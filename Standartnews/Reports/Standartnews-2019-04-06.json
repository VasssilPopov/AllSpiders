{"url": "https://standartnews.com/biznes/ns-glasuva-okonchatelno-za-bankovata-nesstoyatelnost-388877.html", "text": "Парламентът ще гласува окончателно промени в Закона за банковата несъстоятелност, свързани с въвеждане на нов клас кредитори. Това предвижда програмата за работа на Народното събрание. Предложени са два законопроекта за промени в Закона за банковата несъстоятелност - един на Министерски съвет и един общ на ГЕРБ, НФСБ и ДПС. Предложенията на управляващите предвиждат транспониране на европейска директива и въвеждане на нов клас кредитори – притежатели на непривилигирован необезпечен първостепенен дълг, който следва да има по-висок ред от притежателите на инструменти на собствения капитал и подчинен дълг и по-нисък ред спрямо притежателите на други инструменти. Предложенията се обуславят от факта, че действащият закон не отразява спецификата на финансовите инструменти с различни нива на подчиненост. Целта на направените предложения е да се гарантира правна сигурност за банките и инвестиционните посредници и за инвеститорите. С общия законопроект се предлага служебно вписване на кредиторите в списъка на приетите от синдика вземания. Според вносителите това ще гарантира правата им. Част от измененията са свързани и с ограничаването на разходите от масата на несъстоятелността. В този законопроект се внася яснота като се уточнява изрично кои са страните в съдебните производства, от които предварително не се събира държавна такса. В производствата по обжалване няма да се събира такса, ако кредиторът е придобил вземането и задължението си преди датата на решение за откриване на производство по несъстоятелност, но към момента на придобиване на вземането или задължението е знаел, че е настъпила неплатежоспособност или че е поискано откриване на производство по несъстоятелност. Депутатите ще изслушат министъра на земеделието, храните и горите на основание Румен Порожанов във връзка с подпомагането на земеделския сектор и тенденциите в общата селскостопанска политика през новия програмен период.", "date": "2019.04.05", "title": "НС гласува окончателно за банковата несъстоятелност"}
{"url": "https://standartnews.com/biznes/pib-specheli-i-tretoto-delo-sreshchu-rumnskata-apia-388897.html", "text": "В Румъния приключи и третото дело между Първа инвестиционна банка и румънската Агенция за разплащания и интервенция в земеделието (APIA). Румънският съд отхвърля всички възражения и искания от страна на APIA, като отсъжда в полза на ПИБ. От публично оповестената информация от румънския съд, става ясно, че той анулира всички принудителни действия до този момент от APIA спрямо Първа инвестиционна банка, включително и предприетите до момента действия от страна на съдебни изпълнители. APIA е осъдена да заплати и съдебните разноски по делото. APIA беше предприела запор на сметка на ПИБ в БНБ, макар по това време споровете в Румъния да не бяха приключили. Според юристи водещи в конкретния случай са румънските съдебни органи, като това решение на румънския съд е задължително за българските органи, които трябва да го приложат. Приключването на спора в Румъния в полза на Първа инвестиционна банка означава и прекратяване на всякакви действия срещу банката. Досега ПИБ беше спечелила и другите два съдебни спора в Румъния. Случаят започва още през далечната 2012 г., когато APIA сама избира и възлага на българското дружество „Ви Ем Корпорейшън“ ЕООД изпълнение на две обществени поръчки за доставка на хранителни продукти. За подписването на договорите с избраното за изпълнител дружество се изисква то да представи банкова гаранция. Тогава ПИБ издава 3 броя банкови гаранции в полза на APIA, като се договаря средствата по възложените поръчки, които се дължат авансово на изпълнителя от APIA, да бъдат изрично преведени само и единствено по сметка на „Ви Ем Корпорейшън“ ЕООД в самата Първа инвестиционна банка. Това е обичайна практика на банките, тъй като така те имат възможност да осъществяват строг текущ контрол по разходването на средствата и изпълнението на задълженията, за които гарантират. Вместо APIA да преведе авансово дължимите средства по сметката на „Ви Ем Корпорейшън“ ЕООД в ПИБ, румънската агенция ги превежда в друга банкова сметка извън България, откъдето парите безследно изчезват. От този пропуск на румънската агенция следват претенциите на APIA спрямо ПИБ по банковите гаранции, като своевременно Първа инвестиционна банка подава сигнал към разследващите органи на ОЛАФ, Националната антикорупционна агенция към прокуратурата на Република Румъния, ДАНС и Специализираната прокуратура в България. По случая дори са задържани високопоставени служители на румънската агенция.", "date": "2019.04.05", "title": "ПИБ спечели и третото дело срещу румънската APIA"}
{"url": "https://standartnews.com/biznes/arabi-zhonglirat-s-miliard-za-bg-gazovata-trba-obnovena-388917.html", "text": "Компаниите от коя част на света могат да си позволят да жонглират с милиарди? Отговорът не е труден - това е по силите само на петролните шейхове. Как те си играят с милиарди, видяхме нагледно в търга за строежа на продължението на газопровода \"Турски поток\" през България.  е предложената цена от Обединение \"Консорциум Аркад\" за изграждането на тръбите за 250 календарни дни. Ако срокът е 615 календарни дни, цената е  .  \r\nОфертата на \"Аркад\" бе класирана на първо място от възложителя на проекта - \"Булгартрансгаз\", защото е с цели 1,2 млрд. евро по-ниска от тази на втория класиран кандидат - ДЗЗД Консорциум \"Газово развитие и разширение в България\" (ГРРБ). Той предлага цена от   Участниците в консорциума са: Консорцио Варна 1 (учредено от Бонатти С.П.А и Макс Щрайхер С.П.А - утвърдени в този тип сроителство италиански компании) и Комплишънс дивелъпмънт С.А.Р.Л- клон България, регистрирано след обявяване на поръчката на \"Булгартрансгаз\". Консорциумът има 10 дни да обжалва решението пред Комисията за защита на конкуренцията.  \r\nТретият участник в обществената поръчка - Обединение от „ОТ Industries Fovallkozo Zrt., OT Industries – KVV Kivitelezo Zrt.“, е отстранен от процедурата поради констатирани нередовни документи и има срок от 5 дни, за да предостави нужното.  \r\nРешението за избор на Обединение \"Консорциум Аркад\" бе публикувано на 3 април на профила на купувача, на сайта на \"Булгартрансгаз\". \r\n\"Аркад\" е избрана да изгражда разширението на газопреносната инфраструктура до българо-сръбската граница, защото се вмества в определения от \"Булгартрансгаз\" бюджет. Към момента на възлагане стойността на обществената поръчка е за  \"Булгартрансгаз\" иска да плати строежа на новия газопровод за период от 10 години. Процедурата допускаше кандидатите да подадат оферти за построяването на трасето наведнъж за 250 дни или на два етапа – за 615 дни. В първия вариант трябва да се изградят всичките 474 км до края на 2019 г. Във втория – в същия срок да се построят около 308 км и с използването на вътрешната система да започнат договорените от 1 януари 2020 г. доставки за Сърбия, които няма да са в пълния обем. А до края на 2020 г. да се построи останалата част от трасето.  „И при двата варианта за срокове се предвижда природен газ да бъде подаден от България към Сърбия от 1 януари 2020 г.“, заяви при отварянето на офертите изпълнителният директор на \"Булгартрансгаз\" Владимир Малинов. Новото трасе, по-известно като българския участък на \"Турски поток\", ще минава паралелно на северния магистрален газопровод в посока западната граница. Съоръжението е с дължина 474 км от границата с Турция до тази със Сърбия. Избраният консорциум е обединение от чуждестранни компании, като негови членове са „Аркад Ей Би Би С.п.А.“ - Италия, и „Аркад Енджиниъринг енд Констракшънс Къмпъни“ - Саудитска Арабия. Това е най-голямата компания в арабската страна. Оперира в нефтената и газова индустрия и в енергийната сфера. Една от водещите дейности на саудитския холдинг е полагането на тръбопроводи. Изгражда националната мрежа за петролния гигант \"Сауди Арамко\". Чрез сътрудничеството си с италианците, компанията реализира плановете си за разширение на дейността си извън саудитското кралство, като държи мажоритарния пакет в обединението. \r\nВ сряда министърът на енергетиката Теменужка Петкова обяви, че избирането на изпълнител за строителството на транзитния газопровод от турската до сръбската граница е факт след успешно приключилата трета фаза на пазарния тест за резервиране на капацитет на тръбата. Три компании са поискали да се включат, най-големият дял е взел \"Газпром експорт\" с договор за 20 г. Другите са \"Булгаргаз\" и швейцарската \"Мет Груп\". \"Булгартрансгаз\" обяви поръчката за изпълнител на строежа преди коледните празници, след като Народното събрание, по искане на изпълнителната власт, промени енергийната стратегия на страната. Търгът за газопровода бе временно спрян заради жалба пред КЗК от компания \"Атоменергоремонт\", свързвана с Христо Ковачки. По-късно обаче тя оттегли претенциите си, а срокът за оферти бе удължен до 6 март. Възобновяването на търга се случи дни преди посещението на премиера на Руската федерация Дмитрий Медведев в София. Именно \"Турски поток\" и енергийните проекти бяха основната част от разговорите с премиера Бойко Борисов в България.  \r\nВ края на февруари Борисов бе на посещение в Саудитска Арабия и покани местните инвеститори в България. Още тогава той съобщи, че има интерес към страната ни от тамошни компании и \"Турски поток\" бе даван за пример.  \r\nВ края на март в Рияд бе българска бизнес делегация начело с министъра на икономиката Емил Караниколов.  \r\nВ края на миналата година \"Газпром\" завърши строителството на двете тръби от морската част на газопровода \"Турски поток\" по дъното на Черно море, като всяка от тях има капацитет от 15,75 млрд. куб. м годишно. Една от тръбите е предназначена да доставя руски природен газ за турския пазар, а другата, с продължение през България, Сърбия и Унгария - за европейския. \r\nТака ще се реализира планът на Русия да заобиколи Украйна при транзита на газ към Европа. Българският премиер дори обясни, че тръбата би гарантирала на България количествата газ за вътрешна консумация и транзит, \"когато тръбите от Украйна останат празни\". Според Борисов газопроводът е част и от идеята за балканския хъб за пренос на синьо гориво. \r\nПрез април трябва да се обяви и поръчка за около 500 млн. лв. без ДДС за изграждането на две компресорни станции по трасето на \"Турски поток\", част от плановете за газов хъб в България.", "date": "2019.04.05", "title": "Араби жонглират с милиард  за бг газовата тръба /ОБНОВЕНА/"}
{"url": "https://standartnews.com/mneniya/malko-proizvezhdame-zatova-sme-bedni-388932.html", "text": "- Да, би трябвало постепенно да изоставим ниските производствени разходи като конкурентното предимство в презентациите ни за привличане на инвеститори. Доходите ще растат все така бързо и тези бизнеси, които искат да оцелеят и да се развиват, трябва да се съобразят с това. Но няма да сме искрени, ако твърдим, че е възможно доходите да  достигнат средноевропейските за 5 или 10 години. Още дълго време инвестиции ще се правят и с оглед по-ниски производствени разходи, както е и в другите нови страни-членки. Макар и в някои от тях средните заплати да са два пъти по-големи по номинал. По-големият проблем е, че България вече не разполага с човешките ресурси, за да привлича нужните инвестиции, с които да развива ускорено индустрията и икономиката си. Общият годишен размер на всички инвестиции /местни и чужди/ не е достатъчен за целите, които си поставяме. Той не е на нужното равнище и една от основните причини за това е недостигът на хора. Те намаляват главно по демографски причини – и това е непоправима даденост в средносрочен план. А няма как в страна като нашата, където тези, които вкарват пари в бюджета, са доста по-малко от онези, които консумират бюджетни средства, да очакваме още по-сериозен ръст на доходите и стандарта. Освен ако не обърнем пропорцията и не вкараме в икономиката повече работна сила и то с нужната квалификация. И нека да е ясно – това няма как да стане без решителна промяна на пазара на труда по отношение на вноса на работници и специалисти. Това е практика в много от страните на ЕС и ОИСР и не виждам защо България да е изключение. Не може в Полша привличането на един работник от чужбина да става за 10 дни и да струва 30 евро, а у нас това да отнема 100 дни и да струва 300 евро. Това са серия от административни и финансови пречки, които затрудняват, а често пъти и обезсърчават. Това е главната причина ръста в икономиката ни да е под средния за страните от Централна и Източна Европа.  - Относително ниските доходи в България не са резултат от несправедливо разпределение на брутния вътрешен продукт. Компенсацията на заетите у нас вече е над 42% от БВП и по този показател ние сме изпреварили повечето от страните, с които се сравняваме – тези от ЦИЕ. Проблемът идва от там, че малко произвеждаме. По БВП на глава от населението сме последни в ЕС. Към това се наслагва и друг проблем – голяма диференциация на доходите. И за двата проблема причините са едни и същи - ниска производителност, ниска или неподходяща квалификация, недостатъчна мотивация. Средносрочната бюджетна прогноза предвижда нарастване през 2019 г. на компенсацията на един зает с 6,6%, при двойно по-нисък ръст на производителността на труда (3,2%). Да не говорим за огромния, непропорционален и напълно нереален брой на инвалидните пенсии. Или на болничните. Корупцията в тази област е известна на всички, но като че ли не си даваме сметка, че тя води до ограбване на работещите, изрядните, трудолюбивите, за сметка на тарикатите.  - Както вече стана ясно, недостигът на персонал е задържащ фактор за растежа в България. Страната ни е на второ място по остър недостиг на човешки ресурси - 68% от българските работодатели изпитват системни трудности при наемане на работници.  . . В това отношение АИКБ работи активно за преструктуриране на план-приема според потребностите на икономиката, на обществото и на пазара на труда. Обезпокоителен е фактът, че предприятията и българската индустрия като цяло отчитат значителен дефицит на инженери. Повече от три години работодателите алармират, че държавата следва да се намеси по-категорично при определяне на план-приема в областта на техническите науки. Крачка в тази насока беше направена през 2018 г. с включването на три нови инженерни професии в Списъка на професиите, за които има недостиг на висококвалифицирани специалисти на българския пазар на труда. Това са инженери в промишленото производство, инженер-химици, електроинженери. Въпреки това задълбочаващият се проблем с кадрите не е решен. Качествените инженери са тези, които могат да изведат икономиката на ново стъпало.  Инженерните индустрии са с висока добавена стойност и представляват най-голямото и важно перо в нашия износ. Важно е не само да запазим този дял, но и да го увеличим. От изключително значение е бизнесът, правителството, гражданският сектор да работят за ранно кариерно информиране и ориентиране  и насочването на повече и по-способни млади хора към инженерните индустрии. - Бих могъл да проявя лека ирония и да Ви отговоря: „Сигурно защото държавната администрация работи повече и по-добре...“ – но няма да го направя, защото не бих искал да се противопоставят тези две несравними, но и еднакво важни сфери. В частния сектор се плаща толкова, колкото позволяват достигнатата рентабилност и пазарът, освен когато някой се е уредил с монопол или изгодна обществена поръчка. А пък държавната администрация си плаща нормативно, каквото и колкото реши – стига да има достатъчно в „дълбокия джоб“ на бюджета (попълван най-вече от частния сектор). Притеснителното по-скоро е, че у нас броят на потребяващите бюджетни средства надвишава с 50% броя на внасящите в него, както и тенденцията да се увеличават работните места на бюджетна издръжка при намаляващо население.  - Да, имаме финансова и данъчна стабилност и това е много добре за бизнес климата. Очакваме напредъка по пътя и влизането ни в ERM2, Шенген и ОИСР да се отрази още по-благоприятно. Бих обърнал вниманието Ви обаче на следния факт - българският предприемач, моторът на нашето развитие, е незаслужено охулван за какво ли не, включително по отношение на доходите, които де факто растат по-бързо от производителността на труда. А той (в много случаи – тя) вече десетилетия наред героично се справя в една твърде променлива, не особено благоприятна, а понякога даже направо недружелюбна бизнес среда. При това предприемачът носи отговорност не само за себе си и за семейството си, но и за хората, на които осигурява работа и доход, та и за техните семейства. Всеки Божи ден тези хора преодоляват купища административни прегради. Имаше набелязани и реализирани редица мерки за по-добро регулиране и намаляване на административните тежести, но напоследък загубихме темпо. Остър дефицит на работна сила и все още високото ниво на корупция са другите два проблема, оформящи челната тройка. Те се пораждат от твърде бавното и пасивно провеждане на редица политики и реформи в пазара на труда, администрацията и електронното управление, пенсионната система, трудово-медицинската експертиза и здравеопазването, съдебната система и сигурността. От още реформи има нужда и в енергетиката, и в образованието.  - За сега говорим за забавяне на растежа на световната и европейската икономика. България, която е неголяма и отворена икономика, няма как да контрастира със ставащото в Европа. Две трети от нашия износ са за ЕС. Адресирането на изброените предизвикателства е от изключителна важност, особено предвид сигналите за завършване на икономическия цикъл на растеж. За да развиваме рентабилните, печеливши, стратегически браншове от българската икономика, трябва час по-скоро да се справим с недостига на човешки ресурси. Имаме свръхпроизводство на икономисти, юристи, PR специалисти и психолози. Половината от завършили висше образование през последните 5 години се реализират на позиции, не изискващи такова, а в същото време нямаме достатъчно машинни и електро инженери, енергетици, IT специалисти, математици, физици.  Темповете, с които обезлюдяваме и губим работна сила, са много по-бързи от темпа, с който въобще е възможно да се повиши ефективността и производителността. Това ще има продължителен негативен ефект, изразяващ се в по-малко данъци в бюджета и по-нисък от търсения стандарт в държавата.  - Нека да припомним, че износът през 2017 г. се увеличи с цели 15,7%. Така че един по-умерен ръст от тази по-висока база не беше неочакван предвид проблемите при някои от нашите партньори и общото забавяне на растежа. Ние не сме привърженици на прекомерната държавна помощ, защото тя изкривява пазара. По важно е да се постигне по-добра конкурентоспособност на икономиката при нарастващите доходи. - Не се съмнявам в добрите намерения на инициаторите на тази наредба. На практика, обаче, всеки ден възникват нови и нови примери за нейната неадекватност.  \r\nФирмите са объркани, не всички имат техническа и финансова възможност да се справят с изискванията, не всички ги разбират, някои даже направо бракуват касовите си апарати и се отказват от плащания в брой. Това едва ли е от полза за бизнеса, който би трябвало да посвещава времето и усилията си на съвсем други неща. От негова гледна точка, трудно е да наречем такава промяна „облекчение“ или „придобивка“. Казусът с касовите апарати е само малка част от всекидневието на фирмите и пречките, с които те се сблъскват. Да, светът се променя и технологиите дават нови възможности за контрол и борба със сивия сектор. Ние приветстваме това, но то не бива да се прави така, че да затруднява прекомерно бизнеса, особено малките и средни фирми. Ако искаме ускорен растеж, трябва да премахнем пречките. По-добрият жизнен стандарт се постига с по-добре работеща икономика. - В сравнение с началото на годината, ситуацията е по-нормална. Но ние оставаме сред страните с най-скъп индустриален ток в Европа, което обаче не се вижда „с просто око“ и без да се направят някои допълнителни изчисления, сравнявайки борсите. Защото към пазарната цена на тока в сегмента \"ден напред\" трябва да прибавим и тази част от таксата \"задължение към обществото\", която другите страни около нас не плащат, защото си нямат „американски централи“. И тогава чак да сравняваме борсовите цени. За неосведомените, това е таксата, която се отнася до плащанията на фирмите за преференциалните цени на ТЕЦ \"Марица-изток 1\" и ТЕЦ \"Марица-изток 3\". Тоест, за да сме коректни в сравненията, към борсовата цена трябва да добавим и 9 евро на мегаватчас и чак тогава да видим какво се получава. Цената на тока за бизнеса у нас е по-висока, отколкото в повечето държави в региона. Това автоматично прави фирмите ни по-неконкурентоспособни. Заради високите цени на тока, който НЕК купува от тези централи, те получават 548 млн. лв. над пазарната му стойност годишно и имат рентабилност над 50%, което го няма в никой друг сектор! Крайно време е проблемът с американските ТЕЦ-ове да бъде решен. Ако държавата не може да развали договорите, представляващи неправомерна държавна помощ, то поне да поеме разликите до пазарната цена като премии от бюджета, а централите да продават на борсата. Така вече правят когенерациите и ВЕИ-тата с мощност над 4 мегавата. Жалбата, която изпратихме до ЕК за нерегламентирана държавна помощ, няма развитие. Водят се преговори с централите, но окончателно решение все още няма. Знаем, че едната от тях - ТЕЦ \"Марица-изток 3\", вече е изплатена, а за другата има спор каква част е недоизплатена, но това не е толкова важно. По-важното е, че тези централи не създават конкуренция на пазара, така както вече започнаха да участват ВЕИ-тата и когенерациите. Те доскоро не бяха на борсата. Очакваме през второто полугодие на свободния пазар да излязат и „зелените“ централи от един до четири мегавата, с което да се увеличи предлагането, конкуренцията, а оттам и цената да стане още по-пазарна и справедлива.   ", "date": "2019.04.05", "title": "Малко произвеждаме,  затова сме бедни"}
{"url": "https://www.standartnews.com/lifestyle/sharliz-teron-chaka-nyakoy-da-ya-grabne-388916.html", "text": "Шарлиз Терон призна, че не е имала мъж до себе си от вече 10 години. Интересното е, че актрисата и Шон Пен излизаха от 2013-а до 2015-а, но изглежда, че тя не зачита този романс. Също така звездата отрече да е имала каквато и да е връзка с Брад Пит. „Някой просто трябва да се престраши и да ме грабне. Аз съм изцяло на разположение“, сподели 43-годишната красавица пред „Entertainment Tonight“. Актрисата призна, че преди не е търсела сериозна връзка, защото децата й са били прекалено малки. Тя е фокусирала цялото си вниманив върху майчинството. Сега обаче изглежда, че колкото повече синът и дъщеря й растат, толкова повече Терон клони към намирането на подходящ партньор. Последната сериозна връзка на звездата бе със Стюърт Таунсенд между 2001-а и 2010-а.", "date": "2019.04.05", "title": "Шарлиз Терон чака някой да я грабне"}
{"url": "https://standartnews.com/biznes/abramovich-razprodava-aktsii-opasyava-se-ot-sanktsii-388945.html", "text": "\r\nМилиардерът Роман Абрамович разпродава \"на пожар\" акции от свои компании. Преди дни той и съдружникът му Александър Абрамов изтъргуваха 1,25% от книжата на „Норилск никел“ на Московската фондова борса, съобщи Forbes. Предлаганата цена бе 13 450 рубли на акция, при котировки от 14 380 рубли. Продажбата бе извършена от  Кипърската компания Crispian Investments Limited на Роман Абрамович и съдружника му Абрамов. \r\nРазпродаването на 2,7 милиона акции от “Норил никел“ на 13 март, и то толкова спешно,  породи спекулации и слухове, които се подсилиха и от факта, че милиардерът прие цената на една акция да е със 7.5% по-ниска от пазарната. \r\nВ началото на март Абрамович продаде на ВТБ и своите 20% от руския телевизионен Първи канал, които бе закупил през 2000 г. от покойния вече олигарх Борис Березовски.  На 18 март стана известно също, че за продажба са обявени и неговите акции в металургичния концерн Евраз. Тази сделка също ще стане чрез ускорена процедура.   \r\nРудодобивната и металургична компания Евраз е сред най-големите производители на стомана в света. Тя има активи в Русия, САЩ, Канада, Чехия, Италия и Казахстан. В момента Абрамович притежава 30,5% дял в Евраз. \r\nМеждувременно наскоро който той отдавна се кани да продаде. Както твърди в. „Таймс“, руският милиардер е обвил 2,5 милиарда паунда като продажна цена на клуба. \r\nСпоред авторитетния вестник, най-богатият в момента британец сър Джим Ратклиф с 21 милиарда паунда състояние, ще направи нов опит да купи „сините“, което не успя да стори миналото лято. Преди време Джим Ратклиф обяви, че не е готов да даде за „Челси“ 2,5 милиарда паунда и посочи, че клубът се нуждае от нови инвестиции. Стана известно също, че  Абрамович се е отказал от планиран ремонт на стадиона „Стамфорд Бридж“ заради проблеми с визата му за пребиваване във Великобритания. Предположенията са две – заради опасения от санкции срещу Русия след отправените през 2018 г. обвинения на британските власти срещу Кремъл, че стои зад извършен опит за покушение с отровно вещество срещу бившия двоен агент Скрипал и дъщеря му Юлия във Великобритания, или че в случая може би имат пръст руските тайни служби.  Дмитрий Песков, говорителят  на президента Владимир  Путин, заяви, че руските власти нямат информация за продажбите и че Кремъл не коментира ситуации, свързани с действията на руските инвеститори в чужбина. \"Това не е известно в Кремъл и ние не проследяваме пътуванията на нашите предприемачи\", каза Песков. \r\nАбрамович, който е на 11 място в списъка на най-богатите хора и според последни данни на \"Форбс\", през април 2018 г. бе включен в \"Кремълския списък\" за санкции на министерството на финансите на САЩ. А през юли същата година той не получи подновяване на своята британска виза и трябваше спешно да поиска гражданство в Израел. На което има право, защото е от еврейски произход. Абрамович получи израелски паспорт и си построи къща в Тел Авив. Така той стана най-богатият израелски гражданин. \r\nПолученият от него израелски паспорт дава право на приносителите му да влизат свободно без виза в 147 страни, включително във Великобритания. Но въпреки това, както коментира адвокат Ели Жервиц в разговор с руската емисия на Би Би Си, израелският паспорт не е 100% гаранция, че притежателят му ще бъде допуснат в Обединеното кралство. \"Окончателното решение винаги се взема от граничната охрана. Споразумения между държави, като например между Израел и Великобритания за безвизово влизане на гражданите, са рамкови и не гарантират автоматично влизане в кралството на всеки гражданин на някоя от тези страни\", подчертава адвокатът. Известно е, че израелците във Великобритания не могат да учат или работят там без специално разрешение. \r\nСпоред руски медии, освен очакването да попадне под нови санкции от страна на САЩ, друга причина милиардерът да разпродава така спешно активи, е заявеното от властите намерение именно Абрамович да финансира изграждането на високоскоростен път Москва-Казан. Общата стойност на проекта е 15.1 милиарда долара, колко от тях ще плати олигархът - не е ясно. Парите на Абрамович ще затворят дупка във финансирането на високоскоростната железопътна линия, в която китайските инвеститори са отказали да влагат средства два пъти през последните три години. Проектът, чиято стойност се оценява на 1,7 трилиона рубли, изисква около 1 трилион инвестиция. Балансът - 700 милиарда - държавата е готова да осигури от бюджета.    ", "date": "2019.04.05", "title": "Защо Абрамович разпродава акции"}
{"url": "https://standartnews.com/biznes/industrialen-park-markovo-privlicha-investitori-388896.html", "text": "Като пpитeгaтeлeн цeнтъp зa родните и чуждестранни инвеститори се откроява все повече индустриален парк „Марково“. Зоната се развива от инвecтициoннaтa ĸoмпaния \"Гaлaĸcи Инвecтмънт Гpyп\" и е с напълно завършената  инфраструктура, комуникативна лoĸaция и лесен транспортен достъп, което подсигурява бързата реализация на производствените, логистични и търговски проекти на бъдещите инвеститори. \r\nПрокарани са всички подземни комуникации. Канализацията е дъждовна и за пречистени битови води. Положена е тръбна канална мрежа, изграден е трафопост, а наличното електричество може да посрещне нуждите на различни производства. Налице е улично осветление, а достъпът до всеки един от парцелите в зоната е осигурен с асфалтов път. \r\n„B peгиoнa нa Πлoвдив зeмятa зa индycтpия и лoгиcтиĸa, oбeзпeчeнa c инфpacтpyĸтypa ocтaвa пpeдизвиĸaтeлcтвo. Уcпexът нa Индycтpиaлeн Πapĸ Mapĸoвo ни yбeждaвa, чe ĸлиeнтитe oцeняват виcoĸo дoбpия пpoдyĸт и пpeдпoчитaт индycтpиaлнитe пapĸoвe, ĸъдeтo зeмятa e гoтoвa зa cтpoитeлcтвo\", ĸoмeнтиpaт от компанията. „Блaгoдapeниe нa paзличнитe пo гoлeминa пapцeли и възмoжнocттa им дa бъдaт oбeдинявaни или paздeляни, пpoeĸтът e изĸлючитeлнo aтpaĸтивeн ĸaĸтo зa мaлĸи, тaĸa и зa гoлeми пpoизвoдcтвa и ĸoмпaнии, paбoтeщи в cфepaтa нa лoгиcтиĸaтa и диcтpибyциятa“, допълват от „Галакси Инвестмънт Груп“. \r\nЗоната привлича инвеститори от страната и чужбина в редица сектори, сред които складова, логистична дейност и лека промишленост. Близо половината от парцелите  вече са продадени, а някои от компаниите са в процес на изграждане на своите обекти. \r\nИндycтpиaлeн пapĸ Mapĸoвo e paзпoлoжeн нa Оĸoлoвpъcтeн път Πлoвдив, нa 14 ĸм oт aвтoмaгиcтpaлa Tpaĸия и нa пo-мaлĸo oт 2 ĸм oт Mитницa Πлoвдив. B близocт ce нaмиpa и нoвoпocтpoeният интepмoдaлeн тepминaл. Общата площ на зоната е 158 000 кв. м и предлага различни възможности за развитие, в зависимост от нуждите на бъдещите инвеститори – продажба на парцели и изграждане на индустриален проект по конкретно задание.  ", "date": "2019.04.05", "title": "Индустриален парк Марково привлича инвеститори"}
{"url": "https://standartnews.com/svyat/semeystvo-lesbiyki-se-samoubi-s-shestte-si-detsa-388962.html", "text": "Две американки лесбийки напълно съзнателно са убили себе си и шестте си осиновени деца, след като са засилили спортния си автомобил от 100-метрова скала през март 2018 година. Това е становището на съда в Калифорния, който е разглеждал случая. Властите отдавна подозирали, че Сара Харт й съпругата и Джинифър Харт, нарочно са подкарали колата си към високи скали в Северна Калифорния, дни след като местната служба за закрила на детето започнала разследване срещу тях. След разпит на свидетели и разисквания на съдебното жури, следователите разкрили, че Сара Харт е извършила множество търсения в интернет за самоубийства с високи дози от медикамента Бенадрил, както и дали удавянето причинява непоносима болка.Също така Сара е имала 42 дози от Бенадрил в организма си, което се доказва от съдебен лекар. Съпругата й Дженифър Харт пък е употребила алкохол, когато е разбила колата им от скалите. Според следователите Дженифър е натиснала газта на спортната кола умишлено. Към момента властите са открили останките на пет от децата: на Маркъс на 19 години, Хана на 16, Еремия на 14, Абигейл на 14 и Сиера на 12. 15-годишният Девънте все още се смята за изчезнал, но разследващите предполагат, че също е  мъртъв. В процеса по разследването на катастрофата бяха показани документи, според които родителите са били обвинявани в насилие над децата няколко пъти. През 2010 година Агенцията за закрила на детето получила шест съобщения за злоупотреба и небрежност, две от които били счетени за основателни. Тогава Сара Харт признава, че е упражнила физическо насилие върху Абигейл и е осъдена за домашно насилие. След този инцидент семейството се мести в Уест Лин, където анонимно лице съобщава, че децата изглеждат недохранени. Следва проверка, която установява, че децата са държани изключително изкъсо в строга дисциплина, но не откриват престъпни нарушения и заплаха за живота им. През 2017 година Сара, Дженифър и децата се местят отново в Уудланд, където пък съседите се оплакали, че едно от децата им – Хана, им позвънила в 1:30 през нощта и ги помолила да я заведат в Сиатъл. Според показанията на свидетелите тогава, на Хана и липсвали два зъба, изглеждала нездравословно слаба, скочила от втория етаж, за да избяга. Детето се скрило в спалнята на съседите, но родителите й пристигнали минути по-късно и си я прибрали у дома. През март 2018 година Девънте започва да посещава дома на съседите си, за да им иска храна. Момчето споделя, че родителите му отказват да го хранят като наказание. Съседите се свързали със социалните във Вашингтон дни преди фаталната катастрофа.", "date": "2019.04.05", "title": "Семейство лесбийки се самоуби с шестте си деца"}
{"url": "https://standartnews.com/biznes/radev-i-shchaynmayer-razgledakha-zavoda-na-libkher-388921.html", "text": "Президентът на България Румен Радев и неговият колега от Германия Франк-Валтер Щайнмайер разгледаха немския завод за хладилна техника \"Либхер-Хаусгерете Марица\" край Пловдив. Посещението е част от официалната програма на германския държавен глава, който е на посещение в България по покана на българския президент. След като разгледаха производствената база и базата за обучение на нови работници, двамата президенти се разписаха на два хладилника, които ще останат в т.нар. музейна сбирка на завода. България се бори за стратегически немски инвестиции и в тази борба е много важно немското държавно ръководство и немската общественост да бъдат убедени, че ние в България можем. Това каза Румен Радев след обиколката във фирмата. По думите му това е била причината да предложи немският държавен глава, с немските медии, да посетят завода и да видят, че моделът на българо-германското икономическо сътрудничество е успешен и добави \"и заслужаваме такава инвестиция\". За да привлечем големи немски компании, тези хора трябва да бъдат убедени, че ние можем и това е примерът, каза още Радев.", "date": "2019.04.05", "title": "Радев и Щайнмайер разгледаха завода на Либхер"}
{"url": "https://www.standartnews.com/sport/sportt-po-tv-za-5-april-388940.html", "text": "17,50 Спорт тото 17,30 Футбол, България, Първа лига: Етър - Ботев Вр; 20,00 Локо Пд - Славия (пряко) 18,30 Волейбол, България, Суперлига: Нефтохимик - ЦСКА (пряко) 22,00 Футбол, Англия, Висша лига: Саутхямптън - Ливърпул (пряко) 21,45 Футбол, Франция, Лига 1: Бордо - Марсилия (пряко) 20,45 Баскетбол, Евролига: Фенербахче - Макаби Тел Авив (пряко) 21,30 Баскетбол, Евролига: Олимпиакос - Дарушафака (пряко) 22,00 Баскетбол, Евролига: Барселона - Химки (пряко) 05,00 (на 6 април) Футбол, САЩ, МЛС: Ванкувър Уайткапс - Лос Анджелис Галакси (пряко) 21,15 \"Спорт в обектива\" 20,00 УЕФА Шампионска лига - магазинно предаване 19,00 Плуване: Северен тур в Берген, първи ден (пряко) 21,30 Футбол, Германия, Първа Бундеслига, Майнц - Фрайбург (пряко)", "date": "2019.04.05", "title": "Спортът по тв за 5 април"}
{"url": "https://www.standartnews.com/sport/kranets-specheli-vtoriya-gigantski-slalom-za-fis-v-bansko-388934.html", "text": "Победителят от гигантския слалом за Световната купа в Заалбах-Хинтерглем (Ав) Жан Кранец (Слвн) спечели днешният втори гигантски слалом от календара на ФИС в Банско. Словенецът спечели с 1:41,57 мин. Втори на 0,90 сек остана победителят от първия гигантски слалом в Банско на 4 април Стефан Хадалин (Слвн), а трети на 1,06 сек Филип Зубчич (Хърв). Водещият български алпиец Алберт Попов, който бе втори след първия манш вкрайна сметка остана четвърти на 1,36 сек. Камен Златков е 11-и, Константин Стоилов е 15-и, Антон Томов е 16-и, Калин Златков е 17-и, Никола Семерджиев е 19-и, Николай Атанасов е 23-и, а Христо Лафчиев е 24-и. Участие взеха 35 алпийци от 9 държави. Организатор на гигантския слалом е БФски и \"Юлен\" АД. Призьорите в двата гигантски слалома бяха наградени от Георги Попов и Георги Главчев. Отличните условия в ски зона Банско са причината словенците и хърватите, както и българските национали да останат на подготвителен лагер в Банско. Копирано от standartnews.com", "date": "2019.04.05", "title": "Кранец спечели втория гигантски слалом за ФИС в Банско"}
{"url": "https://www.standartnews.com/sport/26-medii-shche-se-sstezavat-na-drzhavnoto-po-ski-v-borovets-388899.html", "text": "Боровец ще приеме на 6 април 2019 година 37 журналисти от 26 медии за държавното първенство по ски за журналисти. Състезанието за медиите ще се проведе с любезното домакинство на \"Бороспорт\" АД и хотел \"Рила\" на писта Ястребец-3 в традиционната дисциплина Гигантски слалом и в три възрастови групи при мъжете и жените. Трасето ще бъде подредено лично от Георги Кочов, изпълнителен директор на \"Бороспорт\" и голям състезател и национален треньор в алпийските ски от близкото минало. Първенството е за наградите на SLS-Rossignol и с подкрепата на Евроинс и Solytron.  В деня на състезанието всички журналисти и представители на медиите трябва да са в 8:30 ч. на начална станция на седалковия лифт \"Ястребец Експрес\" за кратка техническа конференция и раздаване на номерата. Разглеждането на трасето ще се проведе от 9:00 до 9:45 ч., а стартът на състезанието е точно в 10:00 ч.  Награждаването ще се проведе от 12:00 до 12:30 ч. пред хотел \"Рила\", където след това ще е коктейлът за журналисти.  Първият планински курорт на Балканите Боровец се радва на най-успешния си ски сезон досега с 10% ръст в броя на дневните посетители. Боровец зарадва любителите на снежните спортове с нов 6-седалков лифт и отлични условия по пистите.  Ръст има в броя на гостите от всички националности, като българските туристи бележат скок от 6% на база нощувки в курорта. Двойно повече гости се възползваха от картите за многократна употреба този сезон – удобство, което освен че дава 5% намаление от цената на лифт картата, спестява и чакането на касата. Редица спортни състезания и събития насочени към най-младите скиори се проведоха в курорта като част от дългогодишната инициативата на Бороспорт за насърчаване на зимния спорт сред най-малките. Успоредно с това и този сезон учениците от Община Самоков караха безплатно по време на всички ваканции и през една седмица във всеки един от зимните месеци. Безопасността в планината също беше един от приоритетите на курорта този сезон. Любители на свободното каране се включиха в семинари и упражнения по лавинна безопасност.  Прогнозите в следващите дни обещават мартенски сняг, а сезонът в курорта ще продължи до неделя, 7 април, с намалени цени на всички лифт карти.", "date": "2019.04.05", "title": "26 медии ще се състезават на държавното по ски в Боровец"}
{"url": "https://standartnews.com/svyat/klount-koyto-posyaga-km-koronata-na-kralya-388936.html", "text": "\r\n--------- \". Това казва Владимир Зеленский, който обърка всички сметки, когато в новогодишната нощ обяви, че ще се кандидатира за президент. В началото всички решиха, че това е поредната му шега. Но после абсолютният дебютант в политиката изведнъж започна да трупа умопомрачителни рейтинги, оставяйки само след месец далеч зад себе си мастити имена като Порошенко и бившия премиер Юлия Тимошенко.    Впрочем Зеленский вече стана президент. Но  , който тръгна още през 2015 г. В него той играе ролята на учителя по история Василий Голобородко, който излива гнева си от ситуацията в страната. Ученик от класа заснема монолога му с телефона си и пуска клипа в интернет, където той получава милиони гледания. Голобородко веднага става много популярен. Убеден е от учениците си да се кандидатира за президент и даже печели, справяйки се с олигарси и корумпирани политици. В момента върви третият сезон на сериала, чийто слоган по ирония на съдбата  е „История на следващия президент“.  Зеленский става популярен още през 90-те години на миналия век, когато участва във Висшата лига на \"Клуб на веселите и находчивите\" (КВН) - хумористична телевизионна игра в Русия, в която един срещу друг се изправят отбори от различни градове или университети, като представят скечове и импровизации, а жури оценява и определя победител. Днешния кандидат-президент се пробва още като ученик, сменя няколко тима,  а последният се казва „95-и квартал“. Така се нарича кварталът в родния му Кривой Рог, промишлен град в Украйна.  Владимир се появява на бял свят на 25 януари 1978 г. в семейство на професор, преподавател по икономика. Той е командирован в Монголия, когато синът му е на 6 години. Така Владимир учи от първи до четвърти клас във втория по големина монголски град Ерденет, известен със залежите си от медна руда. Тук малчуганът свиква да общува с деца от най-различни съветски републики, което му създава манталитета на човек, „сделан в СССР” - доста неприсъщ на днешните яростни украински националисти.   След завръщането на семейството в Кривой Рог, Владимир се записва в училище със засилено изучаване на английски. Още тогава става ясно, че Вова е многостранен талант.  В началото набляга и на спорта, покрива първи разряд като щангист, но бързо се отказва, защото се бои, че ще остане нисък. В по-горните класове участва в ученическия театър \"Безпризорник\", където играе в спектакли по творби на любимците му Чехов и Достоевски. Обича да ходи на кино, почитател е на Ал Пачино, Роберт Де Ниро, Дъстин Хофман и Антъни Хопкинс. Като ученик мечтае да стане дипломат, но в крайна сметка записва право и се дипломира като юрист. Скандал с дългогодишния водещ на предаването - Александър Масляков, обаче го принуждава да зареже \"лигата на веселите и находчивите\" и да се върне в Украйна. С началото на новия век започва и неговият възход като комик, тв водещ и продуцент.  \r\nВ края на 2003 г. украинският тв канал „1+1“ подслонява отбора на Зеленский „95-и квартал“. \r\nПрез следващата година започва да се излъчва шоуто „Вечерний квартал“, чийто идеолог, автор, режисьор и водещ е Зеленский. \r\nТой вече е съсобственик на студио „Квартал-95“, което пуска няколко предавания и филми. Междувременно печели украинската версия на Dancing with the stars в тандем с двукратната световна шампионка по танци Алена Шоптенко.  \r\nТова го прави най-търсеният участник в шоу програми и водещ на концерти и предавания, включително в Русия. Успява да се снима в няколко филма, сред които и руска версия на \"Тримата мускетари\", където влиза в ролята на Д'Артанян. През 2011 г. Владимир води заедно с Филип Киркоров руската версия на X-factor, а две години по-късно е водещ и на музикалното шоу „Хочу V ВИА Гру“. През 2003 г. се жени за своята съученичка Елена Кияшко след 8-годишна връзка. На 15 юли 2004 г. се ражда дъщеря им Александра, която на 10 години дебютира в киното като партньор на баща си във филма \"Осем нови срещи\". На 21 януари 2013 г. се ражда и синът Кирил. \r\nЗеленский дълго време страни от политиката, но след Оранжевата революция през 2013 г. подкрепя окървавения митинг на площад \"Майдан\" в Киев. По-късно изнася концерти пред украински военни, участвали в бойните действия в Донбас. През 2015 г. дарява един милион гривни на батальоните, воюващи със сепаратистите.  В предизборната си кампания Зеленский обеща да даде властта в ръцете на народа чрез референдуми, да изкорени корупцията, да вдигне заплатите и пенсиите, да построи хубави пътища. И най-важното - да спре войната със сепаратистите в Източна Украйна, при това само с преговори.  Всичко звучи прекрасно, но комикът ловко избягва отговора на въпроса как смята да постигне всичко обещано.  Според анализаторите, големият му коз е, че е алтернатива на досегашните политици, проядени от корупция. Привлича всички, които жадуват за промени в управлението и са недоволни от застоя в икономиката. Най-запалените му фенове са младите избиратели, увлечени от харизмата му на комик, хаплив и ироничен по неподражаем начин, който може да постави всеки на мястото му.  \r\nБитката му срещу Порошенко на 21 април няма да бъде никак лесна. Досегашният президент успя да поведе страната към ЕС и НАТО, което му носи подкрепа отвън и сред прозападно настроените му сънародници. Непримиримата му позиция към Москва също го прави предпочитан от заклетите националисти.   В кампанията си наблегна на популяризиране на украинския език и подкрепа за военните. Голямо постижение на Порошенко беше, че успя да издейства признаване от Вселенския патриарх на независима украинска църква, която досега беше под шапката на Московската патриаршия. За успеха на сегашния президент ще работи цялата държавна машина - от чиновници до генерали. Всички, които са извоювали някакви позиции в страната, ще направят всичко възможно да запазят статуквото.  Големият грях, който пиарите на Порошенко се опитват да припишат на комика, е, че той е марионетка на изпадналия в немилост олигарх Игор Коломойски. Като губернатор на Днепропетровск той не допусна проруските сепаратисти да овладеят региона, но после се се скара с властта в Киев. Негова собственост е тв каналът \"1+1\", по който върви шоуто на Зеленский. Коломойски е смъртен враг на Порошенко, защото неговата Приватбанк - най-голямата частна банка в Украйна, беше национализирана при управлението и с личното участие на сегашния президент. \r\nСега Коломойски, който притежава нефтени и авиокомпании, живее в Израел и Швейцария. И се надява на реванш. А какво по-добро оръжие на отмъщението от Зеленский. Въпросът е дали комикът ще успее да направи последната крачка към президенството. За да се роди новата украинска приказка за шута, който сложи кралска корона.   ", "date": "2019.04.05", "title": "Клоунът, който посяга  към короната на краля "}
{"url": "https://www.standartnews.com/sport/tenisisti-ot-5-drzhavi-se-sstezavat-v-momchilgrad-388941.html", "text": "Участие в надпреварата вземат състезатели от Великобритания, Гърция, Турция, Киргистан и България Турнирът, който се провежда и със съдействието на община Момчилград, започна тази сутрин  в залата на СКТМ \"Родопи\" със срещи на тенисисти до 12 години. Спортна база е реновирана със съдействието на  общината и една от най–добрите в Южна България.        На 6 и 7 април ще се състезават ветерани в различни възрастови групи - над 40 г., над 50 г., над 60 г. и над 70 г.", "date": "2019.04.05", "title": "Тенисисти от 5 държави  се състезават в Момчилград"}
{"url": "https://standartnews.com/svyat/venetsiya-navodnena-388937.html", "text": "Около половината от територията на историческия център на Венеция е била наводнена за известно време в четвъртък вечерта поради обилните валежи и явлението „висока вода”, което го последва. Нивото на водата задмина историческия рекорд от април 1936 г., съобщава \"РИА Новости\". \r\n\"Озовахме се в изключително трудна ситуация с настоящия прилив, въпреки че се подготвяхме близо седмица и предупреждаваме населението”, заявил представител на общината през агенцията. Според него първоначалното предположение било, че водата ще достигне около 120-125 сантиметра, но се оказало, ще нивото надхвърля 130, защото аномална вълна заляла центъра.  ", "date": "2019.04.05", "title": "Венеция наводнена"}
{"url": "https://www.standartnews.com/sport/tseluvkageyt-prashcha-kobrata-pri-dzhoshua-obzor-388943.html", "text": "Скандалът, станал популярен по цял свят като \"Целувкагейт\", заради който временно беше отнет лицензът на Кубрат Пулев в щата Калифорния, всъщност може да му донесе най-чаканото. Въпреки че ще си има съдебни главоболия с репортерката Джени Суши, която целуна след мача с Богдан Дину, българският боксьор набира все по-голяма популярност в САЩ. Това сочат данните от гледаемостта на ESPN, който излъчи мача му с румънеца. В деня на оригиналното излъчване на срещата 23 март американският телевизионен гигант отчете най-ниската си посещаемост за боксово събитие от много време насам. Но седмица по-късно повторението на двубоя е било гледано от 25% повече зрители, отколкото директното излъчване и аудиторията надхвърля половин милион домакинства, които са платили да го проследят отново. Като причина за този огромен интерес американците отчитат разразилия се скандал със Суши и повишеното внимание на американците към него. Така евентуален нов негов мач на територията на САЩ ще предизвика много по-голям първоначален интерес. За да се случи такъв обаче, той трябва да успее да се разбере с адвокатите на репортерката и лицензът му да бъде \"размразен\". Изслушването на Кобрата и Суши пред Атлетическата комисия на Калифорния е на 14 май. А в същото време нещата може да се развият и още по-добре за Пулев. Кобрата отчаяно чака жадувания мач срещу Антъни Джошуа, но промоутърът на британеца Еди Хърн все се оплаква, че българинът няма достатъчно висок рейтинг по света, че да предизвика клиента му. Е, сега нещата от гледна точка на \"популяризация\" вече са различни и мач с Джошуа изглежда все по-възможен. \r\nВ същото време наши сънародници от МПО “Пирин” в Чикаго поеха офанзива и застанаха твърдо в подкрепа на Кубрат. “Никъде по планетата земя, в никое времево измерение, по никакъв начин целувката не значи негативизъм и не се пита за нея. Какво значи “Може ли да те целуна?”. Единственият начин да се знае дали може или не, дали е желана или не, е реакцията след целувката. Получаваш шамар – не е желана, отвръщат на нея, усмихват ти се, че ти и казват благодаря – желана е. Също така, тя не е оръдие на труда, че да се гледа дали си на работа или не. Да не е мотика. Целувка е. Още повече, че се случва в страна и щат, където си имат голям официален празник за това, а индустрията им за целувки печели милиарди около 14 февруари. Най-странното обаче е, че именно тези, които са против тази целувка, са най-ревностно празнуващи този празник и проповядват любов – шизофрения! Така че няма нищо нередно, най-малко пък селско. Това, че от 20 години няколко идиота с лиценз за право са направили целувката неморална и ние сме съгласни да го приемем за такова, не само, вече сами го налагаме за нормално, това говори за степента на податливост към промивка на собствения ни мозък. \r\nКобра, ние от МПО “Пирин” – Чикаго заставаме зад теб!”. \r\nПодкрепата към Пулев продължи и от бившият шампион в полутежка категория и настоящ боксов експерт анализатор на Sky Sports Джони Нелсън. \r\nТой защити българина и разкритикува остро репортерката, която според него използва ситуацията с целувката целенасочено, за да изкара дививенти, въпреки че изобщо не е \"сексуално насилена\". Според него действията на Суши са удар по жените, които наистина са преживели сексуално насилие и тези, които искат да си пробият път в света на бокса. \"Виждате, каквото виждате. За жените, които са били сексуално насилени, имам предвид наистина сексуално насилени, тази дама не им върши особено добра услуга, тя ги връща назад 10-20 години\", заяви Нелсън, който е видял и публикуваното от Пулев клипче с танците на Суши по време на купона в лагера на българина. \"Не плачи от вълка, когато в следващата минута танцуваш с него в съблекалнята. Тя не изглежда шокирана или разтърсена, както сега се опитва да обясни, че е. Главният проблем ще бъде, че има много млади жени, които се опитват да влязат в бокса, така че когато жена прави това, което очевидно не съвпада с казаното и случилото се, това не е от никаква полза за жените. Всеки съдия със здрав разум ще каже 'махайте се от моята съдебна зала;. Не мога да си представя, че някой ще стои там и ще каже 'да, ти си права момиче, давай. Тя прави подигравка от цялата ситуация. Момичета опитват да бъдат репортери и да бъдат признати в нашия спорт, а нещо такова просто го разрушава напълно. Мъжът не трябваше да я целува или да казва, че са приятели или нещо такова. Но тя не изглеждаше съкрушена\", обяви той. Неговото мнение бе споделено от хиляди, дори милиони у нас и по света. Щабът на Кубрат Пулев внесе официален протест до Атлетическата комисия на щата Калифорния срещу решението лицензът му да бъде отнет. Новината е на изданието bulgarica.com, което е за българите в американския щат. Главен редактор е Евгени Веселинов, който следеше всяка стъпка на Кобрата по време на престоя му в Коста Меса за мача с Богдан Дину. \"Дори лицензът на Пулев да бъде отнет за постоянно след изслушването, той веднага има право да кандидатства за подновяването му\". Мениджърът Ивайло Гоцев разкрива, че официалното писмо е факт. \"Скоро текстът ще стане факт публично, така както направи Глория Олред, адвокатката на Равало\", сподели Гоцев пред изданието. Новият голям съперник на Кубрат Пулев може би е най-трудният за него до момента. Не става въпрос за някой боксьор с тежки крошета, Владимир Кричко или Антъни Джошуа, а за... хищната адвокатка Глория Олред. Кариерата на американката е красноречива, а специалитетът й са делата, в които защитава правата на жените. Това е и поводът тя да се изправи срещу Пулев. Олред е наета от репортера Дженифър Равало. \"Ще се отдръпна, когато има справедливост за моите клиенти. Но докато няма справедливост, ще бъда безмилостна в преследването на справедливост. Защото те я заслужават.\" Това каза Олред в интервю за \"Си Би Си нюз\" преди време покрай делото, в което защитаваше правата на 33 жени срещу комика Бил Козби. Той беше осъден, а това беше първата присъда срещу знаменитост от началото на движението срещу сексуалния тормоз. В разгара на вълненията около темата за защитата на правата на жените в САЩ Олред излиза на преден план. Тя е работила по няколко ключови дела. Американката, която е родена през 1941 г. в еврейско семейство, започва кариерата си през 1976 г. Три години по-късно тя представлява седем деца и родителите им в дело, в което те настояват веригата Sav-On да спре да разделя продуктите за момчета и момичета. \r\nПрез 2002 г., след като поп звездата Майкъл Джексън надвеси сина си на балкон в Берлин, Олред изпраща писмо до службите в Калифорния, ангажирани с безопасността на децата. В него тя настоява за разследване дали децата на Джексън живеят в сигурна среда. \r\nПрез декември 2009 г. Олред беше наета от Рейчъл Учитъл, след като се появиха твърдения, че тя има връзка с голфъра Тайгър Уудс. В кариерата си има още много дела, в които защитава правата на жени, твърдящи, че са жертва на насилие. Тя представлява и три жени, които обвиняват президента на САЩ Доналд Тръмп в сексуално посегателство. Известността на Олред води дотам, че \"Нетфликс\" направи документален филм за нея. Приятелката на Кубрат Пулев Андреа го защити и пред британските медии. Певицата сподели пред „Сън”, че всичко е било една шега, плод на емоциите и чувството за хумор на Кобрата. Скандалът избухна, след като българският боксьор си позволи да целуне американската репортерка Джени Равало след интервю. По-късно тя нае адвокат и поиска отнемане на лиценза на Кобрата. Журналистката, популярна още като Джени Суши, обяви, че Кубрат Пулев я е сграбчил за задните части след това. „Шокирана съм! Дори спорихме за това, познавам го много добре, той е шегаджия и има чувство за хумор. Знам, че го е направил като шега. Момичето отговори на целувката му. Тя се усмихна, а целият свят видя, че й харесва. Беше сладка изненада за нея”, сподели Андреа. „Предполагам, че след това някой се опитва да се възползва от ситуацията и й даде ужасен съвет да го направи. Това прави Кубрат жертва”, коментира още певицата. „Изключителни съм наранена и натъжена. Не мога да повярвам, че има толкова лоши хора по света”, добави още Андреа. Певицата, която подкрепи своята половинка, също подкрепи думите му, че се познават от преди това. „Разбира се, че е вярно, те се познаваха повече от 10 минути преди интервюто. Тя се държеше много топло към него и в предишния ден, говориха си по-близо, отколкото един журналист трябва да говори със спортист. Тя лъже и изкривява истината”, завърши Андреа. В събота по време на обедната емисия новини на Bulgaria ON AIR репротерката Божила Симова получава целувка от рокера Ясен Ангелов. Това се случи по време на репортаж за откриването на мотосъзона. Мотористът е от \"Sofia riders\". С целувката искал да покаже, че скандалът около Кубрат Пулев и Джени Суши се преекспонира. \"Исках да покажа колко е абсурдно това нещо да се приема толкова сериозно и да се вдига толкова шум за подобни глупости\", заяви Ясен Ангелов. \r\nИ Божила, и мотористът, направиха публични изявления в социалните мрежи, обяснявайки какво всъщност се е случило. \"Не се чувствам нито обидена, нито наранена от въпросната случка, приемам я като абсолютна ирония. В същото време няма как да не кажа, че по никакъв начин не толерирам потенциални бъдещи действия към себе си и към мои колеги\", категорична бе Симова. Все пак в позицията си от Асоциацията на европейските журналисти посочват, че личната неприкосновеност на журналистите трябва да бъде зачитана. Дори в шоуто \"Като две капки вода\" имаше подкрепа за Кубрат Пулев. В един от епизодите на предаването Рачков интервюира Илиева преди тя да влезе в образа на Веселин Маринов. Точно когато тя трябваше да се качи в асансьора, за да излезе на сцената, водещият я награби и целуна по устата, имитирайки нашумялата напоследък постъпка на Кубрат Пулев спрямо американската репортерка Джени Суши. Певицата реагира със закачка: \"Веднага ще се обадя на адвоката ми\". Тя успешно се включи в образа на набралата популярност в последните дни Суши, която си нае адвокатка, за да съди Кобрата, заради изненадващата целувка, която получи от него. Като цяло сценката беше доста сполучлива, но след като само преди седмица Рачков се раздели с Мария Игнатова, това ще е поредният удар по крехката психика на самотната блондинка.", "date": "2019.04.05", "title": "\"Целувкагейт\" праща Кобрата при Джошуа (ОБЗОР)"}
{"url": "https://standartnews.com/regionalni/slanata-e-poparila-i-dolinata-na-praskovite-388888.html", "text": "Сериозни поражения са нанесли на овошките в Сливенско сланите през март.  \"Най-големи са щетите по поречието на река Тунджа, в селата Крушаре, Самуилово, Панаретовци, Мечкарево и Речица, където температурите са падали до  минус 5 градуса\", съобщи за Радио Стара Загора Коста Петров, председател на сдружение „Българска праскова. Според него сланите са попарили между 30 и 80%  от насаждения с праскови, нектарини, кайсии и череши.  \"За съжаление съвсем малка част от насажденията били застраховани заради некоректното отношение на застрахователните фирми\", твърди Коста Петров \r\n  В Сливенско, което не без основание наримат Долинат на прасоквите, се отглеждат близо 70 на сто от насажденията с вкусния яплод в Югоизточна България. Прасковите са около 16 000 декара, 8000 декара са черешите, а близо 3000 декара са насаждения със сливи и джанки.", "date": "2019.04.05", "title": "Сланата е попарила и Долината на прасковите"}
{"url": "https://standartnews.com/svyat/bryuksel-obvini-bmv-i-folksvagen-v-kartel-388938.html", "text": "Европейската комисия информира BMW, Daimler и VW (Volkswagen, Audi, Porsche) за предварителното си мнение, че са нарушили антитръстовите правила на ЕС от 2006 г. до 2014 г., като са се договорили да ограничат конкуренцията в развитието на технологиите за почистване на бензин и дизел в колите си, се казва в официално съобщение на ЕК. Брюксел откри процедура срещу автомобилните гиганти през есента на миналата година. След оповестяването на решението, компаниите могат да обжалват.  ", "date": "2019.04.05", "title": "Брюксел обвини БМВ и Фолксваген в картел"}
{"url": "https://standartnews.com/svyat/vorzheni-otkradnakha-1-mln-dolara-ot-letishche-v-meksiko-388946.html", "text": "За три минути крадците обрали брониран камион  Само три минути са били нужни на наглите крадци да задигнат около 20 милиона мексикански песос (1 милион долара) от брониран камион на международното летище в Централно Мексико, предаде БГНЕС. Грабежът е извършен в сряда вечерта на международното летище “Гуанахуато\", един от най-важните промишлени центрове на Мексико, където се намират големи международни фирми производители на автомобили, самолети и друга тежка промишленост. Тези дейности, както и наличието на важна енергийна инфраструктура, привличат много престъпни организации, които са се специализирали в изнудване, отвличане и кражби. \r\n ", "date": "2019.04.05", "title": "Въоръжени откраднаха 1 млн. долара от летище в Мексико"}
{"url": "https://standartnews.com/biznes/10-000-mb-bonus-za-potrebitelite-na-my-vivacom-388944.html", "text": "В началото на пролетта, когато хората прекарват все повече време навън и в движение, VIVACOM ще зарадва всички потребители на приложението My VIVACOM с бонус 10 000 МВ мобилен интернет на максимална скорост, които могат да добавят към мобилния си план. Независимо дали сега свалят апликацията за първи път или вече я ползват активно, клиентите на телекома могат вече да активират допълнителния пакет. Мегабайтите, на максимална скорост, могат да се използват 30 дни след получаването им и са валидни както за България, така и за роуминг в страните от ЕС. \r\nMy VIVACOM е портал, който дава възможност за управление на всички услуги онлайн. Чрез него абонатите на оператора могат по-бързо и удобно да следят потреблението на услугите си в реално време, да плащат сметките си, да добавят допълнителни пакети и презареждат предплатени карти. Само с един клик може да се активира и роуминг.", "date": "2019.04.05", "title": "10 000 МB  бонус за потребителите на My VIVACOM"}
{"url": "https://standartnews.com/svyat/ayfelovata-kula-khulena-i-vzpyavana-388953.html", "text": "    ------------------- \r\nПристигаме в Париж в делничен ден. Летище Шарл Де Гол е едно от най-големите в Европа и трябва да бъдете особено внимателни, когато излизате от него, защото има вероятност да се изгубите.  на Париж не могат да се сравнят със софийските, които са нови, излъскани и чисти. Подгответе се за миризмата в парижкото метро, както и за факта, че в него често влизат хора, за които е очевадно, че се нуждаят от средства за поддържането на елементарна хигиена. Те молят пътниците за някой и друг петак и разказват истории за несретния си живот. В метрото не се говори на английски, станциите не се обявяват, всеки трябва сам да следи спирките. Английска реч в града няма да чуете, освен от туристи.  в Париж са скъпички за българския джоб, но ако не сте претенциозни, може да отседнете в хостел. Не вярвайте на хората, които твърдят, че градът е мръсен и пълен с бездомници и просяци. Не е така. По чистота Париж може да се сравни с германския Хамбург и белгийския Брюксел. Напълно европейски град, в който на пръв поглед няма и помен от несигурност, бежанска вълна и размириците на „жълтите жилетки”. Всеки турист, дошъл за първи път в Париж, задължително тръгва към  . Посещението ми съвпадна с нейната 130-годишнина, която бе отбелязана на 31 март.   Издигащата се на 324 метра над френската столица „Желязна дама“ – както я наричат французите, е проектирана от парижкия инженер \r\nГустав Айфел като входна арка на Световното изложение в Париж през 1889 г. Любопитен щрих е, че видни френски културни дейци, сред които писателите  , събират подписка за забрана на вдигането на постройката. Смятат я за безполезна и грозна. Нарекли се „Комитет от триста“ - по един член за всеки метър от кулата, и рисували апокалиптични картини как тя се накланя и пада върху Лувъра или Нотр Дам. След като Айфеловата кула вече е факт, Виктор Юго всеки ден пие кафето си на или под нея, защото това е единственото място, от което не може да я вижда. Днес пред голямото здание има множество млади мъже, продаващи малки айфелови кулички, ключодържатели и други сувенири.   Търговците не са по-нагли от всички останали свои колеги по света. На входа минавате през металодетектори и полицейска проверка, която е подобна на тази по летищата. Спокойствието на града е гарантирано от Кулата има три нива, достъпни за посетители, а   Изкачването до първите две става по стълбище или с асансьор. Стълбището до първото ниво, както и това до второто, има над 300 стъпала. До най-високия етаж може да се стигне само с асансьор. Той е напълно прозрачен и разкрива изумителна гледка към целия град. От Айфеловата кула няма как да паднете, защото е обезопасена с метална ограда. Интересен факт е, че при построяването й преди 130 г. няма нито един загинал. Кулата е подсилена там, където трябва,  олекотена е с 1340 тона, а витото стълбище на третия етаж е заменено с такова на прави отсечки. Изискванията за сигурност са осъвременени. \r\nЗа изкачването е нужно търпение, тъй като . На втория етаж на кулата има кафене. На третия може да изпиете   Да, скъпичко е, но все пак това е Айфеловата кула. За вятъра няма да се притеснявате, защото той не влияе особено - дори най-силните въздушни течения я отклоняват най-много с 12 cм. От нагряването на слънцето обаче металът се разширява и може да има отклонение до 18 cм. Но пък ще получите хубав тен, и то само за ден. Иначе в целия град ще виждате произведението на Густав Айфел и не само, защото е огромно, но и защото то присъства в произведенията на много артисти. Жорж Сьора рисува кулата през 1888 г., по-късно го правят и Раул Дюфи, и Марк Шагал. . Докато Леон Блуа критикува „жалкия електрически стълб“, Гийом Аполинер сравнява кулата с египетските обелиски и я призовава в стихосбирката си \"Алкохоли\": „Овчарко, кула на Айфел, стадо мостове блее в сутринта“. По света има много нейни копия и имитации. Най-висока е Токийската кула (Tōkyō tawā) - 333 метра. В Лас Вегас копието е наполовина по-ниско. Други имитации могат да се видят в Прага, в Блакпул (Blackpool Tower - (Великобритания), в Лион на хълма Фурвиер, също и в Париж, Тексас. \r\nИ макар да звучи много тривиално, заслужава си човек да посети едно от чудесата на света. И дори и да не е влюбен, да си подари няколко часа на върха на Париж. 1. Айфеловата кула е най-посещаваният паметник в света. Годишно тук идват около . 2. С първоначална височина от 312 м, съоръжението остава ., когато от първото място я сваля Крайслер Билдинг в Ню Йорк. 3. Без да се отчитат поставените върху конструкциите антени, Айфеловата кула и  след завършения през 2004 г. Виадукт Мийо. 4. На върха има радиоантена, която през Втората световна война е прихващала съобщения от германското разузнаване. Височината й става   с поставянето на предавател за цифрова телевизия. 5. Изграждането е отнело , в него са участвали между 300 и 450 работници. 6. Айфеловата кула е пребоядисвана  , като в началото е била червена, по-късно жълта и кафява. При всяко пребоядисване свалят 15 т ерозирала боя и се нанасят 60 тона нова. 7. През 1983 г. на втория етаж отваря врати ресторант „Жул Верн“, в който се  8. През 1985 г. Айфеловата кула започва да  със сложна система от прожектори. Атракцията се превръщат във вдъхновение и за други градове. 9. Асансьорите се смазват  с говежда мазнина. 10. Точно под върха Густав Айфел си построил таен апартамент. Там се събирал със свои приятели учени, които извършвали експерименти в малка лаборатория. Днес апартаментът е отворен за посетители. Вътре восъчните фигури на Айфел и дъщеря му посрещат американския учен Томас Едисън.", "date": "2019.04.05", "title": "Айфеловата кула - хулена и възпявана"}
{"url": "https://standartnews.com/regionalni/detsa-zasazhdat-brezichki-v-sedmitsata-na-gorata-388890.html", "text": "\r\n   Брезички  ще бъдат засадени днес в двора на детската градина “Русалка“ в Приморско. Инициативата е посветена на  Седмицата на гората, която  отбелязваме традиционно през първата седмица на април. Децата ще имат възможност, заедно със служителите от общинската дирекция „Управление и стопанисване на общински гори”, да участват в самото засаждане на фиданките. \r\n  След това за децата са подготмени забавни образователни  игри  и  викторина с награди, свързани с темата за гората и горските животни. \r\n  Преди ден бе проведена друга залесителна акция, при която бяха засадени широколистни  дръвчета в с. Ново Паничарево, припомнята от държавното горско стопанство. ", "date": "2019.04.05", "title": "Деца засаждат брезички в Седмицата на гората"}
{"url": "https://standartnews.com/regionalni/shofor-zagina-pri-tezhka-katastrofa-na-belokopitovo-388894.html", "text": "\r\n   Тежка катастрофа между два товарни камиона на пътния възел \"Белокопитово\" отне живота на единия от водачите. Трагичния инцидент е станал рано тази сутрин, съобщиха от Агенция \"Пътна инфраструктура\".  Двата тежкотоварни автомобила са пътували  от Варна към София един след друг. Единият камион е превозвал тор, а другият - цимент. При сблъсъка кабината на тежкотоварния автомобил се е откъснала, съобщи Радио Шумен. Загинал е шофьорът на циментовоза. На местопроизшествието в  момента са екипи на полицията, пожарната, спешна помощ, АПИ и следователи, които извършват оглед на място на инцидента. Цялото платно е осеяно с тор, цимент и вещи на загиналия шофьор.  \r\n   Движението в този участък ще остане затворено поне до следобедните часове.  Автомобилите се пренасочват по обходен маршрут от пътен възел Шумен, през пътя Варна - Русе до пътя Белокопитово – Търговище.  \r\n  Днешната катастрофа на Диаманта, както местните наричат пътния възел  \"Белокопитово, е първата със загинал човек от откриването му през 2015 г.  Фото - Радио Шумен", "date": "2019.04.05", "title": "Шофьор загина при тежка катастрофа на  \"Белокопитово\""}
{"url": "https://standartnews.com/svyat/otsrochka-na-brexit-do-30-yuni-iska-mey-388935.html", "text": "Обединеното кралство няма да участва в евроизборите По-рано Палатата на общините за трети път отклони проекта на сделката, който Тереза Мей съгласува с европейските лидери. Премиер-министърът на Великобритания предложи на Евросъюза ново отлагане на излизането на кралството от ЕС. Това пише в писмо до председателя на Съвета на Европа Доналд Туск. При това Мей потвърждава позицията на Лондон, че Великобритания няма да участва в изборите за Европарламент на 23-26 май. Тази позиция противоречи на мнението на ЕС, който по-рано предупреди Великобритания, че всяко отлагане на преговорите след 12 април автоматично означава провеждане на територията на Великобритания избори за Европарламент. В своето писмо Мей подчертава , че разчита на това процесът на ратифициране на споразумението за излизане от съюза да завърши до 23 май, за да не се провеждат подобни избори. От своя страна Евросъюзът има намерение да предложи Великобритания да отложи Брекзит до 31 март 2020 г. При това Обединеното кралство ще има възможност да напусне съюза по-рано от този срок при условие, че сделката с него е съгласувана с британските законодатели. И тъй като британският парламент за трети път отклони проекта на сделка, Лондон до 12 април е длъжен да напусне съюза, ако не представи на Брюксел алтернативи за реализиране на Брекзит.  ", "date": "2019.04.05", "title": "Отсрочка на Brexit до 30 юни иска Мей"}
{"url": "https://www.standartnews.com/lifestyle/bionse-s-nova-kolektsiya-za-adidas-388913.html", "text": "Бионсе съобщи, че ще се съюзи с Адидас за нова колекция дрехи и обувки. „За мен това е партньорството на живота ми. Тази марка винаги разширява творческите си граници и споделя моята философия, че креативността, растежът и социалните отговорности трябва да са на първо място“, заяви певицата. Носителката на „Грами“ също така възнамерява чрез съвместната си работа с Адидас да възроди собствената си спортна марка „Ivy Park“. Тя вече притежава напълно бренда, след като го изкупи от партньора си – милиардера Филип Грийн, през изминалия ноември. По този начин певицата ще има последната дума над новата колекция. Така Бионсе става една от първите и малко цветнокожи жени, които притежават спортна марка дрехи.", "date": "2019.04.05", "title": "Бионсе с нова колекция за Адидас"}
{"url": "https://standartnews.com/kultura/operirakha-mik-dzhagr-388954.html", "text": "Фронтменът на легендарната рок група „Ролинг Стоунс“ Мик Джагър е претърпял успешна операция по замяна на изкуствена сърдечна клапа в Ню Йорк. Според източници на сп. „Билборд“ се очаква певецът да бъде изписан до няколко идните дни.  75-годишният музикант се чувствал добре, като очакванията са през лятото отново да бъде на сцената. Миналата събота Джагър обяви, че отлагат концертите от северноамериканското турне „Без филтър“ заради негово неуточнено заболяване. „Мик Джагър бе посъветван от лекарите да не участва в турне на този етап, тъй като се нуждае от медицинско лечение“, обяви в становище групата, а самият певец се извини на феновете си в Туитър. „Ролинг Стоунс“ са създадени през 1962 г. и трябваше да имат 17 концерта в САЩ и Канада от април до юни.", "date": "2019.04.05", "title": "Оперираха Мик Джагър"}
{"url": "https://standartnews.com/regionalni/zasadikha-400-fidanki-cherven-db-v-krdzhaliysko-388905.html", "text": "Продължават залесителните акции през Седмицата на гората в Кърджалийско. В землището на ардинското село Родопско на площ от 2 дка, където през 2016 г., избухна голям горски пожар, бяха засадени 400 фиданки червен дъб. Участваха всички служители на РДГ Кърджали и представители на ДГС Ардино. В новия парк „Арпезос–Север” в Кърджали експерти от Териториалната организация на Научно– техническите съюзи Кърджали, ученици от ОУ „Св. Климент Охридски”, служители от община Кърджали и ДЛС „Женда”засадиха над десет  фиданки. Специално за учениците бяха организирани игри, свързани  с опазване на горите и природата, тийнеджърите получиха и грамоти за участие в залесяването.  ", "date": "2019.04.05", "title": "Засадиха 400 фиданки червен дъб в Кърджалийско"}
{"url": "https://standartnews.com/regionalni/uchenitsi-ot-shumen-sa-ministr-i-poslanik-za-edin-den-388904.html", "text": "\r\n  Ученици от Шумен ще влязат в ролята на министър и на посланик за един ден. Това е част от наградата на победителите в Националния ученически конкурс „Да превърнем езика на омразата в език на толерантността!“, съобщиха иициаторите от Център „Амалипе“. Четвъртокласничката Християна Лалева от основното училище„Димитър Благоев\", спечелила втора награда за есе, ще бъде стане министър на здравеопазването за един ден. Дванадесетокласникът Емилиян Мирославов от професионалната гимнази по селско стопнаство и хранитлени технологии, класирал се  първи в раздела за видеоклип, пък ще бъде посланик на Франция за ден. \r\n Учениците ще получат наградите си за участие в конкурса на церемония в София  на 8 април - Международния ден на ромите, от просветния министър Красимил Вълчев. В този ден призьорите ще бъдат и министър и посланик за един ден. \r\n ", "date": "2019.04.05", "title": "Ученици от Шумен са министър и посланик за един ден"}
{"url": "https://standartnews.com/svyat/ekstradirat-osnovatelya-na-uikiliyks-do-chasove-388900.html", "text": "Основателят на \"Уикилийкс\" Джулиан Асандж може да бъде екстрадиран в рамките на часове или дни от еквадорското посолство в Лондон, където получи убежище през 2012 година. Джулиан Асандж многократно е нарушавал условията, при които му беше предоставено убежище в еквадорското посолство в Лондон. Това заяви еквадорският президент Ленин Морено, а по-късно стана ясно, че Асандж може да бъде екстрадиран съвсем скоро. Отношенията между Асандж и неговите домакини се влошават от месеци. Той ги обвини, че нарушават основните му права, след като беше блокиран достъпът му до интернет и мобилен телефон. Еквадор обаче е категоричен, че Асандж не може да се меси в работата на други страни, защото се намира на еквадорска територия и страната носи отговорност за него. Асандж получи убежище в еквадорското посолство в Лондон през 2012 г., за да избегне екстрадиция в Швеция, където беше разследван за предполагаемо изнасилване. Обвиненията по-късно отпаднаха, но австралиецът се опасява, че Швеция може да го депортира в САЩ, където е заплашен от затвор до 35 г. или дори смъртна присъда за публикуване на секретни документи на Държавния департамент на САЩ.", "date": "2019.04.05", "title": "Екстрадират основателя на Уикилийкс до часове?"}
{"url": "https://www.standartnews.com/sport/mesi-s-dozhivoten-dogovor-s-barselona-388955.html", "text": "Президентът на Барселона Хосеп Мария Бартомеу обяви, че клубното ръководство готви уникална оферта за нов договор на суперзвездата Лионел Меси. Според източници от \"Камп Ноу\" желанието на всички в ръководството било 31-годишният голаджия да преподпише най-късно през следващия сезон, но в случая не става дума за обикновена сделка, а за такава, която ще го остави в отбора завинаги.  “В плановете ни е да предложим нов договор на Лео. Той е иноватор и носи много на клуба, а все още е млад, на 31 години е. Има още две години от сегашната си сделка. Но в него има още много футбол и поради това ще седнем в близко бъдеще, за да говорим и да изпълним задачата си - да го задържим при нас за още много години напред”, каза Бартомеу в интервю за ESPN. “Меси прави разликата във всеки мач. Най-добрият играч в света. Връзката му с Барса ще бъде вечна. Работим в тази насока, защото той е нашият лидер. Промени изцяло значението на нашия клуб”, добавя още президентът. Меси е в Барса от 2001 г, като е преминал рез всички формации на \"блаугранас\". фото ЕПА/БГНЕС", "date": "2019.04.05", "title": "Меси с доживотен договор с Барселона"}
{"url": "https://standartnews.com/regionalni/uchenitsi-ot-shumen-sa-ministr-i-poslanik-za-edin-den-388906.html", "text": "\r\n  Ученици от Шумен ще влязат в ролята на министър и на посланик за един ден. Това е част от наградата на победителите в Националния ученически конкурс „Да превърнем езика на омразата в език на толерантността!“, съобщиха иициаторите от Център „Амалипе“. Четвъртокласничката Християна Лалева от основното училище„Димитър Благоев\", спечелила втора награда за есе, ще бъде стане министър на здравеопазването за един ден. Дванадесетокласникът Емилиян Мирославов от професионалната гимнази по селско стопнаство и хранитлени технологии, класирал се  първи в раздела за видеоклип, пък ще бъде посланик на Франция за ден. \r\n Учениците ще получат наградите си за участие в конкурса на церемония в София  на 8 април - Международния ден на ромите, от просветния министър Красимил Вълчев. В този ден призьорите ще бъдат и министър и посланик за един ден. \r\n ", "date": "2019.04.05", "title": "Ученици от Шумен са министър и посланик за един ден"}
{"url": "https://standartnews.com/svyat/pak-strelba-v-kholandiya-388931.html", "text": "Нови изстрели в Холандия. Стрелба в Айндховен причини смъртта на 54-годишен мъж, който почина в местна болница след инцидента, предаде Спутник. Сайтът за местни новини Studio040 съобщи, че жертвата е била простреляна, докато е седяла в колата си. Новината идва само няколко седмици след като турски гражданин стреля в трамвай, убивайки най-малко четирима души в холандския град Утрехт. NL Times съобщи, цитирайки свидетел, че заподозреният е изстрелял поне два изстрела. Местната полиция досега не е задържала стрелеца. В момента е отцепен района, за да се разследват подробностите около инцидента. \r\nНяма официални данни за причините за стрелбата.", "date": "2019.04.05", "title": "Пак стрелба в Холандия"}
{"url": "https://standartnews.com/regionalni/reshen-e-dlgogodishen-problem-na-kv-gramada-388908.html", "text": "Близо 1000 кв.м тротоари са изградени в квартал \"Грамада\" на Благоевград.  Те са по протежението на част от улиците „Зеленка“ и „Евтим Драганов“ и са по предложение на жителите на квартала в кампанията на кмета на града д-р Атанас Камбитов \"Ти предложи! Кмете направи!\". Поставени са тротоарни плочки и бордюри. С изграждането на тротоарните настилки бе решен един дългогодишен проблем за жителите на квартала. Новите тротоарни участъци са ключови места, тъй като са разположени на един от входовете на града. В бюджета на общината за тази година са заложени 510 000 лева за изпълнение на предложенията от кампанията \"Ти предложи! Кмете направи!\". Предстои да бъдат изпълнени стотици предложения, сред които изграждане на улична инфраструктура, на детски и спортни площадки, облагородяване на пространства и други.", "date": "2019.04.05", "title": "Решен е дългогодишен проблем на кв. \"Грамада\""}
{"url": "https://standartnews.com/regionalni/festival-v-sredishche-sbira-folklora-na-tri-etnosa-388911.html", "text": "Фолклорен фестивал, свързан с пролетните обичаи на три етноса, събира самодейци в село Средище община Кайнарджа. На сцената в местното читалище в петък излизат танцови и певчески групи, които представят християнския Гергьовден, ромския Хъдърлез и обичая на татарите Тепреш. 14-то издание на феста, който се провежда  под мотото „Винаги заедно“, стартира с изпълнение на фолклорната група „Средишка огърлица“, в която пеят и танцуват децата от местното училище „Цанко Церковски“ . Още един пролетен празник, посветен на традиционните ромски обичаи в този сезон, се провежда в петък в силистренското село Бабук. Там фолклористи от община Силистра се събират, за да отбележат предстоящия Международен ден на ромите, който се чества на 8 април, съобщиха от кметството в добруджанското село.  ", "date": "2019.04.05", "title": "Фестивал в Средище събира фолклора на три етноса"}
{"url": "https://standartnews.com/regionalni/i-metro-zad-initsiativata-za-chist-i-zelen-blagoevgrad-388909.html", "text": "Търговската верига „Метро Кеш енд Кери България“ заяви своята подкрепа към кампанията „Чист и зелен Благоевград! От нас зависи!“. Те ще осигурят метли и лопати за доброволци, включили се в инициативата на Община Благоевград, в лицето на д-р Атанас Камбитов. Материалите ще бъдат разпределени по шатрите, както в центъра, така и кварталите на града. Всеки участник може да почисти избрано от него място, а целта е да се възпита отговорно отношение към природата и нейното опазване. Веригата „Мr. Bricolage“, също осигури помощни средства за почистване. \r\n  \r\nРаздавателните пунктове ще бъдат при Спортен комплекс „Пирин“ за жителите на кварталите „Еленово“ и „Ален мак“, в кв. „Струмско“ срещу магазин „Стоми“, в кв. „Грамада“ пред бившето „Аско Деница“. Шатрата за кв. „Освобождение“ и кв. „Запад“  ще бъде в двора на бившия механотехникум. На площад „Македония“ също ще има разположена шатра за раздаване на материали. Материалите ще бъдат раздавани от младежи към Детски парламент – Благоевград. Събраните отпадъци следва да бъдат изнесени до най-близките съдове за смесен битов отпадък, а разделно  събраните отпадъци до съдовете за разделно събиране. Началото на кампанията ще бъде поставено на 6 април в 10.30 часа на площад Македония. В 10.00 часа музикантите от „Престо“ ще зарадват благоевградчани с рок, много настроение и енергия. Най-активните участници в кампанията за почистване ще получат ваучери за пейки. \r\nОсвен на 6 април, жителите ще могат да се включат в инициативата и на 7,13,14 април. ", "date": "2019.04.05", "title": "И „Метро“ зад инициативата за чист и зелен Благоевград"}
{"url": "https://standartnews.com/regionalni/tsar-petr-delyan-posochil-kde-da-e-manastirt-na-leva-reka-388949.html", "text": "В календара на Църквата има празник, посветен на светите Четиридесет мъченици. На този ден Църквата отдава почит на 40 римски войници от арменската  военна част  в град  Севастия  (сега град  Сивас) в т. нар. Малка Армения. Тези храбри войни загиват след жестоки мъчения заради своята вяра в Христа през 320 г. Това става по време на гоненията срещу християните на император Лициний, започнали през 316 г. Първото сведение за тяхното мъченичество е оставено от св. Василий Велики, потвърдено и от св. Ефрем Сирин след беседа между двамата. Севастийските войни били притиснати да се отрекат от своя Бог, но като отказали, били осъдени да замръзнат в леденото езеро до града. Само един войник се отрекъл и напуснал другарите си по вяра, излязъл от студените води и като отишъл да си вземе гореща баня, за да се стопли, умрял на място. Другите с твърдост понесли страданията, не преставайки да се молят и да пеят псалми. След като оцелели в ледените води, били подложени на още мъчения и накрая  - изгорени на клада. През  436 г. царица Пулхерия, внучка на император Теодосий Велики и сестра на император Теодосий Младши, поставила костите им в скъпоценен ковчег. \r\nХрам в тяхна чест построил в столицата си Търново и българският цар Иван Асен ІІ  по случай победата над епирския деспот Теодор Комнин при Клокотница. Битката станала в деня на светите 40 мъченици през 1230 година. Победителят цар Иван Асен ІІ бил тържествено посрещнат от търновските граждани в село  Мерданя и в чест на тая среща край селото е построен манастир \"Свети Четиридесет мъченици\", който съществува до сега. за които се смята, че на този ден изпълзяват от зимните си леговища. По сега следвания от Българската православна Църква календар празникът е на 9 март, но по староотеческия календар е 13 дни по-късно - на 22 март.  . Доскоро тя беше единсвената следа за същесвувалия край нея манастирски комплекс. Сега, . Напълно е възстановен манастирският конак и вече е готов да приеме обитатели. Благоустроен е дворът. С нов дренаж е манастирският храм, който претърпя обновление и отвътре. В проекта за реконструкция, основен ремонт, възстановяване, обзавеждане и благоустрояване на прилежащите части на терена са инвестирани  над  644 хиляди лева. През тези пролетни дни там се извършват довършителни работи, а манастирът има своите първи населници - монахът Иларион и послушникът Христо.  \r\nТази година храмовият празник беше отбелязан по-скромно, заради довършителните  работи по проекта, но на следващата година със сигурност манастирчето, разположено на много живописно място, ще събере много народ. Според местно предание мястото, на което е построен манастирът, било посочено лично от българския цар Петър Делян още в първите години на ХІ век. В селото живеел стотникът от неговата армия Богдан, ослепял в битка. На връщане от важно сражение царят решил да се отбие в лева река да го види. При вестта за идването на царя, хората се впуснали в трескава подготовка за посрещане на василевса. Когато той и свитата му приближили, децата започнали да викат :\"Идат! Идат!” Стотникът Богдан чул виковете и също излязъл да срещне царя, но  Така прогледнал, а Царят го прегърнал, после забил копието си в земята и поръчал на това място да се направи манастир на светите 40 мъченици. Преданието е само една легенда, която не кореспондира съвсем с историческите факти. Малко са и сигурните сведения  за историята на този манастир. В Държавен архив - Перник е запазена стара летописна книга на училището в селото и там е отбелязано, че точният период на откриването му не се знае, но през 1846 г. учебните занятия се водят в частни селски къщи. Учител е Стоимен Малолидарски от село Видрар. От 1847 г. уроците се водят в новопостроената за целта черковна килия при манастира \"Св .Четиридесет мъченици\". Пръв учител там е Никола П. Миленков от Лева река, преселил се в последствие в град Кюрия в Сърбия. По-късно е пристроена още една килия към църквата, която служела като общежитие на учениците от близки и по-далечни села. Преди време манастирът в Лева река стана  медийно популярен с изображение на св. Кирил Философ, което беше разчетено като образ на единият от създателите на глаголицата - св. Константин Кирил Философ. А над него в медальон е изписан и св. Методий.   въпреки, че още през 1989 г.  професор  д-р архимандрит Павел Стефанов (покойник от 2012 г.)  беше коригирал  това твърдение на историка и археолог Димитрина Митова - Джонова, публикувала подробно описание на манастирската църква в Лева река в книгата си  \"Археологическите паметници в Пернишки окръг\" (1982).   \r\nСпоред нейно, цитирано в медиите твърдение,  зографът, който ги изписва, всъщност пръв обявява братята Кирил и Методий за светци през ХVI-ХVII век, но това е доста погрешно тълкувание, защото Солунските просветители са били причислени към преподобните и свети мъже на Църквата даже като равноапостоли много по-рано. \"Св. Кирил Философ в олтарната апсида не е славянският просветител, а св. Кирил Александрийски, който според ерминиите носи такава корона с полиставрион (наслагване на много кръстове) като одеждата му. Освен това св. Константин-Кирил никога не е бил епископ, а вторият е архиепископ\", уточнява проф. архимандрит Павел Стефанов в своята  статия  „Надписи към стенописите в Лева река”, публикувана в брой 1 от 1989 г. на списание „Български език”.  Църквата е украсена от художествено издържани стенописи, които могат да се датират от първата половина на XVII век, смята той. Като съди от надписите по стенописите, написани на гръцки и български език, а така също и някои техни диалектни особености, заключава, че са създадени от зографи, които произхождат от Костурско. Според него на погрешно разчитане се основава и твърдението на Димитрина Джонова, че в храма са рисувани личности от „Азбучна молитва”  на Константин Преславски. Допуска се, освен това, че през XVII век култът към светите братя Кирил и Методий е бил позабравен. Едва по-късно, през 1845 г. школуваният живописец Коста Вельов при изписването на църквата \"Св. Димитър\" в трънското село Ярловци диференцира образите на св. Кирил Философ Александрийски и на славянобългарския светец св. Кирил Философ. За съжаление авторите, писали за манастира,  почти дословно повтарят Джонова и не добавят нови моменти към историята на обителта. До преди няколко десетилетия манастирът е бил добре запазен и се е ползувал с голяма популярност в района. Селото беше добре населено, имаше училище, което беше сред последните закрити в Трънския край.  В последствие Църквата е обявена за недвижима културна ценност с национално значение. Извъшвана е консервация под методическото ръководство на арх. З. Кирова и художник-консерватор Боряна Дживджанова от тогавашния НИПК, сега НИНКН и със съдействието на Регионалния исторически музей в Перник. . През есента на 2009 г. е направен ремонт с 10 хил. лв.от бюджета на Дирекцията по вероизповеданията, отпуснати през октомври същата година от министъра без портфейл по това време Божидар Димитров. Според предварителни намерения,   Очаква се викарийният епископ Поликарп да посети обителта по повод приключването на проекта и да отслужи там водосвет. За събитието е изпратена покана и на премиера Бойко Борисов.   ", "date": "2019.04.05", "title": "Цар Петър Делян посочил къде да е манастирът на Лева река"}
{"url": "https://standartnews.com/regionalni/v-blagoevgrad-sbirat-kapachki-za-bdeshche-na-14-april-388930.html", "text": "Първото събитие за събиране на пластмасови капачки ще бъде организирано като част от двуседмичната инициатива на община Благоевград „Чист и зелен Благоевград! От нас зависи!“. Всички последователи на инициативата могат да донесат събраните количества капачки на 14 април между 10 и 14 часа на площад „Георги Измирлиев“. Туристически културно-информационен център бе първият пункт, създаден към кампанията „Капачки за бъдеще“ през октомври 2017 година. От тогава са приети 2 тона пластмасови капачки, които са дарени за каузата с идеята да бъдат осигурени кувьози на нуждаещите се болници в страната. Всяко 10-то бебе, родено в България, е недоносено и има нужда от допълнителна помощ, с която да се бори за живота си. За година и половина има закупени 8 кувьоза за малки общински болници. И след масовото събитие общината ще продължи да подкрепя инициативата като събраните капачки могат да се поставят в металното сърце пред зала „22 септември“, а пълните бутилки с капачки - на касата на Драматичен театър „Никола Вапцаров“ и в ТКИЦ Благоевград.", "date": "2019.04.05", "title": "В Благоевград събират „Капачки за бъдеще“ на 14 април"}
{"url": "https://standartnews.com/sport/26-medii-shche-se-sstezavat-na-drzhavnoto-po-ski-v-borovets-388899.html", "text": "Боровец ще приеме на 6 април 2019 година 37 журналисти от 26 медии за държавното първенство по ски за журналисти. Състезанието за медиите ще се проведе с любезното домакинство на \"Бороспорт\" АД и хотел \"Рила\" на писта Ястребец-3 в традиционната дисциплина Гигантски слалом и в три възрастови групи при мъжете и жените. Трасето ще бъде подредено лично от Георги Кочов, изпълнителен директор на \"Бороспорт\" и голям състезател и национален треньор в алпийските ски от близкото минало. Първенството е за наградите на SLS-Rossignol и с подкрепата на Евроинс и Solytron.  В деня на състезанието всички журналисти и представители на медиите трябва да са в 8:30 ч. на начална станция на седалковия лифт \"Ястребец Експрес\" за кратка техническа конференция и раздаване на номерата. Разглеждането на трасето ще се проведе от 9:00 до 9:45 ч., а стартът на състезанието е точно в 10:00 ч.  Награждаването ще се проведе от 12:00 до 12:30 ч. пред хотел \"Рила\", където след това ще е коктейлът за журналисти.  Първият планински курорт на Балканите Боровец се радва на най-успешния си ски сезон досега с 10% ръст в броя на дневните посетители. Боровец зарадва любителите на снежните спортове с нов 6-седалков лифт и отлични условия по пистите.  Ръст има в броя на гостите от всички националности, като българските туристи бележат скок от 6% на база нощувки в курорта. Двойно повече гости се възползваха от картите за многократна употреба този сезон – удобство, което освен че дава 5% намаление от цената на лифт картата, спестява и чакането на касата. Редица спортни състезания и събития насочени към най-младите скиори се проведоха в курорта като част от дългогодишната инициативата на Бороспорт за насърчаване на зимния спорт сред най-малките. Успоредно с това и този сезон учениците от Община Самоков караха безплатно по време на всички ваканции и през една седмица във всеки един от зимните месеци. Безопасността в планината също беше един от приоритетите на курорта този сезон. Любители на свободното каране се включиха в семинари и упражнения по лавинна безопасност.  Прогнозите в следващите дни обещават мартенски сняг, а сезонът в курорта ще продължи до неделя, 7 април, с намалени цени на всички лифт карти.", "date": "2019.04.05", "title": "26 медии ще се състезават на държавното по ски в Боровец"}
{"url": "https://standartnews.com/svyat/zelenski-i-poroshenko-s-testove-za-narkotitsi-predi-debata-388910.html", "text": "Следващият тур на 21 април Украинските кандидати за президент Владимир Зеленски и Петър Порошенко преминаха кръвен тест за наркотици и алкохол преди дебата в навечерието на втория тур на изборите. Зеленски е подложен на медицински преглед в клиниката Eurolab, откъдето екипът на кандидата е излъчвал на живо. Той дойде в клиниката с журналисти и дари кръв пред тях. Порошенко претърпя тази процедура в антидопинг центъра на НСК \"Олимпийски\" в Киев, където ще се проведат дебатите. Той също направи анализа в присъствието на пресата и телевизията, обаче, според съобщения в медиите, журналисти от вестник Вести, интернет изданието Strana.ua, телевизионните канали Наш, 1 + 1 и Киев и представителят на блогъра Анатолий Шариа. не са били допуснати да снимат. По-рано Зеленски каза, че е готов да приеме предизвикателството на Порошенко да проведе дебат преди втория тур на изборите, при условие че се проведе на стадиона в Киев след медицински преглед. Порошенко се съгласи. В неделя в Украйна бяха проведени президентски избори. Нито един от претендентите не спечели необходимите 50% от гласовете, необходими за победата в първия кръг, поради което бе определен втори тур. Той ще се проведе на 21 април, борбата ще продължат Зеленски и Порошенко.", "date": "2019.04.05", "title": "Зеленски и Порошенко с тестове за наркотици преди дебата"}
{"url": "https://standartnews.com/sport/tseluvkageyt-prashcha-kobrata-pri-dzhoshua-obzor-388943.html", "text": "Скандалът, станал популярен по цял свят като \"Целувкагейт\", заради който временно беше отнет лицензът на Кубрат Пулев в щата Калифорния, всъщност може да му донесе най-чаканото. Въпреки че ще си има съдебни главоболия с репортерката Джени Суши, която целуна след мача с Богдан Дину, българският боксьор набира все по-голяма популярност в САЩ. Това сочат данните от гледаемостта на ESPN, който излъчи мача му с румънеца. В деня на оригиналното излъчване на срещата 23 март американският телевизионен гигант отчете най-ниската си посещаемост за боксово събитие от много време насам. Но седмица по-късно повторението на двубоя е било гледано от 25% повече зрители, отколкото директното излъчване и аудиторията надхвърля половин милион домакинства, които са платили да го проследят отново. Като причина за този огромен интерес американците отчитат разразилия се скандал със Суши и повишеното внимание на американците към него. Така евентуален нов негов мач на територията на САЩ ще предизвика много по-голям първоначален интерес. За да се случи такъв обаче, той трябва да успее да се разбере с адвокатите на репортерката и лицензът му да бъде \"размразен\". Изслушването на Кобрата и Суши пред Атлетическата комисия на Калифорния е на 14 май. А в същото време нещата може да се развият и още по-добре за Пулев. Кобрата отчаяно чака жадувания мач срещу Антъни Джошуа, но промоутърът на британеца Еди Хърн все се оплаква, че българинът няма достатъчно висок рейтинг по света, че да предизвика клиента му. Е, сега нещата от гледна точка на \"популяризация\" вече са различни и мач с Джошуа изглежда все по-възможен. \r\nВ същото време наши сънародници от МПО “Пирин” в Чикаго поеха офанзива и застанаха твърдо в подкрепа на Кубрат. “Никъде по планетата земя, в никое времево измерение, по никакъв начин целувката не значи негативизъм и не се пита за нея. Какво значи “Може ли да те целуна?”. Единственият начин да се знае дали може или не, дали е желана или не, е реакцията след целувката. Получаваш шамар – не е желана, отвръщат на нея, усмихват ти се, че ти и казват благодаря – желана е. Също така, тя не е оръдие на труда, че да се гледа дали си на работа или не. Да не е мотика. Целувка е. Още повече, че се случва в страна и щат, където си имат голям официален празник за това, а индустрията им за целувки печели милиарди около 14 февруари. Най-странното обаче е, че именно тези, които са против тази целувка, са най-ревностно празнуващи този празник и проповядват любов – шизофрения! Така че няма нищо нередно, най-малко пък селско. Това, че от 20 години няколко идиота с лиценз за право са направили целувката неморална и ние сме съгласни да го приемем за такова, не само, вече сами го налагаме за нормално, това говори за степента на податливост към промивка на собствения ни мозък. \r\nКобра, ние от МПО “Пирин” – Чикаго заставаме зад теб!”. \r\nПодкрепата към Пулев продължи и от бившият шампион в полутежка категория и настоящ боксов експерт анализатор на Sky Sports Джони Нелсън. \r\nТой защити българина и разкритикува остро репортерката, която според него използва ситуацията с целувката целенасочено, за да изкара дививенти, въпреки че изобщо не е \"сексуално насилена\". Според него действията на Суши са удар по жените, които наистина са преживели сексуално насилие и тези, които искат да си пробият път в света на бокса. \"Виждате, каквото виждате. За жените, които са били сексуално насилени, имам предвид наистина сексуално насилени, тази дама не им върши особено добра услуга, тя ги връща назад 10-20 години\", заяви Нелсън, който е видял и публикуваното от Пулев клипче с танците на Суши по време на купона в лагера на българина. \"Не плачи от вълка, когато в следващата минута танцуваш с него в съблекалнята. Тя не изглежда шокирана или разтърсена, както сега се опитва да обясни, че е. Главният проблем ще бъде, че има много млади жени, които се опитват да влязат в бокса, така че когато жена прави това, което очевидно не съвпада с казаното и случилото се, това не е от никаква полза за жените. Всеки съдия със здрав разум ще каже 'махайте се от моята съдебна зала;. Не мога да си представя, че някой ще стои там и ще каже 'да, ти си права момиче, давай. Тя прави подигравка от цялата ситуация. Момичета опитват да бъдат репортери и да бъдат признати в нашия спорт, а нещо такова просто го разрушава напълно. Мъжът не трябваше да я целува или да казва, че са приятели или нещо такова. Но тя не изглеждаше съкрушена\", обяви той. Неговото мнение бе споделено от хиляди, дори милиони у нас и по света. Щабът на Кубрат Пулев внесе официален протест до Атлетическата комисия на щата Калифорния срещу решението лицензът му да бъде отнет. Новината е на изданието bulgarica.com, което е за българите в американския щат. Главен редактор е Евгени Веселинов, който следеше всяка стъпка на Кобрата по време на престоя му в Коста Меса за мача с Богдан Дину. \"Дори лицензът на Пулев да бъде отнет за постоянно след изслушването, той веднага има право да кандидатства за подновяването му\". Мениджърът Ивайло Гоцев разкрива, че официалното писмо е факт. \"Скоро текстът ще стане факт публично, така както направи Глория Олред, адвокатката на Равало\", сподели Гоцев пред изданието. Новият голям съперник на Кубрат Пулев може би е най-трудният за него до момента. Не става въпрос за някой боксьор с тежки крошета, Владимир Кричко или Антъни Джошуа, а за... хищната адвокатка Глория Олред. Кариерата на американката е красноречива, а специалитетът й са делата, в които защитава правата на жените. Това е и поводът тя да се изправи срещу Пулев. Олред е наета от репортера Дженифър Равало. \"Ще се отдръпна, когато има справедливост за моите клиенти. Но докато няма справедливост, ще бъда безмилостна в преследването на справедливост. Защото те я заслужават.\" Това каза Олред в интервю за \"Си Би Си нюз\" преди време покрай делото, в което защитаваше правата на 33 жени срещу комика Бил Козби. Той беше осъден, а това беше първата присъда срещу знаменитост от началото на движението срещу сексуалния тормоз. В разгара на вълненията около темата за защитата на правата на жените в САЩ Олред излиза на преден план. Тя е работила по няколко ключови дела. Американката, която е родена през 1941 г. в еврейско семейство, започва кариерата си през 1976 г. Три години по-късно тя представлява седем деца и родителите им в дело, в което те настояват веригата Sav-On да спре да разделя продуктите за момчета и момичета. \r\nПрез 2002 г., след като поп звездата Майкъл Джексън надвеси сина си на балкон в Берлин, Олред изпраща писмо до службите в Калифорния, ангажирани с безопасността на децата. В него тя настоява за разследване дали децата на Джексън живеят в сигурна среда. \r\nПрез декември 2009 г. Олред беше наета от Рейчъл Учитъл, след като се появиха твърдения, че тя има връзка с голфъра Тайгър Уудс. В кариерата си има още много дела, в които защитава правата на жени, твърдящи, че са жертва на насилие. Тя представлява и три жени, които обвиняват президента на САЩ Доналд Тръмп в сексуално посегателство. Известността на Олред води дотам, че \"Нетфликс\" направи документален филм за нея. Приятелката на Кубрат Пулев Андреа го защити и пред британските медии. Певицата сподели пред „Сън”, че всичко е било една шега, плод на емоциите и чувството за хумор на Кобрата. Скандалът избухна, след като българският боксьор си позволи да целуне американската репортерка Джени Равало след интервю. По-късно тя нае адвокат и поиска отнемане на лиценза на Кобрата. Журналистката, популярна още като Джени Суши, обяви, че Кубрат Пулев я е сграбчил за задните части след това. „Шокирана съм! Дори спорихме за това, познавам го много добре, той е шегаджия и има чувство за хумор. Знам, че го е направил като шега. Момичето отговори на целувката му. Тя се усмихна, а целият свят видя, че й харесва. Беше сладка изненада за нея”, сподели Андреа. „Предполагам, че след това някой се опитва да се възползва от ситуацията и й даде ужасен съвет да го направи. Това прави Кубрат жертва”, коментира още певицата. „Изключителни съм наранена и натъжена. Не мога да повярвам, че има толкова лоши хора по света”, добави още Андреа. Певицата, която подкрепи своята половинка, също подкрепи думите му, че се познават от преди това. „Разбира се, че е вярно, те се познаваха повече от 10 минути преди интервюто. Тя се държеше много топло към него и в предишния ден, говориха си по-близо, отколкото един журналист трябва да говори със спортист. Тя лъже и изкривява истината”, завърши Андреа. В събота по време на обедната емисия новини на Bulgaria ON AIR репротерката Божила Симова получава целувка от рокера Ясен Ангелов. Това се случи по време на репортаж за откриването на мотосъзона. Мотористът е от \"Sofia riders\". С целувката искал да покаже, че скандалът около Кубрат Пулев и Джени Суши се преекспонира. \"Исках да покажа колко е абсурдно това нещо да се приема толкова сериозно и да се вдига толкова шум за подобни глупости\", заяви Ясен Ангелов. \r\nИ Божила, и мотористът, направиха публични изявления в социалните мрежи, обяснявайки какво всъщност се е случило. \"Не се чувствам нито обидена, нито наранена от въпросната случка, приемам я като абсолютна ирония. В същото време няма как да не кажа, че по никакъв начин не толерирам потенциални бъдещи действия към себе си и към мои колеги\", категорична бе Симова. Все пак в позицията си от Асоциацията на европейските журналисти посочват, че личната неприкосновеност на журналистите трябва да бъде зачитана. Дори в шоуто \"Като две капки вода\" имаше подкрепа за Кубрат Пулев. В един от епизодите на предаването Рачков интервюира Илиева преди тя да влезе в образа на Веселин Маринов. Точно когато тя трябваше да се качи в асансьора, за да излезе на сцената, водещият я награби и целуна по устата, имитирайки нашумялата напоследък постъпка на Кубрат Пулев спрямо американската репортерка Джени Суши. Певицата реагира със закачка: \"Веднага ще се обадя на адвоката ми\". Тя успешно се включи в образа на набралата популярност в последните дни Суши, която си нае адвокатка, за да съди Кобрата, заради изненадващата целувка, която получи от него. Като цяло сценката беше доста сполучлива, но след като само преди седмица Рачков се раздели с Мария Игнатова, това ще е поредният удар по крехката психика на самотната блондинка.", "date": "2019.04.05", "title": "\"Целувкагейт\" праща Кобрата при Джошуа (ОБЗОР)"}
{"url": "https://standartnews.com/sport/tenisisti-ot-5-drzhavi-se-sstezavat-v-momchilgrad-388941.html", "text": "Участие в надпреварата вземат състезатели от Великобритания, Гърция, Турция, Киргистан и България Турнирът, който се провежда и със съдействието на община Момчилград, започна тази сутрин  в залата на СКТМ \"Родопи\" със срещи на тенисисти до 12 години. Спортна база е реновирана със съдействието на  общината и една от най–добрите в Южна България.        На 6 и 7 април ще се състезават ветерани в различни възрастови групи - над 40 г., над 50 г., над 60 г. и над 70 г.", "date": "2019.04.05", "title": "Тенисисти от 5 държави  се състезават в Момчилград"}
{"url": "https://standartnews.com/svyat/msk-zagubi-za-dve-minuti-poveche-ot-1-mlrd-dolara-388924.html", "text": "Рекорден спад на продажбите на Tesla Собственикът на компанията SpaceX и основател на производството на електромобили Tesla Илон Мъск за две минути търг на NASDAQ загуби 1,1 милиарда долара, съобщава  . Това се случило, след като акциите на Tesla Inc. паднали с 11 процента, пише агенцията. Така съгласно данните на индекса Bloomberg Billionaires, изчисляващ размера на богатството на милиардерите в реално време, капиталът на предприемача намалял да 22,3 млрд. долара. При закриването на търговете акциите на Tesla се понижили с 8,23 процента.   На Tesla се дължат около десет милиарда долара от състоянието на Мъск, а на SpaceX - 13 милиарда. По-рано Tesla съобщи за рекорден спад на продажбите - 31 процента. За тримесечието компанията е продала 63 хил. електроавтомобила, за разлика от предишното, когато са били продадени 90,9 хил..  Bloomberg Billionaires Index лидери в рейтинга на най-богатите хора са главата на Amazon Джеф Безос (114 млрд. долара), основателят на Microsoft Бил Гейтс (102 млрд.) и френският бизнесмен, собственик на LVMH, Бернар Арно (89,5 млрд.). Илон Мъск е на 36-о място с 22,5 милиарда долара.  ", "date": "2019.04.05", "title": "Мъск загуби за две минути повече от 1 млрд. долара"}
{"url": "https://standartnews.com/sport/sportt-po-tv-za-5-april-388940.html", "text": "17,50 Спорт тото 17,30 Футбол, България, Първа лига: Етър - Ботев Вр; 20,00 Локо Пд - Славия (пряко) 18,30 Волейбол, България, Суперлига: Нефтохимик - ЦСКА (пряко) 22,00 Футбол, Англия, Висша лига: Саутхямптън - Ливърпул (пряко) 21,45 Футбол, Франция, Лига 1: Бордо - Марсилия (пряко) 20,45 Баскетбол, Евролига: Фенербахче - Макаби Тел Авив (пряко) 21,30 Баскетбол, Евролига: Олимпиакос - Дарушафака (пряко) 22,00 Баскетбол, Евролига: Барселона - Химки (пряко) 05,00 (на 6 април) Футбол, САЩ, МЛС: Ванкувър Уайткапс - Лос Анджелис Галакси (пряко) 21,15 \"Спорт в обектива\" 20,00 УЕФА Шампионска лига - магазинно предаване 19,00 Плуване: Северен тур в Берген, първи ден (пряко) 21,30 Футбол, Германия, Първа Бундеслига, Майнц - Фрайбург (пряко)", "date": "2019.04.05", "title": "Спортът по тв за 5 април"}
{"url": "https://standartnews.com/regionalni/egipetski-interes-km-industrialna-zona-zagore-388950.html", "text": "три големи египетски града - Исмаилия, Суец и Порт Саид, проявяват интерес към старозагорската индустриална зона „Загоре“. Това раазкри посланикът на Арабска република Египет в България Моайед Фатхалла Ел Дали по време на днешната си среща с областния управител Гергана Микова. Според Ел Дали това е добър повод за установяване на сътрудничество между градовете Исмаилия и Стара Загора. „Има много общо между Исмаилия и Стара Загора, както в икономически, така и в исторически план. Исмаилия също е бил разрушаван до основи, а след това възстановяван\", аргументира се негово первъзходителство. В него днес е разположена администрацията на управлението на Суецкия канал. Градът е изключително озеленен, много красив, с много запазени къщи в европейски стил, в които са живеели строителите европейци.    \r\n  „Идеята за задълбочаване на връзките между нашите две страни е много добра и аз я подкрепям напълно. Смятам, че побратимяването между Стара Загора и Исмаилия може да засили контактите в сферата на икономиката, културата и туризма“, каза Гергана Микова. \r\n ", "date": "2019.04.05", "title": "Египетски интерес към индустриална зона \"Загоре\""}
{"url": "https://standartnews.com/sport/mesi-s-dozhivoten-dogovor-s-barselona-388955.html", "text": "Президентът на Барселона Хосеп Мария Бартомеу обяви, че клубното ръководство готви уникална оферта за нов договор на суперзвездата Лионел Меси. Според източници от \"Камп Ноу\" желанието на всички в ръководството било 31-годишният голаджия да преподпише най-късно през следващия сезон, но в случая не става дума за обикновена сделка, а за такава, която ще го остави в отбора завинаги.  “В плановете ни е да предложим нов договор на Лео. Той е иноватор и носи много на клуба, а все още е млад, на 31 години е. Има още две години от сегашната си сделка. Но в него има още много футбол и поради това ще седнем в близко бъдеще, за да говорим и да изпълним задачата си - да го задържим при нас за още много години напред”, каза Бартомеу в интервю за ESPN. “Меси прави разликата във всеки мач. Най-добрият играч в света. Връзката му с Барса ще бъде вечна. Работим в тази насока, защото той е нашият лидер. Промени изцяло значението на нашия клуб”, добавя още президентът. Меси е в Барса от 2001 г, като е преминал рез всички формации на \"блаугранас\". фото ЕПА/БГНЕС", "date": "2019.04.05", "title": "Меси с доживотен договор с Барселона"}
{"url": "https://standartnews.com/mneniya/451-gradusa-po-farenkhayt-ili-tsenzurata-na-chipa-388926.html", "text": "Не, . Онова, което все още продължава да гори при 451 градуса по Фаренхайт, вече не е същото. И Лойола не е прав - вече не трябва да влизат в дома ти и да проверяват дали държиш книги за вещици или други, които не отговарят на религиозните канони. Ако Жельо Желев беше жив сега и някой Фейсбук робот бе засякъл , първият ни демократичен президент вече нямаше да има профил в социалните мрежи, ако изобщо си бе направил труда да си създаде такъв. С което не искам да приравня написаното от Жельо Желев с текстовете на  . Защото когато държавата те санкционира, е длъжна да ти каже защо го прави. Ако Фейсбук те блокира, не е длъжен да ти го обясни - можеш само да имаш догадки.  . Не знам какво Фейсбук сървърите, както и работещите там, разбират под език на омразата, но очевидно това е само език, който засяга определени общности. който борави с метафори и хиперболи, непонятни на строго линейния език на уравненията. Помните ли как преди време в училище ни тормозеха с въпроса, от който на всички ни се повдигаше -  Очевидно е имало смисъл от това, а някой е пропуснал този урок. Защото езикът не е буквалното и банално изречение, което Фейсбук-клонингът е взел и разчленил на съставните му части. Той е взрив от емоция, от неща, които се превеждат на невербално ниво, независимо дали става дума за вестникарски публикации, за онлайн издания или за литература. Това е език, който вирее в контекст, но Вместо това на социалните мрежи им вграждат правилния \"чип\", който вади извън контекста всяка дума, която според него кореспондира с така наречения език на омразата. Който всъщност често пъти е просто език на свободното мнение. Впрочем, . Вместо това все по-често чувам от колеги журналисти, че им е наложен \"бан\" за малко по-свободен речник, който са използвали, за да илюстрират тезата си.  Боже,  С което, пак подчертавам, не сравнявам Карбовски с Ботев, а подчертавам, че изкуственият интелект все по-често започва да ни цензурира, тъй като неговите параметри са задавани от естествен интелект, който не е бил на нужното ниво. Хората, които ги задават, били ли са тествани ей така малко поне за филологическа грамотност? За познания по литература? Някой питал ли ги е дали знаят що е това литературни жанрове и тропи? Зная отговорите. И те са още по-притеснителни - социалните мрежи, които би трябвало да ни дадат по-голяма свобода на словото и на споделянето и които дълго време възприемахме като такива, в момента са се превърнали в . Където са свободни да прелитат само определени пернати създания от определени социални групи. За останалите остава да си споделят манджите, снимки на котенца и отвреме-навреме коментари за някой политик, който и без това вече си е станал за бой, щото си купил една тераса, без да си я купи. Лошото е, че Фейсбук определя какво е език на омразата. А тя си се шири. Без език- защото често е просто неграмотна. А да цензурираш журналистически материали заради думички - Юлиус Фучик беше писал нещо по въпроса.", "date": "2019.04.05", "title": "451 градуса по Фаренхайт или цензурата на чипа "}
{"url": "https://standartnews.com/mneniya/451-gradusa-po-farenkhayt-ili-tsenzurata-na-chipa-388927.html", "text": "Не, . Онова, което все още продължава да гори при 451 градуса по Фаренхайт, вече не е същото. И Лойола не е прав - вече не трябва да влизат в дома ти и да проверяват дали държиш книги за вещици или други, които не отговарят на религиозните канони. Ако Жельо Желев беше жив сега и някой Фейсбук робот бе засякъл , първият ни демократичен президент вече нямаше да има профил в социалните мрежи, ако изобщо си бе направил труда да си създаде такъв. С което не искам да приравня написаното от Жельо Желев с текстовете на  . Защото когато държавата те санкционира, е длъжна да ти каже защо го прави. Ако Фейсбук те блокира, не е длъжен да ти го обясни - можеш само да имаш догадки.  . Не знам какво Фейсбук сървърите, както и работещите там, разбират под език на омразата, но очевидно това е само език, който засяга определени общности. който борави с метафори и хиперболи, непонятни на строго линейния език на уравненията. Помните ли как преди време в училище ни тормозеха с въпроса, от който на всички ни се повдигаше -  Очевидно е имало смисъл от това, а някой е пропуснал този урок. Защото езикът не е буквалното и банално изречение, което Фейсбук-клонингът е взел и разчленил на съставните му части. Той е взрив от емоция, от неща, които се превеждат на невербално ниво, независимо дали става дума за вестникарски публикации, за онлайн издания или за литература. Това е език, който вирее в контекст, но Вместо това на социалните мрежи им вграждат правилния \"чип\", който вади извън контекста всяка дума, която според него кореспондира с така наречения език на омразата. Който всъщност често пъти е просто език на свободното мнение. Впрочем, . Вместо това все по-често чувам от колеги журналисти, че им е наложен \"бан\" за малко по-свободен речник, който са използвали, за да илюстрират тезата си.  Боже,  С което, пак подчертавам, не сравнявам Карбовски с Ботев, а подчертавам, че изкуственият интелект все по-често започва да ни цензурира, тъй като неговите параметри са задавани от естествен интелект, който не е бил на нужното ниво. Хората, които ги задават, били ли са тествани ей така малко поне за филологическа грамотност? За познания по литература? Някой питал ли ги е дали знаят що е това литературни жанрове и тропи? Зная отговорите. И те са още по-притеснителни - социалните мрежи, които би трябвало да ни дадат по-голяма свобода на словото и на споделянето и които дълго време възприемахме като такива, в момента са се превърнали в . Където са свободни да прелитат само определени пернати създания от определени социални групи. За останалите остава да си споделят манджите, снимки на котенца и отвреме-навреме коментари за някой политик, който и без това вече си е станал за бой, щото си купил една тераса, без да си я купи. Лошото е, че Фейсбук определя какво е език на омразата. А тя си се шири. Без език- защото често е просто неграмотна. А да цензурираш журналистически материали заради думички - Юлиус Фучик беше писал нещо по въпроса.", "date": "2019.04.05", "title": "451 градуса по Фаренхайт или цензурата на чипа "}
{"url": "https://standartnews.com/kultura/pochina-vokalistt-na-gravity-co-388957.html", "text": "Вокалистът на Gravity Co Явор Захариев е починал. Новината е потвърдила пред БТВ сестрата на Явор Захариев. Музикантът е издъхнал в \"Пирогов\", където бе в реанимацията от сряда. Той бе открит от своите близки в безпомощно състояние, целият в кръв и със счупен нос. От полицията заявиха, че не е пребит.  Преди години Явор Захариев бе в комуна в Хърватия, където се опитваше да пребори дрогата. Когато си дойде той заяви, че е напълно излекуван.  \"Стандарт\" изказва съболезнования на близките на Захариев. \r\n ", "date": "2019.04.05", "title": "Почина вокалистът на Gravity Co"}
