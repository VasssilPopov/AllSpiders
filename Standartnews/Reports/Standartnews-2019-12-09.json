{"url": "https://standartnews.com/svyat/poveche-ot-34-dushi-zaginakha-v-pozhar-v-delkhi-408578.html", "text": "Най-малко 34 души са загинали при пожар в сграда на територията на пазар за зърно в Делхи, съобщиха медицински източници, предаде Асошиейтед прес. Още 15 души са приети в болница с изгаряния и дихателни проблеми заради вдишания пушек. Те са в стабилно състояние. Петдесет и шест души са били евакуирани, съобщи службата за пожарна безопасност. Пожарът е бил потушен с помощта на 25 пожарникарски камиона и спасителната операция е приключила. Причината за пожара се разследва. Министър-председателят Нарендра Моди изрази съболезнования на близките на жертвите. \"Мислите ми са с тези, които са загубили любимите си хора. Пожелавам на пострадалите бързо оздравяване\", написа той в \"Туитър\".", "date": "2019.12.08", "title": "Повече от 43 души загинаха в пожар в Делхи"}
{"url": "https://standartnews.com/svyat/izchezna-vodopadt-viktoriya-408567.html", "text": "Един от най-внушителните водопади в света - Виктория, се превърна в невзрачна струя заради сушата, която измъчва Южна Африка, пише в. \"Дейли мейл\". Водопадът, който е на границата между Замбия и Зимбабве, е пресъхнал почти напълно. Някога оглушителният порой от разпенена вода и тътенът наоколо са изчезнали. След като водата спадна наполовина и достигна най-ниското ниво от 40 години, под скалите се виждат няколко невзрачни езерца. Като причина за драматичните промени в пейзажа бяха посочени климатичните промени. Президентът на Замбия Едгар Лунгу дори призова западните държави да бъдат по-сериозни в опазването на околната среда. Той изтъкна какви щети причинява глобалното затопляне: \"Климатичните промени са сериозен проблем, истински проблем - каза Едгар Лунгу пред Скай нюз. - Изненадващо е, че хората го омаловажават и казват \"киматичните промени не са действителни.\" Водопадът с височина 100 м привлича хиляди туристи в района. Сушата обаче не е пагубна само за икономиката, тя обърква до хаос дивия живот в околните национални паркове. Шокиращите снимки на водопада преди сушата и сега показват в каква криза е природата в района. Буйната зеленина е отстъпила място на кафеникави посърнали треви. Река Замбези - някога една от най-впечатляващите в Африка, сега е осеяна със скали.", "date": "2019.12.08", "title": "Изчезна водопадът Виктория"}
{"url": "https://standartnews.com/svyat/normandskata-sreshcha-nyama-da-donese-razvrzka-za-ukrayna-408630.html", "text": "шест месеца управление на президента Владимир Зеленски? - То е много своеобразно и уникално за последните 30 години. Имаме президент с изключително силен мандат - 73% подкрепа, който в последствие успя да получи и абсолютно мнозинство в Радата. Това означава, че партията на президента може да управлява съвсем самостоятелно, без да влиза в коалиции с други политически сили, което пък дава възможност да започнат нови процеси на промени, които по-рано по разни причини не бяха осъществими. От една страна, това отваря широко вратите пред новия президент и неговия екип да задвижат буксуващите реформи. Но от друга страна, ако той не започне да променя нещата няма на кого да прехвърли отговорността за неизпълнението на своите предизборни обещания. Всичко, което днес и утре ще се случва в страната ще бъде изцяло записвано на негова сметка, всички претенции ще бъдат отправени към него. - \r\n- За сега дори и сред експертите все още няма оформено становище, доколко значимо е влиянието на украинския олигарх Игор Коломойски върху неговото поведение и решения. Очевидно е, че има такова влияние, но от друга страна наблюдаваме усилията на Коломойски да убеди обществеността, че днес той е най-силният човек в Киев. Колкото по-често и по-гръмогласно го заявява, толкова по-съмнителни стават неговите приказки. Може би по този начин се опитва да внушава на съдии, прокуратура, правителство, чиновници, силови органи да не смеят да го закачат. \r\n- Трудно е да се определи точния брой, но според мен има около 30 депутати,, част от тях са от партията \"Слуга на народа\" на Зеленски, друга част са от партията \"За бъдещето\", които са под негов непосредствен контрол. Това пролича от поведението им при различните гласувания през последните месеци. Но е рано да се каже доколко му се отдава да държи под контрол Радата с това количество депутати. -  - На изборите той предложи една доста скромна по обем програма. Но ядрото ѝ беше подобряване на положението в Донбас и прекратяване на военните действия. Според мен намеренията му за раздалечаване на войските и възстановяване на връзките с Донецк и Луганск са сериозни. Съдя по инициативите, като например тази за възстановяване на моста при станция Луганска или за раздалечаване на войските в няколко пункта по линията на съприкосновението. Също така той заяви, че би искал лична среща с Путин в рамките на Нормандския формат, който предстои на 9-ти декември. Близки са позициите му и по отношение на формулата Щайнмайер, обяви се в поддръжка и на Минските съглашения. . \r\n- Да, сред части от украинското общество те бяха посрещнати на нож - военни, ветерани, десни политически сили. Те казват: защо тогава ни накарахте да воюваме и да умираме? За какво бяха всичките жертви? Тези хора възприемат това, което прави Зеленски днес като капитулация. Бих казал, че в общи линин, се появиха някакви надежди за прекратяване на военния конфликт, но в крайна сметка ключът за цялостното решение е в Кремъл, а не в Киев. Всичко ще зависи от това какви стъпки ще предприеме Русия, а за сега от там няма ясни сигнали. -: - Да, с това Русия демонстрира добра воля. Тя разбира положението и се опитва да подаде ръка на Зеленски за да не го излага на излишни рискове. Тези сили, които му се противопоставят са в състояние да провокират военен сблъсък в който да пострадат невинни хора и по този начин да дискредитират инициативите и намеренията на президента. - Доста съм скептичен, не мисля че срещата ще даде някакъв особен тласък в разрешаването на украинския конфликт. Не виждам необходимите лостове и перспективи за извършване на прелом в тази посока. Позициите са далече една от друга, интересите са направо противоположни. Не мисля, че Русия ще се съгласи на условията, които поставя Киев. Би се съгласила единствено, ако Киев приеме нейните условия. Тук не става дума за това, че Русия уж имала намерения да анексира ДНР и ЛНР подобно на Крим. Не, тя няма такива намерения, за нея е важно да има мощен военно-политически инструменти за влияние върху политиката на Киев. И това е възможно само в случай, че тези формирования останат в рамките на Украйна. - Страхувам се да дам каквито и да било конкретни прогнози, но съм склонен да предположа, че през следващите месеци може да се очаква едно съвсем ново развитие сред политическите среди - да се разгърне дискусия за това доколко въобще си струва ДНР и ЛНР да остават в състава на Украйна. Или с други думи - за какво са ни те въобще? Този завой, разбира се, няма да е лесен и еднопосочен. Това би означавало отказване от Минските договорености и въвеждане на нова държавна граница по днешната линия на съприкосновение. \r\n- В краткосрочна перспектива такова решение би облекчило тежестта върху политическата върхушка в Киев и би отстранило част от сериозните проблеми с които се мъчи тя днес, но въпросът е кой би могъл да поеме такава отговорност? Сред военните и другите силови групировки съпротивлението ще бъде неимоверно. - А, това е още по-трудно за прогнозиране. \r\nВ самите Съединени щати политическата обстановка е такава, че едва ли може да се улови някаква определена външнополитическа линия или последователност по отношение на Украйна. Разразилият се напоследък украински скандал около Тръмп ни хвърля ту в едни, ту в други догадки. Пълна непредсказуемост и пълна мъгла!", "date": "2019.12.08", "title": "Нормандската среща няма да донесе развръзка за Украйна"}
{"url": "https://standartnews.com/svyat/rusiya-nyama-da-spira-gaza-prez-ukrayna-408566.html", "text": "Руският премиер Дмитрий Медведев обяви в телевизионно интервю, че Русия не може да спре доставките на газ през Украйна, тъй като се грижи за интересите на европейските и украинските потребители. Медведев коментира руско-украинските преговори за газа, тъй като сега действащият договор е до края на годината. Той предложи на Киев да получава руски газ директно на по-ниска цена от реверсивния режим и подчерта, че решението трябва да е взаимноизгодно. Задочно, ръководителят на \"Нафтогаз Украйна\" Юрий Витренко отвърна, че за взаимноизгодни действия ще може да се говори, само ако \"Газпром\" изплати дълга си от близо 3 милиарда долара. Това беше постановено със съдебно решение на арбитражния съд в Стокхолм през 2018 г. защото \"Газпром“ не е подавала към Украйна необходимото количество газ на годишна база и е плащала твърде малко за количествата, подавани през газопроводите на „Нафтогаз“. Витренко добави, че Украйна е готова да си прибере дължимото и във вид на газ от Русия.", "date": "2019.12.08", "title": "Русия няма да спира газа през Украйна"}
{"url": "https://standartnews.com/svyat/nobelovite-laureati-prizovakha-za-zashchita-na-planetata-408573.html", "text": "Нобеловите лауреати за 2019 г. отправиха призив за засилване на мерките за борба с климатичните промени, предаде Ройтерс. Нобелистите говориха на пресконференция в Стокхолм, където на 10 декември ще получат наградите си. Носителят на „Нобел“ за химия Стенли Уитингъм, отличен за разработването на литиево-йонните батерии, които направиха възможна революцията на мобилните технологии и намаляване употребата на изкопаеми горива, заяви: \"Смятам, че назря времето да решим проблема с климата, но трябва да сме прагматични, защото няма да е лесно. Не можем просто да спрем всичко, което отделя въглероден диоксид. Но мисля, че литиево-йонните батерии ще помогнат за решението като например електрификация на транспорта.\" Швейцарският учен Дидие Кело, който спечели Нобеловата награда за физика, за разкриване тайните на еволюцията на Вселената, подчерта: \"Аз ще коментирам астрофизичната страна, защото на няколко пъти чух хора да казват, че няма значение, защото в даден момент ще се наложи да напуснем Земята. Това е изключително безотговорно изказване. Звездите са толкова далеч, че изобщо не се надявайте да успеете да избягате от Земята. По-добре да се съсредоточим върху решаването на проблема, а не да мечтаем как ще унищожим и изоставим планетата си.\" Американката Естер Дуфло, която е един от тримата лауреати на „Нобел“ за икономика, каза: \"Често хората се надяват, че нещата ще се оправят от само себе си, защото възобновяемата енергия ще стане по-евтина и ще захранваме консумацията си с нея. Щеше да е чудесно, но не трябва да разчитаме, че ще се случи. Спирането на промените в климата изисква промяна в поведението ни и в консумацията ни, особено в богатите страни.\" Косово пък смята да бойкотира церемонията по връчването на Нобеловата награда за литература за 2019 г., обяви външният министър Беджет Пацоли, цитиран от Франс прес. Косовският посланик в Швеция няма да присъства на церемонията в Стокхолм. А причината, както посочи Пацоли, е, че лауреатът - австрийският писател Петер Хандке, е бил приятел на бившия югославски президент Слободан Милошевич.", "date": "2019.12.08", "title": "Нобеловите лауреати призоваха за защита на планетата"}
{"url": "https://standartnews.com/svyat/sashch-blokirat-severen-potok-2-ss-sanktsii-408559.html", "text": "Санкции, целящи да блокират проекта за газопровод \"Северен поток 2\" от Русия до Германия, бяха включени от американските конгресмени в законопроект за бюджета за отбрана, съобщи Блумбърг, цитирайки информирани източници. Санкциите, които ще се прилагат за компаниите, строящи газопровода на руската компания Газпром, са по модела на законопроекта, внесен по-рано тази година от сенаторите Тед Круз (републиканец от щата Тексас) и Джийн Шахийн (демократ от щата Ню Хемпшър). Мярката е насочена срещу корабите, полагащи дълбоководните тръби, и ръководни кадри от компаниите, работещи с тези плавателни съдове. Засегнатите лица могат да получат отказ за издаване на виза, както и да им бъдат блокирани трансакции, свързани с имоти или дялово участие в САЩ.", "date": "2019.12.08", "title": "САЩ блокират Северен поток 2 със санкции"}
{"url": "https://standartnews.com/svyat/ukrayna-si-uredi-55-mlrd-dolara-zaem-ot-mvf-408569.html", "text": "Международният валутен фонд (МВФ) обяви, че е постигнал принципно споразумение с Украйна за заем в размер на около 5,5 милиарда долара за даване на тласък на изпадналата в затруднение икономика, предаде Франс прес. Заемът, който трябва да бъде одобрен от ръководството и държавите членки на Фонда, зависи също така от условия, като укрепването на независимостта на правосъдната система и борбата срещу корупцията. Това посочи в комюнике генералният директор на МВФ Кристалина Георгиева след като разговаря по телефона с украинския президент Володимир Зеленски. \"С президента сме на мнение, че икономическият успех на Украйна зависи много от укрепването на правовата държава и неподкупността на съдебната власт, както и от ограничаването на личните интереси в икономиката\", добави Георгиева.", "date": "2019.12.08", "title": "Украйна си уреди 5,5 млрд. долара заем от МВФ"}
{"url": "https://standartnews.com/svyat/albaniya-pak-se-raztrese-408595.html", "text": "Поредно земетресение е било усетено близо до Албания, този път с магнитуд 4,4 по скалата на Рихтер, показва справка в Европейския средиземноморски сеизмологичен център. Трусът е бил усетен в 00:14 часа местно време. Епицентърът му е бил на 18 километра южно от град Медова. Засега няма данни за сериозни материални щети. Трусът обаче е бил усетен и в Черна гора.", "date": "2019.12.08", "title": "Албания пак се разтресе"}
{"url": "https://www.standartnews.com/sport/domuschiev-iska-vvezhdane-na-var-i-v-blgariya-408568.html", "text": "Собственикът на Лудогорец и член на Изпълкома на БФС - Кирил Домусчиев, пусна интересен пост на официалната си страница във \"Фейсбук\". Той засяга изключително важна тема, като заявява, че ще настоява да се въведе системата ВАР на всички стадиони в България, за да може да няма повече ощетени от \"Кабаковците\" клубове. Домусчиев споделя, че футболът трябва да възтържествува. \"Снощи гледах мача Манчестър Сити - Манчестър Юнайтед и си мисля колко полезен ще е ВАР за българското първенство. Тогава няма да има клубове, които са ощетявани от \"Кабаковците\"! Няма да има и сълзи в очите на футболисти и треньори.  Докато съм член на Изпълкома, ще настоявам за ВАР на всички стадиони. Нека футболът възтържествува!!!", "date": "2019.12.08", "title": "Домусчиев иска въвеждане на ВАР и в България"}
{"url": "https://standartnews.com/regionalni/tir-zatvori-rishkiya-prokhod-408587.html", "text": "Тежкотоварени автомобил се е преобърнал до село Веселиново, на завой към Бургас, поради което движението през Ришкия проход е спряно. Обходният маршрут е през Ивански - Кълново – Айтос, съобщават от АПИ. Трафикът се регулира от Пътна полиция.", "date": "2019.12.08", "title": "ТИР затвори Ришкия проход"}
{"url": "https://www.standartnews.com/sport/antni-dzhoshua-si-vrna-svetovnite-titli-v-boksa-408556.html", "text": "Антъни Джошуа отново е световен шампион в бокса. Британецът си върна на мексиканеца Анди Руис за поражението преди месеци, когато загуби и световните си титли. Сега двубят се игра в Саудитска Арабия, където Джошуа спечели по точки. Британецът игра много добре тактически и през целия мач държеше съперника си на разстояние с леви прави удари. В крайна сметка Джошуа спечели по точки, като съдиите от Великобритания, САЩ и Канада дадоха 118:110, 118:110 и 119:109. По този начин Джошуа отново спечели титлите на Световната боксова асоциация (WBA), Международната боксова федерация (IBF), Световната боксова организация (WBO) и Международната боксова организация (IBO), които изгуби при предишната им среща през юни. Според различни информации Анди Руис ще заработи коло 10 милиона долара, докато Джошуа ще прибере между 40 и 70 млн. Това бе първият път, в който Джошуа бе претендент за световна титла от 2016 година насам, когато през април се боксира с Чарлс Мартин за колана на IBF. Двубоят в Саудитска Арабия бе изгледан от редица знаменитости, между които бойците Канело Алварес и Хабиб Нурмагомедов. След края на мача Джошуа и Руис обявиха, че най-вероятно ще има и трети сблъсък помежду им. ", "date": "2019.12.08", "title": "Антъни Джошуа си върна световните титли в бокса"}
{"url": "https://standartnews.com/sport/stoichkov-shef-na-bfs-nikoga-408632.html", "text": "Легендата на българския футбол Христо Стоичков даде интервю за NOVA, в което заяви, че няма абсолютно никакъв шанс родният фен да го види начело на БФС и акцентира, че събитията в последно време във футболната ни централа са били ясни за него още преди 15 години. Следвах си пътя, през какво съм минал и колко лишения съм имал... Контузии, победи, загуби, но когато имаш цел и си на голямо тържество като церемонията за Златната топка, трофеят, който носи моето име – това е невероятно! Искам да се радвам и го правя. Когато имам възможност да я видя, се радвам като малко дете съм, защото такъв трофей надали някога ще дойде в България, сподели Стоичков. Препятствията по пътя са много големи - не си със семейството, не си с приятели. Трябва да играеш много мачове. Болката, която ми причиниха като дете - няма как да зя абравя. Изхвърлиха ме от играта на 12-годишна възраст. Казаха ми, че не мога да играя, а после тези, които ме изхвърлиха, разправяха колко съм голям. После през 1985-а година ни наказаха без причина. Детската ми мечта беше да играя в А група. Исках да играя в Ботев и Марица, ама не стана. Дойде обаче момент да играя в ЦСКА със Стоян Йорданов, Любо Царев, Манол Манолов и оттам всичко беше лесно, продължи той. Ако ти си направиш нещата невъзможни - такива ще са. Винаги се вслушвах в съветите и не съм се променил. За мен няма никаква разлика от началото на кариерата ми и сега. Аз съм си същият и уважавам моите батковци. Имахме ред и дисциплина, но на нас комунизмът ни даде нещо важно - да се борим, да се стремим да сме първи. Всичко се смени, но сега няма ред и дисциплина, призна Стоичков. Днешните играчи нямат идея какво тренират. Той не знае какво трябва да прави. Винаги знаех какво трябва да правя. Петър Жеков ми казваше. Липсва им сега всичко, тъй като те нямат нищо. За мен Лео Меси е много по-добър човек, отколкото футболист. Той си е същият от 12-годишна възраст. Няма кой да оспори качеството му. Кристиано Роналдо винаги ще си остане така, защото Роналдо е само един - Феномена, а Лео Меси е извън това, добави още Стоичков. Аз ще се радвам и ще съм щастлив, ако играем на европейското, но как? С три точки да се класираме чрез баражи. Нека се класираме, играем с Унгария, да ги бием. Сигурен съм, че на 26-и март стадионът ще бъде пълен, защото хората искат да покажат на тези футболисти в кавички, че ги подкрепят. Трябва голяма чистка и трябва да има план. Няма да ме видите никога като шеф на БФС. Бербатов? Всеки си решава дали да слага на здрава глава лед. Щом Димитър Димитров - Херо знае много неща за корупцията в България - да ги каже. Мен ме разследваха, единият с гола глава, другият с големи уши. Преди 15 години им казах какво ще се случи и днес става, продължи легендата на България. Заболя ме, че 15-20 нехранимайковци, платени, направиха футболния празник \"черен\". Както влязоха, така и излязоха. Не смятам, че българите сме расисти. Ние сме отворили вратите за емигранти. Много чужденци има у нас и не може за 20 човека да смятаме, че държавата е... те ме разбират колегите, тъй като ме познават. Онзи ден със Саутгейт си говорихме. Той е убеден и против тези скандали. Никой не вярваше, че ще се продадат толкова книги от автобиографията ми. Благодаря на всички хора, свързани с направата ѝ. Благодаря и на всички градове, защото те знаят, че това, което съм поел като ангажимент, винаги ще се отзова. Няма да остане човек без автограф и снимка. Изпращам позитивна година, играя голф, правя си кефа, пътувам много. Страхотна година за всички. Няма как - за едни обичта е голяма, за други - мъка голяма. Няма как да има българин със Златна топка вече. Нямаме в първите 100, номинирани, да му дадем дори един глас. Това е голямата тъга, и ако те самите не го осъзнаят, няма как да стане. Аз съм 100% сигурен, че никой няма цел. Играат колкото да мине деня и да си вземат премията. Едно е да имаш Златна топка, друго е да си таксиметров шофьор. Нищо не ми е дадено даром. Мечтаех и постигнах целите си. По-щастлив дядо от мен няма. Радваме се и внучката ми \"вади душата с памук\". Още е много малка, едва навърши 3 години, но я виждам, че отсега има сериозен характер. Дай Боже да стане като мен, мисля, че ще я ориентирам към някой от другите спортове. Голф, защото е прекрасен спорт, може и тенис - ще видим. Искам да побеждава и да бъде №1. Искам хората да са честни, да не лъжат и да не те предават. Винаги съм бил такъв. Когато мога казвам, че мога да го свърша. Когато не - не. Искам да пожелая много здраве и късмет на хората, да не губим кураж. Да се радваме на живота и който с каквото може-  да помага, завърши легендарната осмица.", "date": "2019.12.08", "title": "Стоичков: Шеф  на БФС? Никога!"}
{"url": "https://standartnews.com/sport/nash-pluvets-e-na-final-na-evro-2019-408613.html", "text": "Пореден успех в Европа постигна плувецът Антъни Иванов. Той влезе във финал на шампионата на Стария континент в 25-метров басейн в Глазгоу и спази тенденцията да бъде всяка година в голямата осмица на голям шампионат. Антъни успя в коронната си дисциплина 200 м бътерфлай с време 1:53,48 минути. Иванов завърши седми, но един от тримата руснаци отпадна, тъй като по регламент може да участват само двама. И така Антъни влиза с шести резултат, даващ му по-добър коридор за финала. \r\nФиналът е тази вечер от 20:05 ч. българско време.", "date": "2019.12.08", "title": "Наш плувец е на финал на Евро 2019"}
{"url": "https://www.standartnews.com/sport/latsio-nanese-prva-zaguba-na-shampiona-408570.html", "text": "Ювентус допусна първа загуба в италианското футболно първенство през новия сезон. В дербито на 15-ия кръг на Серия А шампионите загубиха с 1:3 гостуването си на Лацио. Луис Фелипе, Сергей Милинкович-Савич и Фелипе Кайседо се разписаха за домакините на \"Олимпико\", като столичани направиха обрат след ранното попадение на Кристиано Роналдо. Португалският национал изведе \"бианконерите\" напред в резултата в 25-ата минута с удар отблизо след асистенция на Родриго Бентанкур, но защитата на гостите от Торино се пропука при изпълнение на корнер и изравнително попадение на Луис Фелипе. В 69-ата минута Хуан Куадрадо напусна терена с червен картон заради нарушение срещу Мануел Лацари от \"орлите\". Пет минути след това Милинкович-Савич беше изведен от Луис Алберто, за да преодолее вратаря Войчех Счесни за 2:1. \r\nПолският страж отново беше безпомощен при третото попадение за домакините, паднало в добавеното време. То беше дело на Фелипе Кайседо. Ювентус допусна първо поражение в първенството след последния кръг от миналия сезон, когато на 26 май загуби с 0:2 като гост срещу Сампдория. Отборът от Торино е на второ място в класирането с 36 точки. Столичани са на трета позиция с три точки по-малко от шампионите. Лидер е Интер Милано с 38 точки. По-късно днес ще бъдат изиграни още шест срещи от 15-ия кръг в Серия А.", "date": "2019.12.08", "title": "Лацио нанесе първа загуба на шампиона"}
{"url": "https://standartnews.com/svyat/frenskiyat-premier-iska-da-zavrshi-pensionnata-reforma-408603.html", "text": "Френският премиер Едуар Филип изррази своята готовност да завърши планираната от правителството пенсионна реформа, предаде \"Ройтерс\". Френските транспортни системи са парализирани за четвърти ден, тъй като профсъюзите в държавната железопътна мрежа SNCF и парижката система за обществен транспорт RATP продължават да стачкуват срещу реформата. \"Решен съм да приключа тази пенсионна реформа и ще го направя с уважение и ще се справя с притесненията на хората за това\", заяви Филип пред седмичника Le Journal du Dimanche. \"Ако днес не приложим задълбочена, сериозна и прогресивна реформа, утре някой друг ще направи такава, но наистина брутално\", добави той.", "date": "2019.12.08", "title": "Френският премиер иска да завърши пенсионната реформа"}
{"url": "https://standartnews.com/svyat/kmetitsa-zabrani-da-se-umira-prez-uikenda-408625.html", "text": "Кметицата на малката френска община Грел Изабел Дюжеле се принуди да издаде заповед, с която забранява на местните жители да умират у дома през почивните и празнични дни, съобщи БТA. Решението било взето, за да се привлече вниманието на централните власти върху проблема с недостига на лекари в района. Новата мярка била породена от факта, че миналата седмица Изабел Дюжеле не могла да намери лекар, който да удостовери кончината на местен жител.  ", "date": "2019.12.08", "title": "Кметица забрани да се  умира през уикенда      "}
{"url": "https://standartnews.com/svyat/tri-vida-rabotni-vizi-sled-brekzit-408618.html", "text": "  Три вида работни визи ще въведе премиерът на Великобритания Борис Джонсън, в случай че победи на изборите този месец, съобщава БГНЕС. Първата категория визи \"изключителен талант\" ще се издават на учени от стартиращи организации и хора, които ще допринесат за ръста на икономиката на страната. Министър-председателят обясни, че за такива хора няма да е нужно да имат предложение за работа на Острова. Втората категория визи е за квалифицирани работници. Те обаче ще трябва да са получили предложение за работа на територията на страната. Последният, трети вид, е предназначен за хора, които идват във Великобритания за краткосрочна работа, за която не е необходима квалификация, като например сезонните работници в селското стопанство. Джонсън обясни, че тази категория граждани няма да имат възможност да получат право на постоянно пребиваване. По думи на премиера системата ще бъде организирана по австралийски образец и ще позволи да се върне контролът върху границите на страната след Брекзит.", "date": "2019.12.08", "title": "Три вида работни  визи след Брекзит"}
{"url": "https://standartnews.com/kultura/literaturniyat-nobelist-poklonnik-na-miloshevich-408577.html", "text": "Косово обяви, че ще бойкотира церемонията по връчване на Нобеловата награда за литература през следващата седмица. Съобщението направи външният министър на Косово Беджет Пацоли в събота Решението е в знак на протест срещу наградата, която се връчва на Петер Хандке - австрийски автор, критикуван за откритата подкрепа за сърбите във войните през 90-е години на миналия век в бивша Югославия. Изборът на шведската академия за наградата за 2019 г., обявен през октомври, предизвика възмущение на Балканите и извън региона. Двама членове на Нобеловата комисия подадоха оставка заради подбора по-рано тази седмица, а членът на шведската академия, историк и писател Петер Енглунд заяви, че ще бойкотира церемонията. Косовският външен министър Бехджет Пацоли заяви, че пратеникът на страната му в Швеция няма да присъства на церемонията по награждаването в Стокхолм във вторник. Бойкотът е „поради противоречивия носител на Нобелова награда Петер Хандке, приятел и привърженик на политиката на Милошевич“, заяви Пацоли в публикация във Фейсбук. Попитан в петък дали е променил мнението си за случилото се на Балканите през 90-е години, Хандке се измъкна: \"Харесвам литература, а не мнения. Мразя мнения.\"", "date": "2019.12.08", "title": "Литературният нобелист - поклонник на Милошевич?"}
{"url": "https://standartnews.com/sport/10-slavisti-bikha-botev-vv-vratsa-408610.html", "text": "Славия победи с 10 души Ботев във Враца с 2:0. Двубоят бе от 19-ия кръг на efbet Лига. Янис Карабельов откри резултата за столичани в 17-ата минута. В 49-ата минута Попадийн получи втори жълт картон за грубо нарушение и остави \"белите\" с човек по-малко. В самото продължение на мача Емил Стоев вкара за 0:2. В 6-ата минута Топката бе центирана от пряк свободен удар в наказателото поле на врачани, но домакините изчистиха без проблем. Три по-късно Калоян Кръстев отправи опасен удар по посока на вратата на домакините, но той излезе в аут. В 17-ата минута Янис Карабельов открива резултата във Враца, след като се получи огромна неразбория в наказателното поле на домакините и той бе най-съобразителен и бърз, вкарвайки във вратата за 0:1. В 25-ата минута Велковски стреля от пряк свободен удар, но топката мина на сантиметри от лявата греда на Ботев Враца. В 28-ата минута Петър Атанасов опита късмета си с опасен удар от близка дистанция, но Георги Георгиев спаси. В 32-ата минута врачани стигнаха досвободен удар на левия фланг на атаката. Петър Атанасов центира, но топката е избита от защитата. В 40-ата минута се стига до Нов свободен удар за домакините. Атанасов центрира и отново отбраната чисти надалеч. В 45-ата минута Галин Иванов стреля от далечвна дистанция през човек, която рикошира и умекоти удара, който отиде право в ръцете на Костов. Още в първите минута на второто полувреме гостите остават с човек по-малко след втори жълт картон за Попадийн. В 52-ата минута Георги Вълчев стреля много опасно, но Георгиев спаси с вещина. Корнер! Атанасов центрира на първата греда, но Дарко Тасевски изчиства. В 70-ата минута Симеон Мечев центрира от корнер, но защитата на софиянци се справи. Симеон Мечев опита късмета си от далечна дистанция, но без късмет и в аут. В 88-ата минита Домовчийски вкара за 1:1 с глава след центриране отдясно на Васев, но голът бе отменен заради засада. В самото продължение на мача след перфектна контраатака Стоев се откъсна сам зад защитата на врачани и матира Костов за 0:2. Успехът изведе Славия на петото място с 29 т. Ботев (Вр) е 13-и с 13 т.", "date": "2019.12.08", "title": "10 слависти биха Ботев във Враца"}
{"url": "https://www.standartnews.com/sport/yasno-e-kolko-vzimat-dzhoshua-i-ruis-za-macha-408572.html", "text": "Британецът Антъни Джошуа не само си върна шампионските пояси във версии IBF, WBA и WBO  в реванша срещу Анди Руис, но взе и лъвския пай от паричния фонд на мача, проведен в Дирия (Саудитска Арабия). Според „Дейли Експрес“, Джошуа е взел 50 милиона паунда за успеха си. Това е най-големият финансов бонус, получаван от 30-годишния британец. По този начин само с един мач Антъни Джошуа удвои богатството си, което до момента се изчисляваше на 42 милиона паунда. Самата премия за победата е рекорд за британец в професионалния бокс. До момента първото място се държеше от Рики Хетън, който през 2007 г. за мача си с Флойд Мейуедър получи 20 милиона паунда. Анди Руис пък ще вземе 10 милиона паунда за мача си срещу Джошуа. Голямата разлика в парите се дължи на факта, че повечето финансови детайли са били уточнени още в договора за първия мач, където е имало специална клауза за провеждането на реванш. Освен това Антъни Джошуа и Анди Руис ще получат допълнителни пари от приходите, свързани с абонаментите за телевизионното излъчване на мача. Очакванията са всеки от двамата да вземе по малко повече от 1 милион паунда.", "date": "2019.12.08", "title": "Ясно е колко взимат Джошуа и Руис за мача"}
{"url": "https://www.standartnews.com/sport/kobrata-se-zakani-na-dzhoshua-408619.html", "text": "Кубрат Пулев се закани да победи Антъни Джошуа, който снощи си върна световните титли във версии IBF, WBA и WBO след победа по точки над Анди Руис. Както е известно, Кобрата е официален претендент на Международната боксова федерация (IBF) и 30-годишният Ей Джей е задължен да се бие с него. Ето какво сподели топбоксьорът ни след снощната схватка. „Искам да поздравя Антъни Джошуа и Еди Хърн, че си върнаха притежанието на титлата. Очаквам да се изправя срещу Ей Джей в следващия му мач, както наредиха от IBF. Резултатът този път ще е различен. Гарантирам го!“, написа Кобрата в „Туитър“.", "date": "2019.12.08", "title": "Кобрата се закани на Джошуа"}
{"url": "https://www.standartnews.com/sport/stoichkov-shef-na-bfs-nikoga-408632.html", "text": "Легендата на българския футбол Христо Стоичков даде интервю за NOVA, в което заяви, че няма абсолютно никакъв шанс родният фен да го види начело на БФС и акцентира, че събитията в последно време във футболната ни централа са били ясни за него още преди 15 години. Следвах си пътя, през какво съм минал и колко лишения съм имал... Контузии, победи, загуби, но когато имаш цел и си на голямо тържество като церемонията за Златната топка, трофеят, който носи моето име – това е невероятно! Искам да се радвам и го правя. Когато имам възможност да я видя, се радвам като малко дете съм, защото такъв трофей надали някога ще дойде в България, сподели Стоичков. Препятствията по пътя са много големи - не си със семейството, не си с приятели. Трябва да играеш много мачове. Болката, която ми причиниха като дете - няма как да зя абравя. Изхвърлиха ме от играта на 12-годишна възраст. Казаха ми, че не мога да играя, а после тези, които ме изхвърлиха, разправяха колко съм голям. После през 1985-а година ни наказаха без причина. Детската ми мечта беше да играя в А група. Исках да играя в Ботев и Марица, ама не стана. Дойде обаче момент да играя в ЦСКА със Стоян Йорданов, Любо Царев, Манол Манолов и оттам всичко беше лесно, продължи той. Ако ти си направиш нещата невъзможни - такива ще са. Винаги се вслушвах в съветите и не съм се променил. За мен няма никаква разлика от началото на кариерата ми и сега. Аз съм си същият и уважавам моите батковци. Имахме ред и дисциплина, но на нас комунизмът ни даде нещо важно - да се борим, да се стремим да сме първи. Всичко се смени, но сега няма ред и дисциплина, призна Стоичков. Днешните играчи нямат идея какво тренират. Той не знае какво трябва да прави. Винаги знаех какво трябва да правя. Петър Жеков ми казваше. Липсва им сега всичко, тъй като те нямат нищо. За мен Лео Меси е много по-добър човек, отколкото футболист. Той си е същият от 12-годишна възраст. Няма кой да оспори качеството му. Кристиано Роналдо винаги ще си остане така, защото Роналдо е само един - Феномена, а Лео Меси е извън това, добави още Стоичков. Аз ще се радвам и ще съм щастлив, ако играем на европейското, но как? С три точки да се класираме чрез баражи. Нека се класираме, играем с Унгария, да ги бием. Сигурен съм, че на 26-и март стадионът ще бъде пълен, защото хората искат да покажат на тези футболисти в кавички, че ги подкрепят. Трябва голяма чистка и трябва да има план. Няма да ме видите никога като шеф на БФС. Бербатов? Всеки си решава дали да слага на здрава глава лед. Щом Димитър Димитров - Херо знае много неща за корупцията в България - да ги каже. Мен ме разследваха, единият с гола глава, другият с големи уши. Преди 15 години им казах какво ще се случи и днес става, продължи легендата на България. Заболя ме, че 15-20 нехранимайковци, платени, направиха футболния празник \"черен\". Както влязоха, така и излязоха. Не смятам, че българите сме расисти. Ние сме отворили вратите за емигранти. Много чужденци има у нас и не може за 20 човека да смятаме, че държавата е... те ме разбират колегите, тъй като ме познават. Онзи ден със Саутгейт си говорихме. Той е убеден и против тези скандали. Никой не вярваше, че ще се продадат толкова книги от автобиографията ми. Благодаря на всички хора, свързани с направата ѝ. Благодаря и на всички градове, защото те знаят, че това, което съм поел като ангажимент, винаги ще се отзова. Няма да остане човек без автограф и снимка. Изпращам позитивна година, играя голф, правя си кефа, пътувам много. Страхотна година за всички. Няма как - за едни обичта е голяма, за други - мъка голяма. Няма как да има българин със Златна топка вече. Нямаме в първите 100, номинирани, да му дадем дори един глас. Това е голямата тъга, и ако те самите не го осъзнаят, няма как да стане. Аз съм 100% сигурен, че никой няма цел. Играат колкото да мине деня и да си вземат премията. Едно е да имаш Златна топка, друго е да си таксиметров шофьор. Нищо не ми е дадено даром. Мечтаех и постигнах целите си. По-щастлив дядо от мен няма. Радваме се и внучката ми \"вади душата с памук\". Още е много малка, едва навърши 3 години, но я виждам, че отсега има сериозен характер. Дай Боже да стане като мен, мисля, че ще я ориентирам към някой от другите спортове. Голф, защото е прекрасен спорт, може и тенис - ще видим. Искам да побеждава и да бъде №1. Искам хората да са честни, да не лъжат и да не те предават. Винаги съм бил такъв. Когато мога казвам, че мога да го свърша. Когато не - не. Искам да пожелая много здраве и късмет на хората, да не губим кураж. Да се радваме на живота и който с каквото може-  да помага, завърши легендарната осмица.", "date": "2019.12.08", "title": "Стоичков: Шеф  на БФС? Никога!"}
{"url": "https://standartnews.com/kultura/lili-ivanova-s-kontsert-v-ndk-dovechera-408575.html", "text": "Довечера в НДК е първият от трите столични концерта на Лили Иванова, с които завършва националното й турне. В интервю за \"Хоризонт\" преди дни певицата сподели, че билетите за днес са били продадени още в средата на ноември. Ето нейните пожелания към почитателите ѝ: \"Нещата се случват в екип, в екипна работа, ако няма вълнение, няма смисъл да излизам на сцената. Ще трябва да бъде перфектно, изрядно, дали са доволни музикантите от моето изпълнение, това също е много важно. На всички мои почитатели искам преди всичко да им пожелая здраве, това е много важно, щастие и много успехи, пълна с много, много щастие и много емоции 2020 година\".", "date": "2019.12.08", "title": "Лили Иванова с концерт в НДК довечера"}
{"url": "https://www.standartnews.com/sport/rado-yankov-izbukhna-v-rusiya-408588.html", "text": "Още във втория си старт за Световната купа Радо Янков показа на цял свят, че този сезон силата пак ще е с него. В Баной (Русия) днес се проведе и паралелния гигантски слалом за СК. Българският колос зае престижното четвърто място. \r\nВ квалификациите Янков бе 14-и и на осминафинала излезе срещу световния шампион Дмитрий Логинов (Рус). Независимо, че кара по по-слабото синьо трасе Радо спечели и продължи на четвъртфиналите. Там срещу него застана Александър Пайер (Ав). Този път по синьото трасе Янков също бе безапелационен и надви с 0,13 сек съперника си. На полуфинала срещу него застана Марко Феличети (Ит). Асът ни и този път кара по червеното трасе и само 0,19 сек не му стигнаха да е на финал. За мястото на подиума Радо трябваше да кара срещу 4-кратния световен шампион Бенямин Карл (Ав), като този път обаче той можеше да избира трасе. По синьото Янков стартира перфектно, но 2 неравности му попречиха да мине по най-добрата линия до финала и така остана четвърти в крайното класиране. Победител стана Роналд Фишналер.  \r\nЗа последно Радо бе в топ 4 преди 2 сезона, когато бе финалист в единия от стартовете в Банско. \r\n\"Много съм радостен от този успех. Проведохме отличен лагер преди този старт в Швеция. Целта ни е да съхраним спортната му форма през целия сезон. Радо е готов за един дълъг и изтощителен сезон, коментира неговия треньор Георги Атанасов - Джоко, който коментира състезанието от студиото на БНТ. Джоко не пътува с Радо за Русия, защото му на 3 декември му се роди втората дъщеря Лора.", "date": "2019.12.08", "title": "Радо Янков избухна в Русия"}
{"url": "https://standartnews.com/svyat/trmp-izrael-nikoga-ne-e-imal-takv-priyatel-408599.html", "text": "Президентът Доналд Тръмп заяви, че Израел никога не е имал по-добър приятел в Белия дом от него, защото, за разлика от своите предшественици, той си спазва обещанията, съобщи Асошиейтед прес. Тръмп говори вчера пред стотици хора на форум на Израелско-американския съвет във Флорида. Той припомни, че е признал Ерусалим за столица на Израел и е преместил американското посолство там, както и че е признал израелския суверенитет в Голанските възвишения. Той заяви, че неговите предшественици са обещавали да преместят посолството, но това си е останало само обещание. \"Те никога не са възнамерявали да го направят по мое мнение. Но за разлика от други президенти, аз изпълнявам обещанията си\", каза Тръмп.  ", "date": "2019.12.08", "title": "Тръмп: Израел никога не  е имал такъв приятел"}
{"url": "https://www.standartnews.com/sport/10-slavisti-bikha-botev-vv-vratsa-408610.html", "text": "Славия победи с 10 души Ботев във Враца с 2:0. Двубоят бе от 19-ия кръг на efbet Лига. Янис Карабельов откри резултата за столичани в 17-ата минута. В 49-ата минута Попадийн получи втори жълт картон за грубо нарушение и остави \"белите\" с човек по-малко. В самото продължение на мача Емил Стоев вкара за 0:2. В 6-ата минута Топката бе центирана от пряк свободен удар в наказателото поле на врачани, но домакините изчистиха без проблем. Три по-късно Калоян Кръстев отправи опасен удар по посока на вратата на домакините, но той излезе в аут. В 17-ата минута Янис Карабельов открива резултата във Враца, след като се получи огромна неразбория в наказателното поле на домакините и той бе най-съобразителен и бърз, вкарвайки във вратата за 0:1. В 25-ата минута Велковски стреля от пряк свободен удар, но топката мина на сантиметри от лявата греда на Ботев Враца. В 28-ата минута Петър Атанасов опита късмета си с опасен удар от близка дистанция, но Георги Георгиев спаси. В 32-ата минута врачани стигнаха досвободен удар на левия фланг на атаката. Петър Атанасов центира, но топката е избита от защитата. В 40-ата минута се стига до Нов свободен удар за домакините. Атанасов центрира и отново отбраната чисти надалеч. В 45-ата минута Галин Иванов стреля от далечвна дистанция през човек, която рикошира и умекоти удара, който отиде право в ръцете на Костов. Още в първите минута на второто полувреме гостите остават с човек по-малко след втори жълт картон за Попадийн. В 52-ата минута Георги Вълчев стреля много опасно, но Георгиев спаси с вещина. Корнер! Атанасов центрира на първата греда, но Дарко Тасевски изчиства. В 70-ата минута Симеон Мечев центрира от корнер, но защитата на софиянци се справи. Симеон Мечев опита късмета си от далечна дистанция, но без късмет и в аут. В 88-ата минита Домовчийски вкара за 1:1 с глава след центриране отдясно на Васев, но голът бе отменен заради засада. В самото продължение на мача след перфектна контраатака Стоев се откъсна сам зад защитата на врачани и матира Костов за 0:2. Успехът изведе Славия на петото място с 29 т. Ботев (Вр) е 13-и с 13 т.", "date": "2019.12.08", "title": "10 слависти биха Ботев във Враца"}
{"url": "https://standartnews.com/kultura/rastorguev-poluchavakhme-po-15-rubli-na-uchastie-408591.html", "text": "„Някога получавахме по 15 рубли за участие – независимо дали пеехме в зали или на стадиони. Но бяхме млади и парите не ни интересуваха. Всъщност парите и успехът идват, когато правиш това, което обичаш“, сподели пред Би Ти Ви Николай Расторгуев – прочутият лидер на култовата руска група „Любе“, която отново триумфира у нас. „Никога не сме имали влияние върху политическите настроения на хората. Изпълняваме само 7 военни песни, въпреки че всички си мислят, че са много повече. Аз пък дори не съм бил в армията – просто не ме взеха. Висоцки никога не е бил клошар, нито пък е влизал в затвора“, коментира Расторгуев асоциациите на феновете. Той добави, че най-важното в една група са отношенията между нейните членове. „До 1994-а много добри музиканти влизаха и излизаха в „Любе“. Идваха и си отиваха, защото нямаше разбирателство“, категоричен е Расторгуев.  „Днес в Русия се живее добре, а трябва да бъде още по-добре. Но винаги съм имал усещането, че зад гърба ми стои една велика държава и един велик народ“, добавя фронтменът на култовата формация, който е и депутат от „Единна Русия“.               ", "date": "2019.12.08", "title": "Расторгуев разказа историята на \"Позови меня\""}
{"url": "https://www.standartnews.com/sport/arda-spna-tsska-sofiya-408614.html", "text": "Арда и ЦСКА-София не се победиха и завършиха 0:0 в мач от 19-тия кръг от efbet. Двубоят се игра на ст. \"Локомотив\" в Пловдив. Най-близо до гола за \"червените\" бе Соловон-Отабор, който удари гредата в 32-ата минута. Двата отбора не направиха най-запомнящия се двубой, като \"червените\" имаха единствените чисти положения в срещата. По-куриозното беше, че двете ситуации завършиха с удар в гредата и в аут. Домакините пък имаха два точни удара, които не затрудниха особено строжът на Еармейците\" Бусато. С това равенство възпитаниците на Стамен Белчев остават на седмата позиция с актив от 27 точки. ЦСКА са четвърти с 36 точки, на 11 от лидера Лудогорец. В последния си мач за календарната 2019 година кърджалии гостуват на Черно море, докато футболистите на Милош Крушчич приемат в София Дунав.  ", "date": "2019.12.08", "title": "Арда спъна ЦСКА-София"}
{"url": "https://www.standartnews.com/sport/stoichkov-na-gosti-na-natsional-ot-kochan-408604.html", "text": "Голямата звезда на българския и световен футбол Христо Стоичков посети унгарския елитен отбор Академия Пушкаш. Камата се срещна с изпълнителния директор на клуба Балаш Тот и родния ни национал Камен Хаджиев. Бранителят от село Кочан бе закупен през миналата зима от Берое и направи много силна година в Унгария. Хаджиев е юноша на немските Ватеншайд и Шалке 04. У нас е играл за Пирин Гоце Делчев,Миньор Перник,Локомотив София и Берое. Стоичков бе придружен в Унгария от бившия генерален консул в Барселона Барнабаш Ковач, като част от кампания за ЕВРО 2020.", "date": "2019.12.08", "title": "Стоичков на гости на  национал от Кочан"}
{"url": "https://standartnews.com/sport/yasno-e-kolko-vzimat-dzhoshua-i-ruis-za-macha-408572.html", "text": "Британецът Антъни Джошуа не само си върна шампионските пояси във версии IBF, WBA и WBO  в реванша срещу Анди Руис, но взе и лъвския пай от паричния фонд на мача, проведен в Дирия (Саудитска Арабия). Според „Дейли Експрес“, Джошуа е взел 50 милиона паунда за успеха си. Това е най-големият финансов бонус, получаван от 30-годишния британец. По този начин само с един мач Антъни Джошуа удвои богатството си, което до момента се изчисляваше на 42 милиона паунда. Самата премия за победата е рекорд за британец в професионалния бокс. До момента първото място се държеше от Рики Хетън, който през 2007 г. за мача си с Флойд Мейуедър получи 20 милиона паунда. Анди Руис пък ще вземе 10 милиона паунда за мача си срещу Джошуа. Голямата разлика в парите се дължи на факта, че повечето финансови детайли са били уточнени още в договора за първия мач, където е имало специална клауза за провеждането на реванш. Освен това Антъни Джошуа и Анди Руис ще получат допълнителни пари от приходите, свързани с абонаментите за телевизионното излъчване на мача. Очакванията са всеки от двамата да вземе по малко повече от 1 милион паунда.", "date": "2019.12.08", "title": "Ясно е колко взимат Джошуа и Руис за мача"}
{"url": "https://standartnews.com/sport/antni-dzhoshua-si-vrna-svetovnite-titli-v-boksa-408556.html", "text": "Антъни Джошуа отново е световен шампион в бокса. Британецът си върна на мексиканеца Анди Руис за поражението преди месеци, когато загуби и световните си титли. Сега двубят се игра в Саудитска Арабия, където Джошуа спечели по точки. Британецът игра много добре тактически и през целия мач държеше съперника си на разстояние с леви прави удари. В крайна сметка Джошуа спечели по точки, като съдиите от Великобритания, САЩ и Канада дадоха 118:110, 118:110 и 119:109. По този начин Джошуа отново спечели титлите на Световната боксова асоциация (WBA), Международната боксова федерация (IBF), Световната боксова организация (WBO) и Международната боксова организация (IBO), които изгуби при предишната им среща през юни. Според различни информации Анди Руис ще заработи коло 10 милиона долара, докато Джошуа ще прибере между 40 и 70 млн. Това бе първият път, в който Джошуа бе претендент за световна титла от 2016 година насам, когато през април се боксира с Чарлс Мартин за колана на IBF. Двубоят в Саудитска Арабия бе изгледан от редица знаменитости, между които бойците Канело Алварес и Хабиб Нурмагомедов. След края на мача Джошуа и Руис обявиха, че най-вероятно ще има и трети сблъсък помежду им. ", "date": "2019.12.08", "title": "Антъни Джошуа си върна световните титли в бокса"}
{"url": "https://standartnews.com/biznes/umeren-optimist-sm-kaza-sheft-na-bnb-408624.html", "text": "  Кредитната активност е един от основните фактори за икономическия растеж в България - той е един от най-високите в ЕС. Показателите на банките се подобряват вече четвърта година, включително и рентабилността. Лошите кредити намаляват, заяви в предаването „Неделята на NOVA” управителят на БНБ Димитър Радев. Основните индикатори като капиталова адекватност и ликвидност са над средните за ЕС. Очакването ми е, че българската икономика и българските банки ще останат стабилни през следващата година, независимо от неблагоприятната външна среда, допълни Радев. Той определи като „реалистична оценка” предвидения от правителството растеж от 3-3,5% за 2020 г. Това е добра новина. Всички данни показват, че Българската икономика расте с едни от най-високите темпове в ЕС, добави управителят на БНБ. По думите му основните предизвикателства остават проблемите в световната търговия, Брекзит, военните конфликти. Тези развития в световната икономика и политика може да имат своето отражение, но има неща, които ни правят умерени оптимисти. ЕЦБ обяви, че ще започне дългоотлаганият преглед на паричната политика. Това е изключително важно упражнение. Очаква се това да даде отговори на много въпроси, каза още Радев.      ", "date": "2019.12.08", "title": "Умерен оптимист съм,  каза шефът на БНБ"}
{"url": "https://standartnews.com/sport/domuschiev-iska-vvezhdane-na-var-i-v-blgariya-408568.html", "text": "Собственикът на Лудогорец и член на Изпълкома на БФС - Кирил Домусчиев, пусна интересен пост на официалната си страница във \"Фейсбук\". Той засяга изключително важна тема, като заявява, че ще настоява да се въведе системата ВАР на всички стадиони в България, за да може да няма повече ощетени от \"Кабаковците\" клубове. Домусчиев споделя, че футболът трябва да възтържествува. \"Снощи гледах мача Манчестър Сити - Манчестър Юнайтед и си мисля колко полезен ще е ВАР за българското първенство. Тогава няма да има клубове, които са ощетявани от \"Кабаковците\"! Няма да има и сълзи в очите на футболисти и треньори.  Докато съм член на Изпълкома, ще настоявам за ВАР на всички стадиони. Нека футболът възтържествува!!!", "date": "2019.12.08", "title": "Домусчиев иска въвеждане на ВАР и в България"}
{"url": "https://standartnews.com/sport/latsio-nanese-prva-zaguba-na-shampiona-408570.html", "text": "Ювентус допусна първа загуба в италианското футболно първенство през новия сезон. В дербито на 15-ия кръг на Серия А шампионите загубиха с 1:3 гостуването си на Лацио. Луис Фелипе, Сергей Милинкович-Савич и Фелипе Кайседо се разписаха за домакините на \"Олимпико\", като столичани направиха обрат след ранното попадение на Кристиано Роналдо. Португалският национал изведе \"бианконерите\" напред в резултата в 25-ата минута с удар отблизо след асистенция на Родриго Бентанкур, но защитата на гостите от Торино се пропука при изпълнение на корнер и изравнително попадение на Луис Фелипе. В 69-ата минута Хуан Куадрадо напусна терена с червен картон заради нарушение срещу Мануел Лацари от \"орлите\". Пет минути след това Милинкович-Савич беше изведен от Луис Алберто, за да преодолее вратаря Войчех Счесни за 2:1. \r\nПолският страж отново беше безпомощен при третото попадение за домакините, паднало в добавеното време. То беше дело на Фелипе Кайседо. Ювентус допусна първо поражение в първенството след последния кръг от миналия сезон, когато на 26 май загуби с 0:2 като гост срещу Сампдория. Отборът от Торино е на второ място в класирането с 36 точки. Столичани са на трета позиция с три точки по-малко от шампионите. Лидер е Интер Милано с 38 точки. По-късно днес ще бъдат изиграни още шест срещи от 15-ия кръг в Серия А.", "date": "2019.12.08", "title": "Лацио нанесе първа загуба на шампиона"}
{"url": "https://standartnews.com/biznes/v-nashite-softuerni-kompanii-vzimat-nad-3000-leva-408607.html", "text": "Софтуерната индустрлия в България бележи нови рекорди.Toвa пoĸaзвaт дaнни oт пpoyчвaнeтo \"Бapoмeтъp 2019\" зa cъcтoяниeтo нa бpaншa y нac, изгoтвeнo oт Бългapcĸaтa acoциaция нa coфтyepнитe ĸoмпaнии (БACKOM). Упpaвитeлния cъвeт нa acoциaциятa, oбяcни, чe cпpямo пpoгнoзнитe дaнни зa 2019 гoдинa зa пъpви път ce oчaĸвa cpeднaтa бpyтнa paбoтнa зaплaтa в ceĸтopa дa нaдминe 3 000 лeвa. Πpoгнoзaтa e зa възнaгpaждeниe oт 3 028 лeвa. Toвa e пoвeчe oт 3,5 пъти пoвeчe oт cpeднaтa paбoтнa зaплaтa в cтpaнaтa. Oтнocнo paбoтнитe мecтa в бpaншa eĸcпepтиът oбяcни, чe ce нaблюдaвa pъcт oт 9% зa 2018 гoдинa. B ceĸтopa paбoтят oĸoлo 30 000 дyши, ĸaтo тyĸ e вaжнo дa ce oбяcни, чe cтaвa въпpoc зa зaeтитe caмo в coфтyepнaтa индycтpия, зaщoтo тaĸивa cпeциaлиcти вeчe ce тъpcят в пoчти вcичĸи ceĸтopи. Липcaтa нa ĸaдpи ocтaвa ocнoвeн пpoблeм пpeд бpaншa. Cпopeд aнaлизa paбoтeщитe в coфтyepнaтa индycтpия в Бългapия имaт мнoгo пo-виcoĸ финaнcoв cтaндapт нa живoт oт тeзи във Beлиĸoбpитaния нaпpимep.  ", "date": "2019.12.08", "title": "3000 лв. заплата в софтуерния бизнес"}
{"url": "https://standartnews.com/sport/rado-yankov-izbukhna-v-rusiya-408588.html", "text": "Още във втория си старт за Световната купа Радо Янков показа на цял свят, че този сезон силата пак ще е с него. В Баной (Русия) днес се проведе и паралелния гигантски слалом за СК. Българският колос зае престижното четвърто място. \r\nВ квалификациите Янков бе 14-и и на осминафинала излезе срещу световния шампион Дмитрий Логинов (Рус). Независимо, че кара по по-слабото синьо трасе Радо спечели и продължи на четвъртфиналите. Там срещу него застана Александър Пайер (Ав). Този път по синьото трасе Янков също бе безапелационен и надви с 0,13 сек съперника си. На полуфинала срещу него застана Марко Феличети (Ит). Асът ни и този път кара по червеното трасе и само 0,19 сек не му стигнаха да е на финал. За мястото на подиума Радо трябваше да кара срещу 4-кратния световен шампион Бенямин Карл (Ав), като този път обаче той можеше да избира трасе. По синьото Янков стартира перфектно, но 2 неравности му попречиха да мине по най-добрата линия до финала и така остана четвърти в крайното класиране. Победител стана Роналд Фишналер.  \r\nЗа последно Радо бе в топ 4 преди 2 сезона, когато бе финалист в единия от стартовете в Банско. \r\n\"Много съм радостен от този успех. Проведохме отличен лагер преди този старт в Швеция. Целта ни е да съхраним спортната му форма през целия сезон. Радо е готов за един дълъг и изтощителен сезон, коментира неговия треньор Георги Атанасов - Джоко, който коментира състезанието от студиото на БНТ. Джоко не пътува с Радо за Русия, защото му на 3 декември му се роди втората дъщеря Лора.", "date": "2019.12.08", "title": "Радо Янков избухна в Русия"}
{"url": "https://standartnews.com/biznes/na-mish-mash-fest-ima-podartsi-za-vseki-408590.html", "text": "Четвъртото издание на Миш-Маш фест – Christmas is coming, се провежда в София, в Центъра за култура и дебат \"Червената къща\". С него „Момичетата от града“, които са организатори на феста, изпращат 2019 г. и дават възможност на посетителите да си купят уникална, ръчно изработена коледна украса, както и да вземат подарък за своите близки, предаде БГНЕС. Кристина Младенова, която е сред организаторите, каза, че това издание е най-голямото им до момента и в него свои творения показват над 65 изложители. „Подготвили сме една селекция от български творци, автори и дизайнери, които представят пред нашата публика всякакви творения – от бижута, аксесоари, дрехи, украса за дома, коледни играчки, храни, напитки, за да може да се подготвим подобаващо за идващите празници. Тук има за всеки по нещо. Има и за мъжете, и за жените, и за децата уникални детски играчки, книжки. Всеки, каквото търси, ще го намери при нас“, заявява тя. По думите й посетителите идват, за да си купят коледна украса и подаръци за близките. Младенова подчерта, че фестът е сезонен и има четири издания годишно. Коледното издание на феста, който е част от Календара на културните събития на Столичната община за 2019 г., продължава до 19 ч. днес.", "date": "2019.12.08", "title": "На  Миш-Маш фест има подаръци за всеки"}
{"url": "https://standartnews.com/sport/arda-spna-tsska-sofiya-408614.html", "text": "Арда и ЦСКА-София не се победиха и завършиха 0:0 в мач от 19-тия кръг от efbet. Двубоят се игра на ст. \"Локомотив\" в Пловдив. Най-близо до гола за \"червените\" бе Соловон-Отабор, който удари гредата в 32-ата минута. Двата отбора не направиха най-запомнящия се двубой, като \"червените\" имаха единствените чисти положения в срещата. По-куриозното беше, че двете ситуации завършиха с удар в гредата и в аут. Домакините пък имаха два точни удара, които не затрудниха особено строжът на Еармейците\" Бусато. С това равенство възпитаниците на Стамен Белчев остават на седмата позиция с актив от 27 точки. ЦСКА са четвърти с 36 точки, на 11 от лидера Лудогорец. В последния си мач за календарната 2019 година кърджалии гостуват на Черно море, докато футболистите на Милош Крушчич приемат в София Дунав.  ", "date": "2019.12.08", "title": "Арда спъна ЦСКА-София"}
{"url": "https://standartnews.com/sport/stoichkov-na-gosti-na-natsional-ot-kochan-408604.html", "text": "Голямата звезда на българския и световен футбол Христо Стоичков посети унгарския елитен отбор Академия Пушкаш. Камата се срещна с изпълнителния директор на клуба Балаш Тот и родния ни национал Камен Хаджиев. Бранителят от село Кочан бе закупен през миналата зима от Берое и направи много силна година в Унгария. Хаджиев е юноша на немските Ватеншайд и Шалке 04. У нас е играл за Пирин Гоце Делчев,Миньор Перник,Локомотив София и Берое. Стоичков бе придружен в Унгария от бившия генерален консул в Барселона Барнабаш Ковач, като част от кампания за ЕВРО 2020.", "date": "2019.12.08", "title": "Стоичков на гости на  национал от Кочан"}
{"url": "https://standartnews.com/sport/kobrata-se-zakani-na-dzhoshua-408619.html", "text": "Кубрат Пулев се закани да победи Антъни Джошуа, който снощи си върна световните титли във версии IBF, WBA и WBO след победа по точки над Анди Руис. Както е известно, Кобрата е официален претендент на Международната боксова федерация (IBF) и 30-годишният Ей Джей е задължен да се бие с него. Ето какво сподели топбоксьорът ни след снощната схватка. „Искам да поздравя Антъни Джошуа и Еди Хърн, че си върнаха притежанието на титлата. Очаквам да се изправя срещу Ей Джей в следващия му мач, както наредиха от IBF. Резултатът този път ще е различен. Гарантирам го!“, написа Кобрата в „Туитър“.", "date": "2019.12.08", "title": "Кобрата се закани на Джошуа"}
{"url": "https://www.standartnews.com/sport/nash-pluvets-e-na-final-na-evro-2019-408613.html", "text": "Пореден успех в Европа постигна плувецът Антъни Иванов. Той влезе във финал на шампионата на Стария континент в 25-метров басейн в Глазгоу и спази тенденцията да бъде всяка година в голямата осмица на голям шампионат. Антъни успя в коронната си дисциплина 200 м бътерфлай с време 1:53,48 минути. Иванов завърши седми, но един от тримата руснаци отпадна, тъй като по регламент може да участват само двама. И така Антъни влиза с шести резултат, даващ му по-добър коридор за финала. \r\nФиналът е тази вечер от 20:05 ч. българско време.", "date": "2019.12.08", "title": "Наш плувец е на финал на Евро 2019"}
