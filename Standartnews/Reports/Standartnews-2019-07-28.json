{"url": "https://standartnews.com/svyat/merkel-pokani-dzhonsn-v-berlin-398044.html", "text": "В телефонен разговор с Борис Джонсън, по време на който са обсъдени въпроси от взаимен интерес, германският канцлер Ангела Меркел е поканила новия британски премиер да посети Берлин,  предава англоезичната редакция на Deutsche Welle, позовавайки се на официална информация. \r\n \r\nДатата за посещението все още не е определена, поясни говорителят на германския канцлер Улрике Демер. \r\n \r\nПо време на разговора Джонсън е изразил позицията си за предоговаряне на сключената от неговия предшественик Тереза Мей сделка между ЕС и Великобритания за Брекзит. В случай, че  това не се стане, Лондон ще напусне Съюза на 31 октомври без да е уредил отношенията си с него, предава Агенция „Фокус”.", "date": "2019.07.27", "title": "Меркел покани Джонсън в Берлин"}
{"url": "https://standartnews.com/biznes/banka-dsk-ustoya-na-stres-testa-na-etsb-s-ubeditelni-rezultati-i-stab-398031.html", "text": "Банка ДСК ЕАД взе участие в Комплексна оценка (КО), извършена от Европейската централна банка (EЦБ) в контекста на кандидатурата на България за присъединяване към банковия съюз. Процесът по комплексна оценка (КО), включващ преглед на качеството на активите (ПКА), стрес тест и процес по обединяване на резултатите, се проведе в периода ноември 2018 г. – юни 2019 г. за шест български банки (трите най-големи по размер на активите банки и три банки с българска собственост). Банка ДСК е запозната и напълно приема оповестените от ЕЦБ на 26 юли 2019 г. резултати от проведения стрес тест. Прегледът на качеството на активите (ПКА) в Банка ДСК се проведе на базата на актуализирания от ЕЦБ Наръчник за преглед на качеството на активите Фаза 2 (от юни 2018 г.), с участието на независима одиторска компания. В резултатите от проведения стрес тест на ЕЦБ е отразен и ефект от заключенията от прегледа на качеството на активите. Стрес тестът се проведе съгласно методологията на Европейския банков орган (EБО), използвана при предходния стрес тест на територията на ЕС през 2018 г., като целта му е оценка на устойчивостта на проверяваните банки при хипотетични сценарии (базов и утежнен) с тригодишен хоризонт на предвиждане (2019 – 2021 г.), на базата на допускане за статичен баланс към края на декември 2018 г. Тъй като в сценариите не се вземат предвид бъдещите бизнес стратегии и управленски действия, базовият и утежненият сценарии на стрес теста не представляват прогноза относно бъдещите печалби на Банка ДСК. Резултатите от стрес теста, включващи и тези от прегледа на качеството на активите показват, че коефициентът на базов собствен капитал от първи ред (CET1) на Банка ДСК на консолидирана база, би се променил от отчетеното към края на 2018 г. ниво от 19%, на 19.1% (за 2019 г.) при базов сценарий и на 12.3% (за 2021 г.) при утежнен сценарий. Това са двете години с най-нисък резултат от 3-годишния период за всеки от сценариите. Тези резултати са значително над границата от 8% при базов сценарий и 5.5% при утежнен сценарий, и потвърждават доброто качество на кредитния портфейл на институцията, както и стабилността на капиталовата база в случай на забавяне на икономиката.   По отношение на капиталовата позиция, което е и най-важният резултат от процеса на комплексна оценка, Банка ДСК показа убедителни резултати и стабилност.", "date": "2019.07.27", "title": "Банка ДСК устоя на стрес теста на ЕЦБ с убедителни резултати и стаб"}
{"url": "https://standartnews.com/svyat/dve-zemetreseniya-vzekha-8-zhertvi-vv-filipinite-398032.html", "text": "Две последователни земетресения разтърсиха острови в северната част на Филипините и взеха 8 жертви, съобщава БТА. Трусовете са регистрирани в провинция Батанес – група от малки острови в протока при най-големия индонезийски остров Лусон. Трусовете са били с магнитуд от 5,4 и 5,9, по скалата на Рихтер, според американския Геофизически институт. Няма опасност от високи вълни цунами. Първият труд е усетен в 4,15 часа местно време, когато повечето филипинци са спели. Няколко часа по-късно е последвал нов, по-мощен трус. Местните власти съобщават за осем загинали и около 60 ранени. Жертвите са затрупани, докато са спели. Филипините се намират в  зона на силна сеизмична активност.  ", "date": "2019.07.27", "title": "Две земетресения взеха 8 жертви във Филипините"}
{"url": "https://standartnews.com/svyat/putin-se-spusna-na-dnoto-na-finskiya-zaliv-398052.html", "text": "Владимир Путин се спусна с батискаф на дъното на Финския залив, за да стигне до мястото, където е потънала съветска подводница. Това предаде ТАСС, цитиран от Епицентър. Очаква се потапянето на апарата C-Explorer 3.11 да продължи около час. Той ще стигне до мястото на гибелта на Щ-308 \"Семга\", която е потънала по времето на Великата Отечествена война.  \r\n \r\nПрез август 2015 г Путин се спусна с батискаф на дълбочина 80 метра на дъното на Черно море край Крим.  \r\nТогава в рамките на проучвателна експедиция Путин извърши потапяне до лобното място на фрегатата от Балтийския флот \"Олег\".  \r\n \r\nПрез 2011 г, при посещението си на археологическите разкопки на мястото на древната Фанагория, Путин се гмурна на дъното на Таманския залив, откъдето извади две амфори, датирани около VI век след Христа.  ", "date": "2019.07.27", "title": "Путин се спусна на дъното на Финския залив"}
{"url": "https://standartnews.com/svyat/dzhonsn-i-trmp-se-dogovorikha-za-pregovori-sled-brekzit-398030.html", "text": "Британският премиер Борис Джонсън и американският президент Доналд Тръмп са се договорили да започнат преговори след като Великобритания напусне Европейския съюз, съобщава представител на „Даунинг стрийт”, цитиран от Ройтерс. Вчера двамата в телефонен разговор помежду си са изразили решимост да бъде сключено „амбициозно споразумение за свободна търговия”, се казва в изявлението. Също така се посочва и че Борис Джонсън и Доналд Тръмп ще се срещнат през август на срещата на Г-7 в Биариц. Двамата са обсъдили и напрежението с Иран, както и необходимостта двете държави да работят заедно по този проблем, съобщават от канцеларията на британския премиер.", "date": "2019.07.27", "title": "Джонсън и Тръмп се договориха за преговори след Брекзит"}
{"url": "https://standartnews.com/svyat/ekzekutirakha-trima-za-terorizm-v-bakhreyn-398048.html", "text": "В Бахрейн екзекутираха трима мъже, обвинени в теторизъм, предават световни агенции, цитирани от Novini.bg. Мъжете са били разстреляни. Двама от тях са идентифицирани като Али ал Араб и Ахмад ал Малали, съответно на 25 и на 24 години. Те са шиити и бяха обвинени миналата година заедно с още 58 души, че са сформирали терористична група, извършила редица въоръжени атаки в страната. В едно от нападенията срещу затвор е бил убит охранител, а други надзиратели са били ранени, докато 10 затворници са успели да избягат. При друга атака е бил ранен полицай, а при трета атака полицай е бил убит. Третият екзекутиран е бил осъден на смърт по друго дело. Правозащитни организации призоваха да не се изпълняват присъдите. Хюман райтс уоч съобщи за сериозни нарушения на процедурите по време на съдебните процеси.", "date": "2019.07.27", "title": "Екзекутираха трима за тероризъм в Бахрейн"}
{"url": "https://www.standartnews.com/sport/tragediya-v-noshchen-klub-po-vreme-na-svetovnoto-po-pluvane-398040.html", "text": "Двама южнокорейци загинаха, а няколко души, сред които спортисти, участващи на световното първенство по плуване в Куанджу, Република Корея, бяха ранени при срутване в нощен клуб рано тази сутрин, съобщиха от противопожарната служба на града, цитирана от Ройтерс. Двамата посетители загинали, когато около 2 часа вътрешна част от заведението на две нива се срутила и притиснала клиентите.  Агенция Йонхап предаде, че деветима спортисти, които се състезават на шампионата в Куанджу, са леко ранени. Четирима пострадали са от САЩ, двама - от Нова Зеландия и по един от Холандия, Италия и Бразилия. Някои имат натъртвания, а други разкъсни рани по ръцете и стъпалата. „Ние просто танцувахме и в следващата минута пропаднахме на пет до шест метра. Всички започнаха да излизат от клуба след това. Ние, предполагам, паднахме върху главите на други хора, които бяха под нас”, заяви капитанът на новозеландския отбор по водна топка Мат Смол. По първоначални данни в клуба незаконно са били направени някои модификации.", "date": "2019.07.27", "title": "Трагедия в нощен клуб по време на световното по плуване"}
{"url": "https://www.standartnews.com/sport/atletiko-razperdushini-real-madrid-video-398035.html", "text": "Испанският гранд Реал (Мадрид) беше жестоко унизен от градския си съперник Атлетико в първия мач между двата тима в САЩ, като загуби контролата с 3:7. \"Белите\" губеха с 0:5 на почивката след попадения на Диего Коста (3), Анхел Кореа и Жоао Феликс, а за капак контузия получи и новото попълнение на Реал Лука Йович, което е поредна контузия в тима след тази на Марко Асенсио. \r\n \r\nМежду 50-ата и 60-ата минута двата испански гранда си размениха по един гол, а в 65-ата останаха с човек по-малко заради червени картони на Даниел Карвахал и Диего Коста, които се сбиха след фаул. Витоло направи 7:1 за Атлетико в 70-ата минута, но Реал все пак успя да направи нещата по-почетни с два гола в 85-ата и 89-ата минута, дело на Бензема и Хавиер Санчес.", "date": "2019.07.27", "title": "Атлетико разпердушини Реал Мадрид (ВИДЕО)"}
{"url": "https://standartnews.com/biznes/proveryavat-avioprevozvachi-zaradi-zaksneli-poleti-398038.html", "text": "Транспортният министър Росен Желязков е разпоредил проверка на въздушните превозвачи, опериращи от и до България за спазването на правата на пътниците при отмяна или закъснение на полет, съобщава БНР.  Причината за това са зачестилите закъснения на полети. Инспекторите на Гражданската въздухоплавателна администрация ще следят за спазването на европейското законодателство и за създаването на общи правила за обезщетяване и помощ на пътниците, при отказан достъп до борда , отмяна на полет или голямо закъснение. От превозвачите се изисква да предоставят информация за причините за закъсненията или отмяната на полетите.", "date": "2019.07.27", "title": "Проверяват авиопревозвачи заради закъснели полети"}
{"url": "https://www.standartnews.com/sport/khamiltn-trgva-prv-v-germaniya-398059.html", "text": "Доминацията на Мерцедес продължава с фамозното си представяне през сезон 2019 във Формула 1. Световният шампион Люис Хамилтън ще стартира първи на Гран при на Германия, след като бе най-бърз от всички на трасето „Хокенхайм”. Английският пилот спря часовниците на 1:11,767, а втори остана пилотът на Ред Бул Макс Ферстапен, който бе с 0.364 хилядни по-бавен от конкурента си от „сребърните стрели”. Именно Валтери Ботас от Мерцедес оформи Топ 3 в Германия. Крахът за Скудерия Ферари бе абсолютно завършен, след като Себастиан Фетел отпадна заради проблем в болида още в Q1, докато Шарл Льоклер бе предаден от возилото си, но в Q3. Все пак монегаскът ще стартира от десета позиция, докато германският пилот на „черните кончета” ще започне от последната позиция на решетката. Веднага след квалификацията пък заключението е, че проблемът за двамата пилоти на Ферари проблемът е еднакъв. Резултатът е ужасяващ за Ферари, след като отборът бе над всички по време на тренировките, но в крайна сметка най-доброто място като позиция за италианския отбор ще е 10-ото.", "date": "2019.07.27", "title": "Хамилтън тръгва пръв в Германия"}
{"url": "https://www.standartnews.com/sport/khilyadi-sportuvakha-i-praznuvakha-s-vitosha-leten-fest-sred-prokhladata-398058.html", "text": "Няколко хиляди софиянци и гости на столицата се събраха в съботната сутрин край хижа Момина скала за петото издание на Витоша летен фест. Спортният празник, организиран под мотото „Обичам спорта, Обичам София, Обичам Витоша“, е част от инициатива „София – Европейска столица на спорта“ и от програмата на Столична община за предоставяне на повече възможности на столичани за активен и здравословен начин на живот. \r\nНад 500-те участници и хилядите гости бяха поздравени от Дончо Барбалов, зам.-кмет на София. „Един от приоритетите на Столична община е активният начин на живот на гражданите, а Витоша предлага отлични условия за спорт, положителни емоции и приятно прекарване на свободното време. Поради това все повече и повече събития от програмата на „София – евростолица на спорта“ са в и около планината,“ заяви в приветствието си Барбалов. Сред официалните гости бяха още Ана Петракиева - директор на Природен парк „Витоша“, Зорница Радонова – изпълнителен секретар на Български туристически съюз, Анатоли Илиев - организационен секретар на \"София – Европейска столица на спорта\" и член на Управителния борд на ACES EUROPE и др. \r\nПърви стартираха участниците в планинското бягане. В него най-бърз бе Георги Гергов от „Стратеш Атлетик“, преминал 12-километровия маршрут с име „Кумата“ за 48:10 мин. Само на минута и половина след него финишира Димчо Мицов от СК Рилски атлет, а с трето общо време завърши „ветеранът“ Петко Стефанов – 50:45 мин., докато Александър Спасов от TeamSkisharki/Жулистан регистрира 51:11 мин. При жените единствената с резултат под един час бе шампионката Маринела Нинева от Локомотив Дряново. Тя финишира с време 55:24 мин., пред Елена Димитрова 5umrun 1.01:16 ч., Радостина Бяалова (ЖУЛИСТАН) 1.02:40 и др., съобщава  . \r\nВеднага след бегачите потеглиха участниците планинското колоездене. Шампион по 20-километровия маршрут с име „Копитото“ стана Владислав Гюров с 50:15 мин., пред Станислав Грабчев 54:39 мин. И тук – както при бегачите - третото общо време бе регистрирано от групата нанад 40 г. - Виктор Танков с 56:23 мин. Вторият при ветераните е Станимир Статев с 58:11 мин и това бяха единствените четирима с резултати под един час. При жените номер 1 бе Христина Козарева, която преди месец бе най-бърза и в 100-километровото трасе на колоездачната Обиколка на Витоша. Сега тя финишира за 1.04:50 ч., пред Силвия Неделчева 1.44:22, Ива Иванова 1.44:40 ч. и др. Призьорите бяха наградени от зам.-кмета по финансите на София Дончо Барбалов, Ана Петракиева, Зорница Радонова, Анатоли Илиев и др. \r\n \r\nТуристическият поход отново бе без състезателен характер. По пътеката с име „Обичам Витоша“ тръгнаха няколко стотин души, сред които много деца, цели семейства и стари планинари, те преминаха по 3.5-километровия маршрут за близо час. \r\nМеждувременно, през целия ден на широката поляна пред х. Момина скала хиляди столичани се включиха в многото активности, спортни и забавни прояви, подготвени от организаторите. На голям интерес както сред децата, така и сред хората от третата възраст се радваше алпийският тролей и възможността за спортно катерене, осигурени от „Мачирски спорт“. Цяла сутрин не секна потокът от желаещи да изпитат емоцията от „прелитането“ по опънатото над Боянската река въже. \r\nПрисъстващите аплодираха богатата забавно-музикална програма с изпълненията на планинарски песни и народни танци. Празникът завърши с гимнастически упражнения на хората от третата възраст от СК Здраве и с изпълнения на самодейни любители на планинарските песни. За доброто настроение пред х. Момина скала се погрижи прочутият изпълнител на народни песни Алекс Александров, лауреатът на международни конкурси бе подготвил най-доброто от репертоара си. Имаше и много изпълнения на народни танци, свои песни бяха подготвили и членовете на прочутата група за планинарски песни „Йодлерите“. В празника се включиха представители на Български туристически съюз и на Природен парк „Витоша“. \r\nПризьорите в отделните надпревари бяха отличени с медали и купи. Най-добрите при мъжете и жените в състезанията по планинско бягане и планинско колоездене си разделиха общ награден фонд от 5600 лв. Както повечето от участниците отбелязваха обаче, победители този ден бяха всички дошли на спортния празник и прекарали един чудесен летен ден сред природата и красотите на планината. И още един супербонус от Витоша Летен Фест. Единствено всички участници в колоездачното състезание от Витоша Летен Фест 2019 ще могат безплатно да се насладят на на новия, предизвикал глобален интерес байк-филм на Anthill Films - \"Return to Earth\", който пристига в София! Домакин на събитието тази вечер ще бъде Grindhouse Skateboard Club. \r\n ", "date": "2019.07.27", "title": "Хиляди спортуваха и празнуваха с Витоша летен фест сред прохладата"}
{"url": "https://standartnews.com/biznes/dobra-novina-v-yudelnik-probite-za-achs-sa-otritsatelni-398049.html", "text": "Отрицателни са пробите за наличие на африканска чума по свинете в четвъртия голям свинекомплекс в Русенска област, намиращ се в село Юделник, съобщи БНТ. Три от големите индустриални ферми в област Русе – тези в Николово, Бръшлен и Голямо Враново вече бяха поразени от заразата. Тези ферми осигуряват близо една трета от месото на нашия пазар. Това наложи удължаване на бедственото положение в област   до 21 август и разширяване на обхвата на мерките против разпространение на заразата.  ", "date": "2019.07.27", "title": "Добра новина: Отрицателни проби за АЧС в русенска ферма"}
{"url": "https://www.standartnews.com/sport/kobrata-ofitsialno-poiska-mach-s-andi-ruis-398036.html", "text": "Кубрат Пулев и щабът му официално са подали искане за мач с шампиона на Международната боксова федерация (IBF) Анди Руис. ИНформацията е съобщена от boxingscene.com. Пулев е задължителен претендент за титлата на IBF и иска да се възползва от правото си на мач преди срещата на Руис и досегашният непобеден шампион Антъни Джошуа, който загуби всичките си пояси в двубой именно с мексиканеца. Сега българинът и хората му настояват за мач преди да бъде задействана клаузата за реванш по договора между Руис и Джошуа. Българският боксьор трябваше да се изправи срещу Антъни Джошуа на 28 октомври 2017 г. в Кардиф, но бе спрян от контузия. След това Джошуа победи с технически нокаут заместника му Карлос Такам и се би с още двама претенденти, преди да загуби колана на IBF и останалите си титли през юни от Руис, без да се изправи срещу българина. \"Чакахме търпеливо, но сега е моментът да го направим\", каза промоутърът на Пулев Боб Аръм по повод битката за шампионския пояс на IBF. \"Пулев и Джошуа трябваше да се бият през ноември за титлата, но Руис съсипа плановете ни. Анди е новото лице на бокса и ние уважаваме способностите му, заради което държим той да е съперникът ни. Пулев срещу Руис ще е страхотен мач\", пък каза агентът на Кобрата Ивайло Гоцев. Самият Пулев, който наскоро си върна боксовият лиценз, допълни, че е готов да се бие с мексиканеца навсякъде по света. Припомняме, че Кобрата вече беше близо до мечтата да стане шампион, но преди 5 години загуби от тогавашния номер 1 Владимир Кличко с нокаут.", "date": "2019.07.27", "title": "Кобрата официално поиска мач с Анди Руис"}
{"url": "https://www.standartnews.com/sport/stoycho-stoev-zacherkna-marselino-398039.html", "text": "Треньорът на Лудогорец Стойчо Стоев, говори при завръщането на тима от Исландия. Българският шампион завърши 1:1 като гост на Валур в двубой от 2-ия квалификационен кръг от турнира Лига Европа. Треньорът заяви, че поне докато той води Лудогорец Марселиньо няма да е част от първия отбор. \"Създадохме двуцифрени ситуации за гол. Трябваше да реализираме. Лесно допускаме и трудно вкарваме голове, което е притеснително“ , сподели Стоев във Варна.  \"Аз ги предупредих да не подценяват Валур, може и да е имало подценяване. Лошото е, че ние започнахме да играем, след като допуснахме гол. Естествено е да сме фаворити в реванша по-добрият отбор сме и трябва да го покажем“. \"Докато аз съм треньор Марселиньо за мен не е част от този отбор, тъй като направи неща, които човек с достойнство няма да подмине с лека ръка. Не сме спирали със селекцията. Търсим футболисти на определени позиции, надявам се да успеем да ги привлечем“, завърши специалистът. ", "date": "2019.07.27", "title": "Стойчо Стоев зачеркна Марселиньо"}
{"url": "https://standartnews.com/biznes/2-zhalbi-sreshchu-izbora-na-kontsesioner-za-letishche-sofiya-398062.html", "text": "Две жалби са попадени в Комисията за защита на конкуренцията срещу консорциума  \"Соф Кънект\", избран за концесионер на летище София. Те са на две от компаниите, отпаднали от надпреварата, В КЗК има постъпили жалби от „Маг Оувърсийз Инвестмънт“ ЛТД и Консорциум „Еърпортс де пари“ ЕС.ЕЙ. „Еърпортс де пари“ е част от консорциума Group ADP и турската „ТАВ Хавалиманларъ Холдинг\" и беше класиран на второ място, а „МАГ Оувърсийз Инвестмънтс\" Лтд е водещият партньор в консорциум \"Витоша\", заел четвърта позиция след процедурата за концесия. Преди десет дни министърът на транспорта Росен Желязков обяви победителя в конкурса за концесионер на столичното летище. Това беше Консорциум „СофКънект“, в който влизат операторът на летището в Мюнхен и парижкият фонд Meridiam. В строителството на новия терминал ще участва германската компания Strabag, която участваше в строителството на втория терминал на Летище София.", "date": "2019.07.27", "title": "2 жалби срещу избора на концесионер за летище София"}
{"url": "https://standartnews.com/regionalni/burgas-jam-startira-tazi-vecher-398033.html", "text": "Жители и гости на Бургас ще имат възможност тази вечер да присъстват на едно от най-новите музикални събития у нас - Burgas Jam. Стартът на третото издание на феста е в 19 часа в свободната зона на пристанище Бургас, съобщава БНР. Специални гости на третото издание на феста са музикантите от ФСБ. Концертът им ще отбележи 40-годишнината от създаването на групата, заявява един от основателите Румен Бояджиев. „Тази програма, която ние сме подготвили за 40 години ФСБ на сцена, тя включва и нови, и стари неща. Много е интересна. Вълнуващо преживяване, музикантско е това“. Преди ФСБ публиката ще чуе изпълнението и на световния посланик на фламенкото Луиз Гало и неговата група „Лодка минос де ла китара“. „Ние идваме с нашият проект „Пътища на китара“ и ще изсвирим няколко различни парчета, няколко наши композиции, както и такива от световно популярни музиканти като Пако де Лусия“. Китарата във всичките ѝ стилове ще покажат още няколко талантливи бургаски китаристи, допълва директорът на феста Светослав Михайлов. И тази година Burgas Jam ще спази традицията в изсвирването на финалното парче да участват най голям брой китаристи. Всеки, който носи със себе си този музикален инструмент ще влезе във фестивалната зона без билет.", "date": "2019.07.27", "title": "Burgas Jam стартира тази вечер"}
{"url": "https://standartnews.com/regionalni/polovin-pernik-bez-voda-398034.html", "text": "Жителите на пернишките квартали „Изток”, „Мошино” и „Тева”, както и селата Люлин и Големо Бучино останаха без вода след поредната голяма авария. Водоподаването е спряно късно снощи заради теч в квартал „Мошино”. Половината население на Перник живее в тези три квартала, а аварията е втора поред за тази седмица в района. От сутринта екипи на ВиК работят по отстраняването ѝ, съобщава БНР „Заради зачестилите през горещините течове, преминахме на 12-часов режим на работа“, каза управителят на дружеството Иван Витанов.  ", "date": "2019.07.27", "title": "Половин Перник без вода"}
{"url": "https://standartnews.com/sport/tragediya-v-noshchen-klub-po-vreme-na-svetovnoto-po-pluvane-398040.html", "text": "Двама южнокорейци загинаха, а няколко души, сред които спортисти, участващи на световното първенство по плуване в Куанджу, Република Корея, бяха ранени при срутване в нощен клуб рано тази сутрин, съобщиха от противопожарната служба на града, цитирана от Ройтерс. Двамата посетители загинали, когато около 2 часа вътрешна част от заведението на две нива се срутила и притиснала клиентите.  Агенция Йонхап предаде, че деветима спортисти, които се състезават на шампионата в Куанджу, са леко ранени. Четирима пострадали са от САЩ, двама - от Нова Зеландия и по един от Холандия, Италия и Бразилия. Някои имат натъртвания, а други разкъсни рани по ръцете и стъпалата. „Ние просто танцувахме и в следващата минута пропаднахме на пет до шест метра. Всички започнаха да излизат от клуба след това. Ние, предполагам, паднахме върху главите на други хора, които бяха под нас”, заяви капитанът на новозеландския отбор по водна топка Мат Смол. По първоначални данни в клуба незаконно са били направени някои модификации.", "date": "2019.07.27", "title": "Трагедия в нощен клуб по време на световното по плуване"}
{"url": "https://standartnews.com/sport/stoycho-stoev-zacherkna-marselino-398039.html", "text": "Треньорът на Лудогорец Стойчо Стоев, говори при завръщането на тима от Исландия. Българският шампион завърши 1:1 като гост на Валур в двубой от 2-ия квалификационен кръг от турнира Лига Европа. Треньорът заяви, че поне докато той води Лудогорец Марселиньо няма да е част от първия отбор. \"Създадохме двуцифрени ситуации за гол. Трябваше да реализираме. Лесно допускаме и трудно вкарваме голове, което е притеснително“ , сподели Стоев във Варна.  \"Аз ги предупредих да не подценяват Валур, може и да е имало подценяване. Лошото е, че ние започнахме да играем, след като допуснахме гол. Естествено е да сме фаворити в реванша по-добрият отбор сме и трябва да го покажем“. \"Докато аз съм треньор Марселиньо за мен не е част от този отбор, тъй като направи неща, които човек с достойнство няма да подмине с лека ръка. Не сме спирали със селекцията. Търсим футболисти на определени позиции, надявам се да успеем да ги привлечем“, завърши специалистът. ", "date": "2019.07.27", "title": "Стойчо Стоев зачеркна Марселиньо"}
{"url": "https://standartnews.com/sport/atletiko-razperdushini-real-madrid-video-398035.html", "text": "Испанският гранд Реал (Мадрид) беше жестоко унизен от градския си съперник Атлетико в първия мач между двата тима в САЩ, като загуби контролата с 3:7. \"Белите\" губеха с 0:5 на почивката след попадения на Диего Коста (3), Анхел Кореа и Жоао Феликс, а за капак контузия получи и новото попълнение на Реал Лука Йович, което е поредна контузия в тима след тази на Марко Асенсио. \r\n \r\nМежду 50-ата и 60-ата минута двата испански гранда си размениха по един гол, а в 65-ата останаха с човек по-малко заради червени картони на Даниел Карвахал и Диего Коста, които се сбиха след фаул. Витоло направи 7:1 за Атлетико в 70-ата минута, но Реал все пак успя да направи нещата по-почетни с два гола в 85-ата и 89-ата минута, дело на Бензема и Хавиер Санчес.", "date": "2019.07.27", "title": "Атлетико разпердушини Реал Мадрид (ВИДЕО)"}
{"url": "https://standartnews.com/sport/kobrata-ofitsialno-poiska-mach-s-andi-ruis-398036.html", "text": "Кубрат Пулев и щабът му официално са подали искане за мач с шампиона на Международната боксова федерация (IBF) Анди Руис. ИНформацията е съобщена от boxingscene.com. Пулев е задължителен претендент за титлата на IBF и иска да се възползва от правото си на мач преди срещата на Руис и досегашният непобеден шампион Антъни Джошуа, който загуби всичките си пояси в двубой именно с мексиканеца. Сега българинът и хората му настояват за мач преди да бъде задействана клаузата за реванш по договора между Руис и Джошуа. Българският боксьор трябваше да се изправи срещу Антъни Джошуа на 28 октомври 2017 г. в Кардиф, но бе спрян от контузия. След това Джошуа победи с технически нокаут заместника му Карлос Такам и се би с още двама претенденти, преди да загуби колана на IBF и останалите си титли през юни от Руис, без да се изправи срещу българина. \"Чакахме търпеливо, но сега е моментът да го направим\", каза промоутърът на Пулев Боб Аръм по повод битката за шампионския пояс на IBF. \"Пулев и Джошуа трябваше да се бият през ноември за титлата, но Руис съсипа плановете ни. Анди е новото лице на бокса и ние уважаваме способностите му, заради което държим той да е съперникът ни. Пулев срещу Руис ще е страхотен мач\", пък каза агентът на Кобрата Ивайло Гоцев. Самият Пулев, който наскоро си върна боксовият лиценз, допълни, че е готов да се бие с мексиканеца навсякъде по света. Припомняме, че Кобрата вече беше близо до мечтата да стане шампион, но преди 5 години загуби от тогавашния номер 1 Владимир Кличко с нокаут.", "date": "2019.07.27", "title": "Кобрата официално поиска мач с Анди Руис"}
{"url": "https://standartnews.com/sport/khilyadi-sportuvakha-i-praznuvakha-s-vitosha-leten-fest-sred-prokhladata-398058.html", "text": "Няколко хиляди софиянци и гости на столицата се събраха в съботната сутрин край хижа Момина скала за петото издание на Витоша летен фест. Спортният празник, организиран под мотото „Обичам спорта, Обичам София, Обичам Витоша“, е част от инициатива „София – Европейска столица на спорта“ и от програмата на Столична община за предоставяне на повече възможности на столичани за активен и здравословен начин на живот. \r\nНад 500-те участници и хилядите гости бяха поздравени от Дончо Барбалов, зам.-кмет на София. „Един от приоритетите на Столична община е активният начин на живот на гражданите, а Витоша предлага отлични условия за спорт, положителни емоции и приятно прекарване на свободното време. Поради това все повече и повече събития от програмата на „София – евростолица на спорта“ са в и около планината,“ заяви в приветствието си Барбалов. Сред официалните гости бяха още Ана Петракиева - директор на Природен парк „Витоша“, Зорница Радонова – изпълнителен секретар на Български туристически съюз, Анатоли Илиев - организационен секретар на \"София – Европейска столица на спорта\" и член на Управителния борд на ACES EUROPE и др. \r\nПърви стартираха участниците в планинското бягане. В него най-бърз бе Георги Гергов от „Стратеш Атлетик“, преминал 12-километровия маршрут с име „Кумата“ за 48:10 мин. Само на минута и половина след него финишира Димчо Мицов от СК Рилски атлет, а с трето общо време завърши „ветеранът“ Петко Стефанов – 50:45 мин., докато Александър Спасов от TeamSkisharki/Жулистан регистрира 51:11 мин. При жените единствената с резултат под един час бе шампионката Маринела Нинева от Локомотив Дряново. Тя финишира с време 55:24 мин., пред Елена Димитрова 5umrun 1.01:16 ч., Радостина Бяалова (ЖУЛИСТАН) 1.02:40 и др., съобщава  . \r\nВеднага след бегачите потеглиха участниците планинското колоездене. Шампион по 20-километровия маршрут с име „Копитото“ стана Владислав Гюров с 50:15 мин., пред Станислав Грабчев 54:39 мин. И тук – както при бегачите - третото общо време бе регистрирано от групата нанад 40 г. - Виктор Танков с 56:23 мин. Вторият при ветераните е Станимир Статев с 58:11 мин и това бяха единствените четирима с резултати под един час. При жените номер 1 бе Христина Козарева, която преди месец бе най-бърза и в 100-километровото трасе на колоездачната Обиколка на Витоша. Сега тя финишира за 1.04:50 ч., пред Силвия Неделчева 1.44:22, Ива Иванова 1.44:40 ч. и др. Призьорите бяха наградени от зам.-кмета по финансите на София Дончо Барбалов, Ана Петракиева, Зорница Радонова, Анатоли Илиев и др. \r\n \r\nТуристическият поход отново бе без състезателен характер. По пътеката с име „Обичам Витоша“ тръгнаха няколко стотин души, сред които много деца, цели семейства и стари планинари, те преминаха по 3.5-километровия маршрут за близо час. \r\nМеждувременно, през целия ден на широката поляна пред х. Момина скала хиляди столичани се включиха в многото активности, спортни и забавни прояви, подготвени от организаторите. На голям интерес както сред децата, така и сред хората от третата възраст се радваше алпийският тролей и възможността за спортно катерене, осигурени от „Мачирски спорт“. Цяла сутрин не секна потокът от желаещи да изпитат емоцията от „прелитането“ по опънатото над Боянската река въже. \r\nПрисъстващите аплодираха богатата забавно-музикална програма с изпълненията на планинарски песни и народни танци. Празникът завърши с гимнастически упражнения на хората от третата възраст от СК Здраве и с изпълнения на самодейни любители на планинарските песни. За доброто настроение пред х. Момина скала се погрижи прочутият изпълнител на народни песни Алекс Александров, лауреатът на международни конкурси бе подготвил най-доброто от репертоара си. Имаше и много изпълнения на народни танци, свои песни бяха подготвили и членовете на прочутата група за планинарски песни „Йодлерите“. В празника се включиха представители на Български туристически съюз и на Природен парк „Витоша“. \r\nПризьорите в отделните надпревари бяха отличени с медали и купи. Най-добрите при мъжете и жените в състезанията по планинско бягане и планинско колоездене си разделиха общ награден фонд от 5600 лв. Както повечето от участниците отбелязваха обаче, победители този ден бяха всички дошли на спортния празник и прекарали един чудесен летен ден сред природата и красотите на планината. И още един супербонус от Витоша Летен Фест. Единствено всички участници в колоездачното състезание от Витоша Летен Фест 2019 ще могат безплатно да се насладят на на новия, предизвикал глобален интерес байк-филм на Anthill Films - \"Return to Earth\", който пристига в София! Домакин на събитието тази вечер ще бъде Grindhouse Skateboard Club. \r\n ", "date": "2019.07.27", "title": "Хиляди спортуваха и празнуваха с Витоша летен фест сред прохладата"}
{"url": "https://standartnews.com/sport/khamiltn-trgva-prv-v-germaniya-398059.html", "text": "Доминацията на Мерцедес продължава с фамозното си представяне през сезон 2019 във Формула 1. Световният шампион Люис Хамилтън ще стартира първи на Гран при на Германия, след като бе най-бърз от всички на трасето „Хокенхайм”. Английският пилот спря часовниците на 1:11,767, а втори остана пилотът на Ред Бул Макс Ферстапен, който бе с 0.364 хилядни по-бавен от конкурента си от „сребърните стрели”. Именно Валтери Ботас от Мерцедес оформи Топ 3 в Германия. Крахът за Скудерия Ферари бе абсолютно завършен, след като Себастиан Фетел отпадна заради проблем в болида още в Q1, докато Шарл Льоклер бе предаден от возилото си, но в Q3. Все пак монегаскът ще стартира от десета позиция, докато германският пилот на „черните кончета” ще започне от последната позиция на решетката. Веднага след квалификацията пък заключението е, че проблемът за двамата пилоти на Ферари проблемът е еднакъв. Резултатът е ужасяващ за Ферари, след като отборът бе над всички по време на тренировките, но в крайна сметка най-доброто място като позиция за италианския отбор ще е 10-ото.", "date": "2019.07.27", "title": "Хамилтън тръгва пръв в Германия"}
{"url": "https://standartnews.com/regionalni/mzh-pochina-v-park-ayazmoto-398041.html", "text": "Мъж почина в парк „Аязмото” в Стара Загора рано тази сутрин. Мъжът бил редовен посетител на парка, движил се винаги с компания. На връщане от днешната разходка, малко след бариерата на източната алея, мъжът паднал внезапно на земята, предава Дарик.  Хората се опитали да му помогнат и повикали спешна помощ. Лекарският екип пристигнал веднага, но само констатирал смъртта на мъжа. На мястото на инцидента униформени разпитват свидетели и очевидци.  ", "date": "2019.07.27", "title": "Мъж почина в парк „Аязмото”"}
