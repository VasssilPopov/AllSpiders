{"url": "https://standartnews.com/biznes/bez-tok-ostanakha-blizo-6300-klienti-na-chez-v-kvartal-ovcha-kupel-399717.html", "text": "В резултат на несъобразени изкопни работи от страна на фирма беше прекъснат кабел 20 киловолта, собственост на ЧЕЗ Разпределение България, и на 19 август сутринта за повече от час без електрозахранване останаха близо 6300 клиенти на дружеството в столичния квартал „Овча купел“. За нанесените имуществени щети се състави констативен протокол на извършителя.   „Строително-ремонтните дейности са в разгара си през летния сезон, но фирмите трябва отговорно да спазват процедурите и да съгласуват своевременно изкопните работи, за да не се смущава комфортът на клиентите и работата на бизнеса в горещите летни дни“, каза Васил Василев, директор „Експлоатация и поддържане“, в ЧЕЗ Разпределение България АД.   Това е втори случай, в който несъгласувани дейности оставят над 6000 софиянци без електрозахранване в рамките на седмица. Информация за стартиращи изкопни дейности трябва да се подава поне две седмици предварително на телефон 0700 10 010 или на имейл  .  ", "date": "2019.08.19", "title": "Без ток останаха близо 6300 клиенти на ЧЕЗ в квартал \"Овча купел\""}
{"url": "https://www.standartnews.com/sport/medvedev-specheli-mastrs-a-v-sinsinati-399678.html", "text": "Руският тенисист Данил Медведев спечели най-голямата титла в кариерата си. За нея той надигра на финала на турнира на твърди кортове от сериите Мастърс в Синсинати Давид Гофен със 7:6 (3), 6:4. Медведев взе реванш от белгиеца за загубата си в 5 сета на \"Уимбълдън\". Триумфът в Синсинати ще изстреля за първи път Данил в топ 5 на световната ранглиста. Руснакът ще изпревари Александър Зверев на петата позиция с 4195 точки и ще изостава от Доминик Тийм, който също е на рекордното за него четвърто място с 4925. За последно руски тенисист (Николай Давиденко) бе в топ 5 през 2010-а. Медведев игра два поредни финала през август - във Вашингтон и Монреал, но допусна загуби във финалите. От \"Уимбълдън\" рускнака има 14 победи от 16 мача. Медведев става и най-младият шампион в надпреварата в Синсинати от 2008 година. В началото на годината Медведев спечели Sofia Open. В кариерата си той вече има 5 титли и 5  загубени финала. Представителката на домакините Медисън Кийс спечели за първи път в кариерата си силния турнир в Синсинати с награден фонд 2,944 милиона долара. Поставената под №16 Кийс надделя на финала над участващата с \"уайлд кард\" рускиня Светлана Кузнецова със 7:5, 7:6(5). Кузнецова пропиля ранен брейк аванс и в двата сета, като при 5:4 сервираше за успеха във всеки един от тях, но допускаше Кийс да върне пробивите. В първия сет американката стигна до обрат със серия от четири поредни гейма, а вторият стигна до тайбрек, в който тя поведе с 6:4 точки и се възползва от втория си шанс, за да затвори мача. Така 24-годишната Кийс стигна до пети трофей в кариерата си и втора през сезона след успеха в Чарлстън също на родна земя през април. 34-годишната Кузнецова, 153-а в световната ранглиста в момента, достигна до първия си финал за сезона, но не успя да спечели 19-а титла. Със силната си серия в Синсинати бившата номер 2 в света московчанка все пак ще се изкачи до 62-ото място в новата ранглиста на WTA.", "date": "2019.08.19", "title": "Медведев спечели Мастърс-а в Синсинати"}
{"url": "https://standartnews.com/svyat/udaren-ot-mlniya-pusna-video-ot-intsidenta-399684.html", "text": "Училищният съветник от Южна Каролина Макнийл споделя, че се надявал да не го удари мълния, докато излязъл в силна дъждовна буря. Въпреки че удря земята на ръка разстояние от човека, гръмотевицата не успява да го нарани физически. \r\n \r\nЧовекът решил да премине през кампуса на Академията за технологии в Конуей, Южна Каролина, по време на силна дъждовна буря, когато гръмотевица паднала само на сантиметри от краката му, както разкриха камерите за видеонаблюдение. Мъжът от видеото - училищният съветник Ромулус Макнийл, бил стреснат от инцидента и изпуснал чадъра си, но оцелял и е невредим, съобщава Спутник. Макнийл споделя: „Възползвах се от затишието и си казах:„Надявам се да не ме удари мълния. Усетих шок. Случилото се беше просто лудост. Просто се опитвах да се прибера и да си взема нещо за ядене.” \r\n \r\nВидеото със случката, което Макнийл сподели на страницата си във Facebook, е било гледано над 4500 пъти към момента на публикуването.", "date": "2019.08.19", "title": "Ударен от мълния пусна видео от инцидента"}
{"url": "https://standartnews.com/svyat/khilyadi-evakuirani-ot-gran-kanariya-399681.html", "text": "Хиляди на остров Гран Канария бяха евакуирани заради горски пожар. Огънят отново пламна, след като миналата седмица беше овладян. Поне 4 000 души са преместени принудително, защото пожарът заплашва къщи и хотели. Повече от 700 пожарникари, 200 от които от армията, се борят с пламъците. На помощ бяха изпратени 10 самолети и хеликоптери. Високи температури, ниска влажност и постоянен вятър правят работата на огнеборците изключително трудна.", "date": "2019.08.19", "title": "Хиляди евакуирани от Гран Канария"}
{"url": "https://standartnews.com/biznes/petkova-obyavyava-utre-kandidatite-za-belene-399721.html", "text": "Теменужка Петкова ще обяви на 20 август кандидатите, подали заявления в процедурата за избор на стратегически инвеститор за АЕЦ „Белене“, съобщиха от министерството на енергетиката. В нарочната пресконференция ще участват също и изпълнителните директори на „Български енергиен холдинг“ Жаклен Коен и на „Национална електрическа компания“ Иван Йончев. Процедурата за избор на стратегически инвеститор за проекта АЕЦ „Белене“ стартира на 22 май 2019 г., когато условията бяха публикувани в Официален вестник на ЕС. 90-дневният срок за подаване на заявления изтече днес, 19 август.", "date": "2019.08.19", "title": "Петкова обявява утре кандидатите за Белене"}
{"url": "https://standartnews.com/svyat/putin-ne-iska-zhlti-zhiletki-kato-vv-frantsiya-399753.html", "text": "Президентът на Франция Еманюел Макрон призова руския президент Владимир Путин да се придържа към основните демократични принципи. И подкрепи призива си с цитат от романа на Достоевски „Юноша“: „Какво отличава руския човек от французина и германеца? Той е бил повече руснак, когато е бил повече европеец“. „Вярвам в европейска Русия“, заяви Макрон на срещата в лятната му резиденция Форт Брегансон, предаде Ройтерс. Това изказване беше по повод помощта на Франция, за която съобщи преди това Путин, за връщането на Русия в Парламентарната асамблея на Съвета на Европа въпреки продължаващия конфликт в Източна Украйна и анексирането на Крим. „Затова това лято е важно да призовем за свобода на протестите, свободното слово, на изразяване на мнение, на участие в избори в Русия“, каза още Макрон. По повод продължаващите вече повече от месец протести в Москва заради отказа да бъдат допуснати опозиционни кандидати на местните избори в началото на септември Путин заяви, че гражданите имат право на мирни демонстрации. Но всеки, който подстрекава към сблъсъци и насилие, трябва да си понесе отговорността според закона. Руският президент заяви още, че не иска в страната му да се случи нещо подобно на протестите на жълтите жилетки във Франция, при които има общо 11 жертви и над 2500 ранени. Путин декларира готовност, макар и Русия вече да не е част от срещите на най-развитите икономики в света, да приеме лидерите на Г-7 в Москва. Двамата с Макрон се обявиха за скорошна среща на върха на Нормандската четворка за Украйна. Разговарят и за конфликта в Сирия, както и за заплахите за глобалната сигурност. По този повод Путин изрази безпокойство за бъдещето на договора за забрана на изпитанията на ядрено оръжие и за милитаризацията на Космоса. Руският президент пристигна в резиденцията Форт Брегансон, където се срещна с френския президент и съпругата му Брижит. Путин най-напред поднесе букет с цветя в пастелно-розови тонове на френската първа дама, след което се ръкува с Еманюел Макрон.", "date": "2019.08.19", "title": "Путин  не иска  жълти жилетки като във Франция"}
{"url": "https://standartnews.com/biznes/rosatom-shche-investira-v-stroezha-na-aets-belene-399711.html", "text": "Държавната корпорация за атомна енергия „Росатом“ подаде заявка за участие в строителния проект за АЕЦ „Белене\" в България и тя е била приета. Това се посочва в официално съобщение от руската корпорация, предава TACC. „Като част от процедурата за избор на стратегически инвеститор за проекта за АЕЦ „Белене\", обявена на 22 май 2019 г., държавната корпорация „Росатом\" подаде своевременно заявление за участие в процедурата. Заявката беше успешно приета от Националната електрическа компания на България (НЕК)\", става ясно от съобщението. Процедурата за избор на стратегически инвеститор за проекта за АЕЦ „Белене“ е публикувана на 22 май 2019 г. в официалния вестник на Европейския съюз. Датата на завършване е 12 месеца от датата на публикуването, като дотогава трябва да решат всички клаузи по договорите и официално да бъде съобщено името на инвеститора с всички съпътстващи проекти и инфраструктурни намерения.", "date": "2019.08.19", "title": "Росатом ще инвестира в строежа на АЕЦ Белене"}
{"url": "https://standartnews.com/svyat/zadrzhakha-edin-ot-nay-trsenite-kilri-v-avstraliya-399688.html", "text": "Един от най-издирваните бегълци в Австралия е бил заловен след повече от две години. Джонатан Дик е търсен за убийство в голям търговски център, съобщи Би Би Си, цитирайки австралийската полиция. \r\n \r\n41 годишният Дик е обвинен, че е убил брат си Дейвид Дик с меч в Мелбърн през 2017 г. Той беше арестуван в центъра на града тази сутрин след сбиване в алея, като освен него са били замесени още двама души. \r\n \r\nМиналата година полицията обяви награда от 60 000 щтатски долара за информация, която би довела до ареста на Дик. \r\n \r\nТой е издирван от февруари 2017 г., когато 36-годишният му брат е смъртоносно посечен в Уестфийлд Донкастър, един от най-големите търговски центрове в страната. Полицията по това време описа атаката като \"брутална\" и издаде заповед за ареста на Джонатан Дик, след като той бе идентифициран като извършителят от видеокамери. \r\n \r\nДик беше включен в списъка на един от 10-те най-издирвани бегълци в Австралия и властите отправяха предупреждения към обществото да не се приближават до него.", "date": "2019.08.19", "title": "Задържаха един от най-търсените килъри в Австралия"}
{"url": "https://standartnews.com/biznes/bnb-vzela-zakonni-resheniya-po-kazusa-s-ktb-399741.html", "text": "Арбитражът във Вашингтон потвърди законосъобразността на предприетите действия и решения на Българската народна банка (БНБ) при разрешаване на случая с \"Корпоративна търговска банка\". Това съобщиха от пресцентъра на централната банка. Арбитражният трибунал се произнесе в полза на България по международното арбитражно дело, заведено от Държавния резервен фонд на Оман срещу Република България в Международния център за разрешаване на инвестиционни спорове във Вашингтон. Претенциите на Държавния резервен фонд се основаваха на твърдение, че България е нарушила стандартите за третиране на чуждестранни инвеститори, установени в Договора за взаимно насърчаване и защита на инвестициите между България и Султанат Оман, чрез действията на българското правителство, Българската народна банка и българския съд, свързани с поставянето под специален надзор на „КТБ“ АД, отнемането на лиценза на „Корпоративна търговска банка“ и обявяването й в несъстоятелност, както и отказът да бъде предоставена ликвидна подкрепа или спасителен план под друга форма. Държавният резервен фонд на Оман се отказа от исковете си без право да ги предяви отново, след като бяха представени доказателства и становища от представители на ръководството на БНБ, Министерството на финансите и водещи адвокатски кантори.", "date": "2019.08.19", "title": "БНБ взела законни решения по казуса с КТБ"}
{"url": "https://standartnews.com/svyat/aligatori-prevzekha-ulitsi-vv-florida-video-399698.html", "text": "Алигатори \"превзеха\" Флорида, съобщава CNN. \r\n \r\nНа видео в социалните мрежи се вижда огромен алигатор, който плува по време на порой насред натоварена улица, а друг беше заснет да прескача доста умело ограда на частен дом.  Роджър Лайт Джуниър от Сейнт Луис засне огромно влечуго, което плувало в огромна локва, образувала се на пътя по време на поройните дъждове, които се изляха миналия четвъртък. Друг алигатор, вероятно вдъхновен от акцията „Да щурмуваме Зона 51“, се покатери по оградата на база на военноморските сили в града. Видео в социалната мрежа Фейсбук предизвика истински фурор, и мнозина потребители споделиха, че нямали представа, че тези влечуги „можели да се катерят“. На кадрите се вижда как алигаторът успява да „се приземи“ зад оградата доста по-грациозно от човек.   ", "date": "2019.08.19", "title": "Алигатори „превзеха“ улици във Флорида (ВИДЕО)"}
{"url": "https://standartnews.com/svyat/eto-kde-markon-shche-posreshchne-putin-399696.html", "text": "В своята резиденция на Френската ривиера президентът Макрон ще посрещне руския си колега Владимир Путин. Луксозното имение е в Марсилия. Луксозният имот се оценява на сумата от 3.5 млн евро и определено е достоен да приеме двамата президенти. В него не един път първата дама на Франция и Макрон са посрещали лятото. Двамата бяха избрали именно тази вила за първата си лятна ваканция.  От вилата се открива живописен морски пейзаж.  Помещенията в резиденцията с просторни и слънчеви. Прави впечатление, че в една от спалните има и джакузи.         ", "date": "2019.08.19", "title": "Ето къде Макрон ще посрещне Путин"}
{"url": "https://standartnews.com/svyat/pochina-nay-bogatiyat-chovek-v-daniya-399725.html", "text": "Ларс Ларсен, основател на датската верига за мебели и стоки за дома ЈYЅК е починал на 71-годишна възраст, съобщава Вlооmbеrg, цитирана от money.bg. Бизнесменът Ларс Ларсен бе най-богатият човек в Дания. Той е издъхнал в дома си в грас Силкеборг, пише в официално съобщение на компанията. Преди два месеца, след като получи диагнозата рак, той се отказа от поста си на председател на борда на директорите на веригата. Неговото място зае 47-годишният му син Якоб Брунсборг. \r\nЛapc Лapceн e poдeн в датския гpaд Apнбopг пpeз 1948 гoдинa. B млaдeжĸитe cи гoдини paбoти ĸaтo чиpaĸ в мaгaзин, a пpeз 1979 гoдинa пocтaвя нaчaлoтo нa cвoятa ĸoмпaния ЈYЅК, ĸaтo изпoлзвa вcичĸитe cи cпecтявaния в paзмep нa 20 000 дoлapa, пише Petel.bg. Toй paзвивa бизнeca cи, ĸoйтo ce paзpacтвa дo вepигa, пpeдлaгaщa cтoĸи зa дoмa нa ниcĸи цeни, ĸaтo cпaлнo бeльo и гpaдинcĸи мeбeли. Днec ĸoмпaниятa oпepиpa нaд 2700 мaгaзинa в пoвeчe oт 52 дъpжaви, ĸaтo гoдишнитe ѝ пpиxoди възлизaт нa oĸoлo 4 милиapдa дoлapa. Oт 2005 гoдинa ЈYЅК oпepиpa и нa бългapcĸия пaзap, ĸaтo мaгaзинитe ѝ y нac ca нaд 25 в 18 гpaдa. През пролетта от ĸoмпaниятa зaявиxa, чe дo ĸpaя нa aвгycт щe заработят нoви 5 oбeĸтa в cтpaнaтa, ĸaкто и гoлямaтa диcтpибyциoннa бaзa нa ĸoмпaниятa в индycтpиaлнa зoнa \"Бoжypищe\".", "date": "2019.08.19", "title": "Почина най-богатият човек в Дания"}
{"url": "https://standartnews.com/svyat/ruski-mig-31-presledva-vragove-v-kosmosa-399726.html", "text": "Министерството на отбраната на Русия публикува видеоклип от тренировъчни полети в близкото космическо пространство на изтребители с висока надморска височина от военноморската авиация на Тихоокеанския флот. Изтребителите са МиГ-31БМ, предаде РИА Новости. На кадрите, заснети от пилотската кабина, се виждат излитания, изкачвания и полети в стратосферата. Пилотите демонстрират прихващане на „вражески“ самолет във въздушното пространство на Русия. За първи път във въздушни боеве при тежки условия участваха нови модернизирани изтребители с висока надморска височина - МиГ-31БМ, съобщават от пресслужбата на Източния военен окръг. Полетът е осъществен на надморска височина над 20 хиляди метра със скорост 2500 километра в час. Екипажът е търсил въображаем противник, без да бъдат активирани наземни системи за противовъздушна отбрана. МиГ-31 е двуместен свръхзвуков изтребител-прехващач за всякакви атмосферни условия с дълъг обхват. Създаден за прехващане и унищожаване на въздушни цели на изключително малки, малки, средни и големи височини, при нормални и трудни метеорологични условия, когато противникът използва активни и пасивни радиолокационни смущения. МиГ-31БМ е модернизирана версия на самолета, която е снабдена с нова система за управление на оръжията и по-модерен радар.", "date": "2019.08.19", "title": "Руски МиГ-31 преследва \"врагове\" в космоса"}
{"url": "https://standartnews.com/svyat/makron-i-putin-shche-govoryat-za-ukrayna-399695.html", "text": "Президентът на Русия Владимир Путин заминава на работно посещение във Франция. Той ще се срещне с Еманюел Макрон в южната лятна резиденция на френския държавен глава Брегансон. На средиземноморския остров двамата ще обсъдят двустранните отношения в политическата, икономическата, търговската, културната и хуманитарната област. Путин и Макрон ще обърнат внимание също на тези като Сирия, Либия, Украйна и иранската ядрена програма. ", "date": "2019.08.19", "title": "Макрон и Путин ще говорят за Украйна"}
{"url": "https://standartnews.com/svyat/kreml-puska-nay-dlgata-podvodnitsa-399742.html", "text": "\"Белгород\" е много по-голяма от всяка друга подводница в света, включително от тези американския флот. Дължината ѝ е 184 м и е с водоизместимост, по-голяма от тази на бойните-кораби гиганти от Първата световна война. Може да се потапя на 500 метра, пише Popular Mechanics, цитиран от  Общата водоизместимост на плавателния съд е 30 000 тона, което е с 15 000 тона повече от тази на американските стратегически атомни подводници от трето поколение тип \"Охайо\". Ако цифрата е вярна, \"Белгород\" все пак не превъзхожда атомната подводница по проект 941 тип \"Акула\". Изданието уточнява и предназначението на подводницата: тя ще стане носител на други подводни съдове. Командването на \"Белгород\" формално ще е в ръцете на руския ВМФ, но в действителност за него ще отговоря Главното управление за дълбоководни изследвания (ГУГИ). Впрочем авторите на текста признават, че за много детайли около подводницата можем само да гадаем: \"Русия е по-успешна от САЩ в укриването на своите подводници от нежелани снимки\", се посочва в статията. Става въпрос за изтеклите в медиите подробности около американските стратегически подводници тип \"Колумбия\", които САЩ проектират, за да заменят тези от тип \"Охайо\". В интервю за Popular Mechanics известният експерт по подводно оръжие Сътън предполага, че \"Белгород\" вероятно ще стане част от руската подводна система за хидроакустично проследяване \"Хармония\". Друга нейна цел ще е да провежда специални операции с мини-подводницата \"Лошарик\" или дълбоководния необитаем апарат \"Клавесин-2Р-ПМ\". Но най-зловещата, според експерта, мисия на \"Белгород\" ще са шестте дрона \"Посейдон\", които, както предполагат западните медии, тя ще може да носи на борда си. Порталът The Washington Free Bacon съсредоточава публикацията си върху факта, че \"Белгород\" ще носи дронове \"Посейдон\". Изданието пише, че според оценки на западните спецлужби торпедата ще имат ядрени бойни глави с мощност десетки мегатонове и още веднъж подчертава, че САЩ не разполагат с аналогично оръжие. На свой ред бившият служител на Пентагона Марк Шнайдър твърди, че една подводница, въоръжена с \"Посейдон\", може да излъчи повече радиация от целия стратегически арсенал на САЩ. Между другото руски представители на ВМФ и военни експерти нееднократно са подчертавали, че тези уникални дронове са оръжие за сдържане, а не за нападение. За да функционира подводницата разчита на два ядрени реактора, всеки с мощност от 190 МВт. Освен ядрените подводни дронове \"Посейдон\", новата руска подводница е въоръжена със стандартни торпеда и крилати ракети \"Калибър\"", "date": "2019.08.19", "title": "Кремъл пуска най-дългата подводница"}
{"url": "https://standartnews.com/regionalni/selo-obyavi-fotokonkurs-za-krasotite-si-399705.html", "text": "„Снимай Срацимир и спечели награда!”. С този призив се обръщат към любителите фотографи от цялата страна организаторите на първия фотоконкурс „Срацимир е в сърцето ми”. Идеята за фотонадпреварата е на местното читалище „Иван Вазов” в силистренското село, а срокът, в който журито очаква дигиталните снимки, е до 22 септември. Всеки автор може да се включи най-много с 3 фотографии. Допустимо е да се снимат  забележителности, природни феномени, растения, животни, както и  сцени от живота в добруджанското село. Всички представени снимки ще бъдат публикувани във фейсбукстраницата на читалището, а отличените фотографии ще бъдат подредени в изложба и отпечатани в календар. Специална награда ще получи авторът, чиято снимка е събрала най-много лайкове в социалната мрежа. Майсторите на обектива, които искат да се включат в конкурса „Срацимир е в сърцето ми”,  могат да пращат  снимките си на е-адрес: foto_sracimir@mail.bg  съобщават организаторите.", "date": "2019.08.19", "title": "Село обяви фотоконкурс за красотите си"}
{"url": "https://standartnews.com/kultura/mikhail-belchev-prezhivyakh-chrevna-operatsiya-no-veche-sm-dobre-399699.html", "text": "Михаил Белчев, който тази вечер трябваше да приеме овациите на публиката в Летния театър на Бургас, преживя чревна операция във Варна, но вече е добре и бързо се възстановява. Бардът на България е в „Света Анна“ – известната болница в морската столица, където е извършена интервенцията. Плътно до него са съпругата му - актрисата и певица Кристина Белчева, и синът им Косьо.  „На 13 август вечерта се събрахме в тесен приятелски кръг в двора на „Журналистите“ в „Свети свети Константин и Елена“,  за да отпразнуваме рождения ден на Мишо. По някое време той получи остри коремни болки. Веднага помислихме, че е от храна - предния ден бяхме обядвали морски дарове, но въпреки това решихме да потърсим лекарско мнение, тъй като Мишо през живота си не е имал проблеми с корем и стомах. Отидохме в болница „Света Анна“, където направиха пълни изследвания, включително и скенер. Изключиха всякакви лоши варианти и започнаха да обсъждат дали наистина не е хранителен проблем. Но след като овладяха болките, се появиха индикации за частична чревна непроходимост. А това винаги налага спешна оперативна намеса“, разкри пред „Стандарт“ подробности Кристина Белчева.  Към блестящия екип в „Света Анна“ се присъединил и професор Никола Владов от ВМА – прочутият хирург, който е братовчед на Кристина, е пристигнал от Синеморец, където се радва на ваканцията. „Кольо Владов, д-р Кирязов и колегите им веднага ни успокоиха, че е бил, както казва народът, „малкият дявол“ – частично чревно срастване. Абсолютно навременна реакция. Мишо стана и се раздвижи още на втория ден“, сподели още Кристина. \"Чувствам се много по-добре\", похвали се бардът на България. Белчеви не пропускат да благодарят на д-р Валентин Власаков, шеф на реанимацията в „Света Анна“, и на всички, които всяка минута се грижат за барда с изключителен професионализъм и отношение.  Бойко Борисов също е предложил помощта си още на 14 август - за транспортирането на Мишо Белчев във ВМА.  Но тъй като не е било препоръчително местенето да се осъществи преди операцията, то ще бъде извършено в сряда. Както се знае, премиерът не за първи път реагира мигновено при идентични ситуации. Заради цялото това неочаквано „приключение“ Михаил Белчев няма как довечера да излезе в 20 часа в Летния театър на Бургас. Той e не само вдъхновител, организатор и продуцент на спектакъла с логото „Старите приятели“, но някои от най-големите му хитове щяха да прозвучат за меломаните.  „Мишо успя да финализира  всички ангажименти, свързани с шоуто“, уточни Кристина Белчева, която пък е готова със съвсем нова своя песен. Колегите им, между които са Йорданка Христова, Богдана Карадочева, Стефан Димитров, Нели Рангелова, Хайгашод Агасян, Георги Денков, Стефан Диомов, Асен Масларски, Милица Божинова, Джина Иванова, „Фортисимо“, Драго Драганов и специалният гост Недялко Йорданов  – силно притеснени за здравето на Мишо – първо са предложили да отложат шоуто. Но Белчеви категорично са отказали, обяснявайки им, че всичко е под контрол.   Единствената молба на семейството е към медиите - да не се допусне злоупотреба с медицинските факти. От следващата седмица Мишо Белчев продължава работа по подготовката за грандиозния концерт „Булевардът“ , който отново ще събере звездите на арт  гилдията на 8 ноември в зала едно на НДК.                 ", "date": "2019.08.19", "title": "Михаил Белчев: Преживях операция, но съм добре"}
{"url": "https://standartnews.com/regionalni/malki-futbolisti-ot-blagoevgrad-na-turnir-v-rumniya-399732.html", "text": "Младите футболни таланти на Благоевград от ОФК „Пирин“ и ФК „Хлапетата“, набор 2008 и 2010, заминаха за град Брашов, Румъния. Там те ще вземат участие в престижния международен футболен турнир „11th edition of the BRASOV JUNIORS CUP international tournament“. Конкуренция на нашите отбори ще бъдат представители на тяхната възраст от редица европейски клубове. Благоевградските футболисти са в Румъния по покана на ФК „Тампа Брашов“. Надпреварата ще се проведе от днес до 23 август. Само три дни по-късно, на 26 август, стартира VII Международен турнир по футбол „Купите на Община Благоевград“ за млади футболисти, набор 2004 и 2005. В него ще се състезават шестнадесет отбора от пет държави. Тази година в турнира е учредена награда в памет на спортния журналист Валери Младенов, който оказваше безрезервна подкрепа на спортното събитие в предишните му шест издания. Община Благоевград пожелава успех на всички отбори, които участват в турнира.  ", "date": "2019.08.19", "title": "Малки футболисти от Благоевград на турнир в Румъния"}
{"url": "https://standartnews.com/regionalni/mladezhka-kampaniya-sportt-e-po-dobro-reshenie-399722.html", "text": "60 младежки лидери от различни страни, включително и България, бяха на посещение в Кърджали в рамките на втората младежка кампания по суша и вода „Спортът е по-добро решение“. Те проведоха кратко обучение на брега на язовир Кърджали, включиха се във фолклорния празник в града и пребиваваха на палатков лагер в Националния учебен център по военно обучение в село Широко поле. След това с каяци и велосипеди започна преход по каскадата на река Арда - от язовир Кърджали, през язовир Студен кладенец и язовир Ивайловград до Ивайловград. За участниците община Кърджали осигури малки подаръци. Младежката кампания по суша и вода „Спортът е по-добро решение“ продължава 12 дни и ще приключи на 26 август. Предвидените различни спортни прояви са повод за изграждане на добри взаимоотношения между младите хора, както и за създаване на нови младежки общности, споделят организаторите.  ", "date": "2019.08.19", "title": "Младежка кампания „Спортът е по-добро решение“"}
{"url": "https://standartnews.com/regionalni/partiite-v-krdzhali-se-sporazumyakha-za-oik-399728.html", "text": "Представители на шест партии и коалиции участваха в срещата при кмета Хасан Азис за определяне състава и броя на членовете на Общинската избирателна комисия в Кърджали за произвеждане на избори за общински съветници, кметове на общини и кметства на 27 октомври 2019г. Броят на членовете на ОИК е от 15 души. Председателят на комисията е от ГЕРБ, заместник-председателите от Коалиция “БСП за България“ и Коалиция „Обединени патриоти“, секретарят – от ДПС. Участниците представиха и поименни предложения. Предстои общинската администрация да изпрати протокола и предложенията в ЦИК, който ще назначи до 6 септември т.г. състава на ОИК-Кърджали. Освен представители в ръководството на комисията, ГЕРБ ще има още 4 членове, Коалиция “БСП за България“ - 3, ДПС -1, Коалиция “ОП“ - 1, Воля – 1 и  Коалиция“Демократична България-обединение“ - 1.  ", "date": "2019.08.19", "title": "Партиите в Кърджали се споразумяха за ОИК"}
{"url": "https://standartnews.com/sport/pszh-bez-neymar-gubi-vv-frantsiya-399679.html", "text": "Френският шампион Пари Сен Жермен загуби от Рен с 1:2 във втория кръг от френското първенство. Мачът бе втори в първенството и общо трети официален в който не играе Неймар. Единсон Кавани откри резултата в 36-та минута, но точно преди почивката Мбайе Нианг изравни, а малко след подновяването на играта Ромен дел Кастийо обля с леден душ фаворитите и впоследствие това се оказа достатъчно за трите точки.", "date": "2019.08.19", "title": "ПСЖ без Неймар губи във Франция"}
{"url": "https://standartnews.com/regionalni/malariya-otkrita-v-bezhanski-lager-v-kharmanli-399752.html", "text": "14-годишно момче от Афганистан е диагностицирано с малария в регистрационно-приемателния център за мигранти в Харманли. От РЗИ - Хасково предполагат, че вероятно заразяването е станало още преди тийнеджърът да е пристигнал в България в края на юли месец. Заразеният е бил изпратен и хоспитализиран в лечебно заведение в Пловдив, където диагнозата е била потвърдена. От РЗИ - Хасково уточняват, че са извършени тестове на всички контактни лица с детето в бежанския лагер, като пробите им са отрицателни. \r\n \r\n ", "date": "2019.08.19", "title": "Малария открита в бежански лагер в Харманли"}
{"url": "https://standartnews.com/sport/medvedev-specheli-mastrs-a-v-sinsinati-399678.html", "text": "Руският тенисист Данил Медведев спечели най-голямата титла в кариерата си. За нея той надигра на финала на турнира на твърди кортове от сериите Мастърс в Синсинати Давид Гофен със 7:6 (3), 6:4. Медведев взе реванш от белгиеца за загубата си в 5 сета на \"Уимбълдън\". Триумфът в Синсинати ще изстреля за първи път Данил в топ 5 на световната ранглиста. Руснакът ще изпревари Александър Зверев на петата позиция с 4195 точки и ще изостава от Доминик Тийм, който също е на рекордното за него четвърто място с 4925. За последно руски тенисист (Николай Давиденко) бе в топ 5 през 2010-а. Медведев игра два поредни финала през август - във Вашингтон и Монреал, но допусна загуби във финалите. От \"Уимбълдън\" рускнака има 14 победи от 16 мача. Медведев става и най-младият шампион в надпреварата в Синсинати от 2008 година. В началото на годината Медведев спечели Sofia Open. В кариерата си той вече има 5 титли и 5  загубени финала. Представителката на домакините Медисън Кийс спечели за първи път в кариерата си силния турнир в Синсинати с награден фонд 2,944 милиона долара. Поставената под №16 Кийс надделя на финала над участващата с \"уайлд кард\" рускиня Светлана Кузнецова със 7:5, 7:6(5). Кузнецова пропиля ранен брейк аванс и в двата сета, като при 5:4 сервираше за успеха във всеки един от тях, но допускаше Кийс да върне пробивите. В първия сет американката стигна до обрат със серия от четири поредни гейма, а вторият стигна до тайбрек, в който тя поведе с 6:4 точки и се възползва от втория си шанс, за да затвори мача. Така 24-годишната Кийс стигна до пети трофей в кариерата си и втора през сезона след успеха в Чарлстън също на родна земя през април. 34-годишната Кузнецова, 153-а в световната ранглиста в момента, достигна до първия си финал за сезона, но не успя да спечели 19-а титла. Със силната си серия в Синсинати бившата номер 2 в света московчанка все пак ще се изкачи до 62-ото място в новата ранглиста на WTA.", "date": "2019.08.19", "title": "Медведев спечели Мастърс-а в Синсинати"}
{"url": "https://standartnews.com/sport/grigor-sleze-do-78-o-myasto-v-ranglistata-399692.html", "text": "Най-добрият български тенисист Григор Димитров отстъпи нови четири позиции в световната ранглиста след отпадането му в първия кръг на турнира в Синсинати (САЩ). Така от днес Гришо е вече №78 в света, след като не успя да защити 90 точки за ранглистата от Мастърс-а. В Синсинати Григор Димитров беше близо обрат срещу Стан Вавринка, но в крайна сметка отстъпи със 7:5, 4:6, 6:7 (4). Тази седмица хасковлията няма да участва на турнири, защото се подготвя за предстоящото си участие в последния за годината турнир от Големия шлем US Open. Водач и тази седмица в световната ранглиста си остава Новак Джокович, следван от Рафаел Надал и Роджър Федерер. Доминик Тийм е четвърти за първи път, а руснакът Даниил Медведев, който спечели титлата в Синсинати, се изкачва до петото място.", "date": "2019.08.19", "title": "Григор слезе до 78-о място в ранглистата"}
{"url": "https://www.standartnews.com/sport/pszh-bez-neymar-gubi-vv-frantsiya-399679.html", "text": "Френският шампион Пари Сен Жермен загуби от Рен с 1:2 във втория кръг от френското първенство. Мачът бе втори в първенството и общо трети официален в който не играе Неймар. Единсон Кавани откри резултата в 36-та минута, но точно преди почивката Мбайе Нианг изравни, а малко след подновяването на играта Ромен дел Кастийо обля с леден душ фаворитите и впоследствие това се оказа достатъчно за трите точки.", "date": "2019.08.19", "title": "ПСЖ без Неймар губи във Франция"}
{"url": "https://www.standartnews.com/sport/loko-pd-i-dunav-zatvaryat-shestiya-krg-dnes-399693.html", "text": "Локомотив (Пд) и Дунав ще изиграят днес последния мач от 6-ия кръг на efbet Лига. Двубоят е начален час 20,30, а главен съдия е Стинимир Тренчев. Мачът ще бъде излъчен и наживо по DIEMA SPORT и PLAY DIEMA XTRA. При успех Локо (Пд) ще се доближи до лидера Лудогорец, а Дунав ще гони трета победа от началото на сезона. Мачът довечера ще е първи за новия спортен директор на пловдивчани Георги Иванов-Гонзо.", "date": "2019.08.19", "title": "Локо (Пд) и Дунав затварят шестия кръг днес"}
{"url": "https://standartnews.com/sport/mesi-zapochva-trenirovki-399707.html", "text": "Феновете на Барса си отдъхнаха. Звезда на испанския шампион Лионел Меси е напълно възстановен от контузия на прасеца, заради която вече пропусна предсезонното турне в САЩ и мача от първия кръг на испанското първенство с Атлетик Билбао (0:1), съобщи \"AS\". \r\nОчаква още от днес петкратният носител на Златната топка да започне тренировки с общата група на каталунците. Меси можеше да играе с Атлетик, но старши треньорът Ернесто Валверде предпочете да не рискува здравето на най-добрия си футболист. Без него, каталунците отстъпиха от баските с прекрасен гол на ветерана Арис Адуриц в последните минути на сблъсъка. \r\nВ мача от втория кръг на Ла Лига с Бетис, Луис Суарес няма да може да влезе на терена поради контузия, която получи именно срещу Билбао. Така срещу севилци Валверде най-вероятно ще заложи в предни позиции на Меси, Усман Дембеле и звездното попълнение до момента Антоан Гризман. Сблъсъкът между двата отбора ще се играе на \"Камп Ноу\" в неделя от 22.00 часа наше време. \r\nПрез миналия сезон Меси изигра 50 мача, в които вкара 51 гола и даде 22 асистенции.", "date": "2019.08.19", "title": "Меси започва тренировки"}
{"url": "https://standartnews.com/sport/sport-depot-predstavya-ofitsialnata-nova-ekipirovka-na-levski-399708.html", "text": "И тази година, като част от дългосрочното партньорство на SPORT DEPOT и ПФК Левски, екипировката на клуба е Nike. Брандът умело съчетава високите технологии и отличителния дизайн, а екипите са създадени специално за отбора, олицетворявайки единството и несломимия дух. С новата си екипирвока този сезон Левски се връща към своите традиции - легендарното „Л“ стои гордо върху официалната тениска на отбора, близо до сърцата на футболистите. Знакът пpиcъcтва в емблемата на клyба от 1919 г., а за пъpви път се използва въpxy екипите през 1924 г. Част от колекцията е и официалната тениска в иновативен черен дизайн. Поредната препратка към историята на отбора е първият печат на Левски, който може да бъде открит от вътрешната страна на яката. Жълто-червената лента в долния край на тениската символично напомня за първите екипи, с които клубът е играл при създаването си. Легендарното „Л“ присъства в емблемата на клуба от 1919 г., а за първи път се използва върху екипите през 1924 г. Sport Depot предлага персонализиране на официалната фланелка с име и номер. Новата официална екипировка на Левски може да бъде открита във всички магазини SPORT DEPOT, както и онлайн тук:  Налични са както официалните мачови екипи, така и представително облекло и аксесоари като фланелки, поло тениски, екипи и шапки.", "date": "2019.08.19", "title": "Sport Depot представя официалната нова екипировка на Левски"}
{"url": "https://standartnews.com/sport/korata-otkazal-mach-s-taysn-fyuri-399706.html", "text": "Кубрат Пулев е отказал мач с Тайсън Фюри на 14 септември в Лас Вегас. Това разкри самия Фюри в интервю за ESPN. „Ние предложихме да се бием с Кубрат Пулев, Александър Поветкин, Чарлс Мартин, Тревър Брайън, Джарел Милър… списъкът продължава и продължава…” – сподели Фюри (28-0-1, 20KO) пред ESPN в събота вечерта. „Всички тези момчета не можеха да се бият с мен или не желаеха. Стигнахме до Ото Валин, който каза, че приема. Толкова е просто всичко.” „Не съм изненадан от решенията им. Ще ритам задниците им. На единия обратно до България (Пулев), на другия до Русия (Поветкин) – всеки ден от седмицата, по два пъти в седмицата”, сподели Тайсън Фюри. Самият Кубрат Пулев обяви преди ден, че очаква с нетърпение срещата си с победителя от реванша между Антъни Джошуа и Анди Руис. Българинът предрече нов успех на боксьора с мексикански корени.", "date": "2019.08.19", "title": "Кобрата отказал мач с Тайсън Фюри"}
{"url": "https://standartnews.com/sport/loko-pd-i-dunav-zatvaryat-shestiya-krg-dnes-399693.html", "text": "Локомотив (Пд) и Дунав ще изиграят днес последния мач от 6-ия кръг на efbet Лига. Двубоят е начален час 20,30, а главен съдия е Стинимир Тренчев. Мачът ще бъде излъчен и наживо по DIEMA SPORT и PLAY DIEMA XTRA. При успех Локо (Пд) ще се доближи до лидера Лудогорец, а Дунав ще гони трета победа от началото на сезона. Мачът довечера ще е първи за новия спортен директор на пловдивчани Георги Иванов-Гонзо.", "date": "2019.08.19", "title": "Локо (Пд) и Дунав затварят шестия кръг днес"}
{"url": "https://www.standartnews.com/sport/korata-otkazal-mach-s-taysn-fyuri-399706.html", "text": "Кубрат Пулев е отказал мач с Тайсън Фюри на 14 септември в Лас Вегас. Това разкри самия Фюри в интервю за ESPN. „Ние предложихме да се бием с Кубрат Пулев, Александър Поветкин, Чарлс Мартин, Тревър Брайън, Джарел Милър… списъкът продължава и продължава…” – сподели Фюри (28-0-1, 20KO) пред ESPN в събота вечерта. „Всички тези момчета не можеха да се бият с мен или не желаеха. Стигнахме до Ото Валин, който каза, че приема. Толкова е просто всичко.” „Не съм изненадан от решенията им. Ще ритам задниците им. На единия обратно до България (Пулев), на другия до Русия (Поветкин) – всеки ден от седмицата, по два пъти в седмицата”, сподели Тайсън Фюри. Самият Кубрат Пулев обяви преди ден, че очаква с нетърпение срещата си с победителя от реванша между Антъни Джошуа и Анди Руис. Българинът предрече нов успех на боксьора с мексикански корени.", "date": "2019.08.19", "title": "Кобрата отказал мач с Тайсън Фюри"}
{"url": "https://www.standartnews.com/sport/mesi-zapochva-trenirovki-399707.html", "text": "Феновете на Барса си отдъхнаха. Звезда на испанския шампион Лионел Меси е напълно възстановен от контузия на прасеца, заради която вече пропусна предсезонното турне в САЩ и мача от първия кръг на испанското първенство с Атлетик Билбао (0:1), съобщи \"AS\". \r\nОчаква още от днес петкратният носител на Златната топка да започне тренировки с общата група на каталунците. Меси можеше да играе с Атлетик, но старши треньорът Ернесто Валверде предпочете да не рискува здравето на най-добрия си футболист. Без него, каталунците отстъпиха от баските с прекрасен гол на ветерана Арис Адуриц в последните минути на сблъсъка. \r\nВ мача от втория кръг на Ла Лига с Бетис, Луис Суарес няма да може да влезе на терена поради контузия, която получи именно срещу Билбао. Така срещу севилци Валверде най-вероятно ще заложи в предни позиции на Меси, Усман Дембеле и звездното попълнение до момента Антоан Гризман. Сблъсъкът между двата отбора ще се играе на \"Камп Ноу\" в неделя от 22.00 часа наше време. \r\nПрез миналия сезон Меси изигра 50 мача, в които вкара 51 гола и даде 22 асистенции.", "date": "2019.08.19", "title": "Меси започва тренировки"}
{"url": "https://www.standartnews.com/sport/sport-depot-predstavya-ofitsialnata-nova-ekipirovka-na-levski-399708.html", "text": "И тази година, като част от дългосрочното партньорство на SPORT DEPOT и ПФК Левски, екипировката на клуба е Nike. Брандът умело съчетава високите технологии и отличителния дизайн, а екипите са създадени специално за отбора, олицетворявайки единството и несломимия дух. С новата си екипирвока този сезон Левски се връща към своите традиции - легендарното „Л“ стои гордо върху официалната тениска на отбора, близо до сърцата на футболистите. Знакът пpиcъcтва в емблемата на клyба от 1919 г., а за пъpви път се използва въpxy екипите през 1924 г. Част от колекцията е и официалната тениска в иновативен черен дизайн. Поредната препратка към историята на отбора е първият печат на Левски, който може да бъде открит от вътрешната страна на яката. Жълто-червената лента в долния край на тениската символично напомня за първите екипи, с които клубът е играл при създаването си. Легендарното „Л“ присъства в емблемата на клуба от 1919 г., а за първи път се използва върху екипите през 1924 г. Sport Depot предлага персонализиране на официалната фланелка с име и номер. Новата официална екипировка на Левски може да бъде открита във всички магазини SPORT DEPOT, както и онлайн тук:  Налични са както официалните мачови екипи, така и представително облекло и аксесоари като фланелки, поло тениски, екипи и шапки.", "date": "2019.08.19", "title": "Sport Depot представя официалната нова екипировка на Левски"}
{"url": "https://www.standartnews.com/sport/tri-blgarki-startirat-v-kvalifikatsiite-na-us-open-399710.html", "text": "Три български тенисистки започват участие в квалификациите за Откритото първенство на САЩ (US OPEN) тази седмица. Първата ни ракета Виктория Томова (на снимката), която е 177-а в света в момента, стартира пресявките срещу поставената под №17 Анна Калинская (Русия), 126-а в класацията на УТА. 24-годишната софиянка води с 2:1 победи срещу 20-годишната московчанка, като за последно двете играха на трева в Бирмингам и българката спечели с 6:4, 6:2. Изабела Шиникова, 217-а в света, има най-тежката задача срещу седмата в предварителната схема Аранча Рус (Холандия), 104-а в световната ранглиста. Двете са се срещали два пъти през 2014 година, като Рус печели двубоите в по три сета. Елица Костова, 228-а в класацията на УТА, пък ще започне срещу  Янина Викмайер (Белгия). Двете не са се срещали досега. Викмайер е достигала до 12-ото място в света, но в момента е 162-а в световната ранглиста.", "date": "2019.08.19", "title": "Три българки стартират в квалификациите на US Open"}
{"url": "https://standartnews.com/sport/balkov-obyavi-chuzhdentsite-za-macha-s-angliya-399719.html", "text": "Селекционерът на националния тим по футбол Красимир Балъков обяви имената на 11 легионери за европейската квалификация с Англия на 7 септември, както и за контролата с Ейре в Дъблин на 10 септември. Има няколко футболисти, които се завръщат в състава, като Георги Миланов, Николай Димитров-Хичо, Божидар Краев и Симеон Славчев, които не бяха част от тима в предните квалификации с Чехия и Косово. Бранителят Георги Пашов пък получава дебютна повиквателна след силните му изяви с арменския Арарат-Амения, с който е на бараж за групите на Лига Европа. Капитанът Ивелин Попов, Георги Костадинов, Страхил Попов, Васил Божиков и Кирил Десподов са с дежурните повиквателни, а такава като легионер получава и Георги Сърмов. Халфът играе от този сезон в германския Кемниц, който е в трета Бундеслига, след като беше част от тима в мачовете с Чехия и Косово, но като играч на Етър.", "date": "2019.08.19", "title": "Балъков обяви \"чужденците\" за мача с Англия"}
{"url": "https://www.standartnews.com/sport/balkov-obyavi-chuzhdentsite-za-macha-s-angliya-399719.html", "text": "Селекционерът на националния тим по футбол Красимир Балъков обяви имената на 11 легионери за европейската квалификация с Англия на 7 септември, както и за контролата с Ейре в Дъблин на 10 септември. Има няколко футболисти, които се завръщат в състава, като Георги Миланов, Николай Димитров-Хичо, Божидар Краев и Симеон Славчев, които не бяха част от тима в предните квалификации с Чехия и Косово. Бранителят Георги Пашов пък получава дебютна повиквателна след силните му изяви с арменския Арарат-Амения, с който е на бараж за групите на Лига Европа. Капитанът Ивелин Попов, Георги Костадинов, Страхил Попов, Васил Божиков и Кирил Десподов са с дежурните повиквателни, а такава като легионер получава и Георги Сърмов. Халфът играе от този сезон в германския Кемниц, който е в трета Бундеслига, след като беше част от тима в мачовете с Чехия и Косово, но като играч на Етър.", "date": "2019.08.19", "title": "Балъков обяви \"чужденците\" за мача с Англия"}
{"url": "https://standartnews.com/sport/baloteli-podpisa-s-bresha-399737.html", "text": "Италианският футболист Марио Балотели ще играе в клуба от родния си град Бреша, след като подписва със свободен трансфер, съобщиха новаците в Серия А. Нападателят, който беше освободен от Марсилия в края на миналия сезон, се връща в Италия за своя трети период в кариерата си на домашна сцена. Преди това е играл за Интер, с които е спечелил три титли, както и за градския съперник Милан. Медиите твърдят, че договорът на футболиста ще бъде за три години. Бреша пък се завръща в Серия А за първи път от 2011-а година насам. Новото първенство в Италия започва тази седмица, но Балотели ще изтърпи най-напред наказание от четири мача лишаване от състезателни права заради червен картон, който е полуечил в последния мач на Марсилия срещу Монпелие. Наказанието му се прехвърля в новото първенство, в което ще участва, каквато е практиката на УЕФА.", "date": "2019.08.19", "title": "Балотели подписа с Бреша"}
{"url": "https://www.standartnews.com/sport/baloteli-podpisa-s-bresha-399737.html", "text": "Италианският футболист Марио Балотели ще играе в клуба от родния си град Бреша, след като подписва със свободен трансфер, съобщиха новаците в Серия А. Нападателят, който беше освободен от Марсилия в края на миналия сезон, се връща в Италия за своя трети период в кариерата си на домашна сцена. Преди това е играл за Интер, с които е спечелил три титли, както и за градския съперник Милан. Медиите твърдят, че договорът на футболиста ще бъде за три години. Бреша пък се завръща в Серия А за първи път от 2011-а година насам. Новото първенство в Италия започва тази седмица, но Балотели ще изтърпи най-напред наказание от четири мача лишаване от състезателни права заради червен картон, който е полуечил в последния мач на Марсилия срещу Монпелие. Наказанието му се прехвърля в новото първенство, в което ще участва, каквато е практиката на УЕФА.", "date": "2019.08.19", "title": "Балотели подписа с Бреша"}
{"url": "https://standartnews.com/svyat/podnovikha-pochistvaneto-na-notr-dam-399747.html", "text": "След почти едномесечно прекъсване почистването на катедралата \"Нотр Дам\" в Париж беше подновено , като работниците носят по-сигурно защитно облекло заради опасенията от замърсяването с олово, съобщи АФП. \r\nВсички на обекта - зидари, учени, почистващ персонал, получават облекло за еднократно ползване и задължително се къпят след работа, за да не изнесат неволно олово от сградата. Специализирани екипи почистват с химикали околните улици, за да отстранят оловото, разпръснало се след пожара през април. Те работят и в училищата в квартала. \r\nЗдравните власти съобщиха миналия месец, че основното замърсяване с олово е в самата катедрала и площада й, а по околните улици не са регистрирани опасни нива. \r\nКатедралата \"Нотр Дам\", площадът пред нея и градинката зад нея са затворени за посещения от 15 април и вероятно ще останат така години. Президентът Еманюел Макрон каза, че иска \"Нотр Дам\" да бъде реставрирана за пет години, но според експертите това едва ли ще е възможно.", "date": "2019.08.19", "title": "Подновиха почистването на „Нотр Дам“"}
{"url": "https://standartnews.com/svyat/novi-imigratsionni-pravila-iska-velikobritaniya-399751.html", "text": "\r\nНезабавно прекратяване свободата на движение за хора от Европейския съюз след Брекзит на 31 октомври иска Великобритания. \r\n \r\n\"Свободата на движение, както е в момента, ще приключи на 31 октомври, когато Великобритания напусне ЕС\". Това заяви говорителка на „Даунинг стрийт“ 10, цитирана от БГНЕС и Нова телевизия. Тя добави, че правителството планира \"по-строги правила“ във връзка с отношението към престъпността на хората, влизащи във Великобритания. \r\n \r\n\"В момента се разработват подробностите за други промени след 31 октомври - за нова имиграционна система\", заяви говорителката. \r\n \r\nПромяната идва на фона на нарастващите опасения, че Великобритания ще напусне 28-членния блок без сделка след два месеца и половина. \r\n \r\n3,6 милиона граждани на ЕС, които вече са във Великобритания, трябва да кандидатстват за \"постоянен установен статут\" по схема на вътрешно министерство, започнала от предшественика на Джонсън Тереза Мей. Засега обаче само около един милион са се сдобили с такъв статут. \r\n \r\nПрез януари правителството на Мей заяви, че ще прекрати свободното движение \"възможно най-скоро\" след Brexit без сделка, но ще продължи да позволява пристиганията от ЕС \"само за преходен период\". \r\n \r\nНовият британски премиер Борис Джонсън заяви, че предпочита базирана на опита имиграционна система след Brexit, но тепърва от „Даунинг Стрийт“ ще разкриват пълните подробности. \r\n \r\nКритиците, представляващи гражданите на ЕС, твърдят, че той се опитва да избегне парламентарния контрол на променената си позиция към новите пристигащи след Brexit и се опасяват, че тези, които вече са във Великобритания, могат да попаднат под действието на новите норми по погрешка.", "date": "2019.08.19", "title": "Нови имиграционни правила иска Великобритания"}
{"url": "https://standartnews.com/svyat/semeystvo-krade-pyask-ot-plazh-na-sardiniya-399748.html", "text": "  Френско семейство, заловено с 40 килограма пясък от Сардиния в багажника на колата, може да получи до 6 години затвор, съобщава Би Би Си. Двойката твърди, че искала да отнесе пясъка вкъщи като „сувенир“ и не предполагали, че извършват престъпление. \r\n \r\nИзключително редкият и популярен бял пясък на Сардиния се разглежда като национално богатство и е строго забранено да се изнася от острова. От години местните жители се оплакват от кражбата на национални активи от туристите – включително пясък. \r\n \r\nФренското семейство може да получи между 1 и 6 години затвор за кражбата на пясъка от обществен плаж. Според закон, приет през 2017 година, продажбата на пясък, камъчета и миди е незаконна и обикновено се наказва със солени глоби до 3000 евро. \r\n \r\nПолицията открила пясъка от плажа Чиа, южната част на Сардиния, насипан в 14 пластмасови бутилки в багажника на джип, принадлежащ на двойката. Семейството трябвало да се качи на ферибот от Порто Торес за Тулон, Франция. \r\n \r\nПрез 1994 година властите забраниха достъпа до популярния розов плаж на остров Будели, заради опасения за неговото бъдеще. Всяка година от плажа изчезва по няколко тона от ценния пясък. Туристите, основно европейци, но и италианци, го бутилират, след което го предлагат за продажба онлайн.", "date": "2019.08.19", "title": "Семейство краде пясък от плаж на Сардиния"}
{"url": "https://standartnews.com/svyat/kak-nay-bogatiyat-datchanin-szdade-imperiyata-si-399750.html", "text": "Днес светът загуби основателя на световно известната верига за мебели и стоки за дома JYSK Ларс Ларсен. 71-годишният бизнесмен, който беше най-богатият човек в Дания, е издъхнал в дома си в град Силкеборг, съобщиха от компанията, която има 25 магазини у нас в 18 града и има амбицията до края на годината да отвори още 5 обекта и голяма дистрибуционна база в индустриална зона \"Божурище\". Ларс Ларсен е роден на 6 август 1948 г. в малкото градче Арнборг в Централна Ютландия, Дания, където самотната му майка отглежда „малкия Ларс“ и тримата му по-големи братя и сестри. \r\n  \r\nНяколко години по-късно, по финансови причини, семейството се премества в Тий, в Северна Ютландия, където Ларсен е принуден да работи всеки ден като чирак докато учи, а веднага след като взема диплома е назначен във фирма за изработване на завеси по поръчка. \r\n  \r\nСамо за една година той навърта хиляди километри в търсене на клиенти и търговския му нюх се забелязва от началниците -  правят го мениджър на отдела за завивки и матраци. Така той разбира всички тънкости на занаята, познава вече не само клиентите, но и заводите -доставчици. Започва да се учи на маркетинг и завързва приятелства с местния вестник. \r\n  \r\nС помощта на медията прави и първия си по-сериозен търговски удар. Първата реклама, която пуска там е озаглавена „КАТАСТРОФА С КАМИОН – повредени стоки на стойност 100 000 датски крони“. Разбира се, като истински търговец, той е купил предварително десетки матрака с пружини, леко изцапани при падане от камиона, продава ги с отстъпка и фирмата добре печели от оборота. \r\n  \r\nПо-това време обаче жена му получава работа в Олбор и семейството се премества там, където по-късно се раждат двете му деца - син и дъщеря. Той става мениджър в MinusService, която изиграва голяма роля в живота му. Там той за първи път пробва да продава домашен текстил по-евтино от конкурентите си - без да включва клиентското обслужване. И успява - фирмата жъне успехи, открива нови два магазина. А Ларсен стартира своя собствена верига магазини, в които предлага спално бельо и градински мебели като използва всичките си спестявания в размер на 20 000 долара. \r\nВ нея обаче прилага нова тактика - по-голям асортимент от домашен текстил на по-ниски цени, но с включено клиентско обслужване. Магазинът му е под името Jysk Sengetøjslager и отваря врати на 2 април 1979 г, а през 2001 година се преименува на JYSK. Вече 40 години фирмата е сред най-големите в света вериги-магазини, с повече от 2700 магазина в 52 държави. Миналата година Ларсен отпразнува пищен юбилей, който с нищо не показваше, че датчанинът скоро ще излезе от бизнеса. Изненадващата новина за оттеглянето си той съобщи през пролетта - отказа от позицията си на председател на борда на директорите след като беше диагностициран с рак на черния дроб. \r\n„За нещастие, диагнозата е изключително сериозна и поради тази причина взех решение да отделя повече време на моето семейство. За мен от голямо значение е, че бъдещето на компанията е в безопасни ръце“, каза тогава Ларс Ларсен и посочи за наследник 47-годишния си син Якоб Брунсборг. \"Щастлив съм, че Якоб се съгласи да приеме позицията на председател, което означава, че JYSK и Lars Larsen Group ще продължи да съществува като семеен бизнес със силни традиции“, сподели тогава Ларс Ларсен и добави: \r\n“Якоб е част от живота на компанията. Той е активен при вземането на важни решения в борда на директорите за компаниите, които са част от Lars Larsen Group. Със сигурност е най-подходящият избор да ръководи компанията, която създадох.“ Днес Якоб бе първият, който, макар покрусен, излезе пред медиите да потвърди смъртта на Ларсен. „Баща ми е създал нещо уникално и е невъзможно да го заменя. Аз и семейството ми ще направим всичко по силите си, за да развием труда на неговия живот. В момента, най-важното е да бъда до моите близки в тези трудни моменти. Ето защо няма да коментирам бъдещето на компанията“, заяви новият най-богат датчанин.  ", "date": "2019.08.19", "title": "Как най-богатият датчанин създаде империята си"}
{"url": "https://standartnews.com/kultura/mario-bondi-pya-pod-etna-399704.html", "text": "През горещия август продължава поредицата от концерти на Марио Бионди на уникални италиански сцени. След като  пя на средновековната „Хоршовски”, разположена на върха на град Монфорте д’Алба, сега звездата блесна на тазгодишното издание на фестивала „Etna in Scena” в Джаферана Етнеа в Сицилия. Бионди обра овациите на публиката, изпълнявайки големия  си хит на лятото „Sunny days”, както и много от най-популярните си заглавия на внушителната сцена „Falcone e Borsellino”, разположена в подножието на вулкана Етна. „Etna in Scena” е фестивал за музика, кино, танц и театър, а уникалното местополжение на  „Falcone e Borsellino” гарантира на зрителите незабравими усещания, гарнирани с невероятна гледка, разкриваща неустоимата красота на Сицилия.  Към богатата културна програма се включиха Кристиано Де Андре, Едоардо Бенато и още много други, а специален гост беше тазгодишният победител в музикално предаване „Amici” Алберто Урсо. Също толкова вълнуващ се очертава да бъде концертът на Марио Бионди в зала 1 на НДК на 18 октомври от 20 часа, където певецът ще ни пренесе в неповторимата атмосфера на италианското лято, подправена с уникалното соул звучене на изискания му стил. Неслучайно наричат Бионди певецът с най-отличителния и чувствен глас в съвременната соул музика, достоен наследник на Бари Уайт. През последните години той се наложи като международна звезда с многобройни концерти в най-престижните зали в света, сред които и „Роял Албърт хол“ в Лондон. Бионди има издадени 9 албума, като последният излезе през март 2018 година със заглавието „Brasil“. Супер успешното турне на звездата през миналата година включи 24 града.", "date": "2019.08.19", "title": "Марио Бонди пя под Етна"}
{"url": "https://standartnews.com/sport/tri-blgarki-startirat-v-kvalifikatsiite-na-us-open-399710.html", "text": "Три български тенисистки започват участие в квалификациите за Откритото първенство на САЩ (US OPEN) тази седмица. Първата ни ракета Виктория Томова (на снимката), която е 177-а в света в момента, стартира пресявките срещу поставената под №17 Анна Калинская (Русия), 126-а в класацията на УТА. 24-годишната софиянка води с 2:1 победи срещу 20-годишната московчанка, като за последно двете играха на трева в Бирмингам и българката спечели с 6:4, 6:2. Изабела Шиникова, 217-а в света, има най-тежката задача срещу седмата в предварителната схема Аранча Рус (Холандия), 104-а в световната ранглиста. Двете са се срещали два пъти през 2014 година, като Рус печели двубоите в по три сета. Елица Костова, 228-а в класацията на УТА, пък ще започне срещу  Янина Викмайер (Белгия). Двете не са се срещали досега. Викмайер е достигала до 12-ото място в света, но в момента е 162-а в световната ранглиста.", "date": "2019.08.19", "title": "Три българки стартират в квалификациите на US Open"}
{"url": "https://www.standartnews.com/sport/grigor-sleze-do-78-o-myasto-v-ranglistata-399692.html", "text": "Най-добрият български тенисист Григор Димитров отстъпи нови четири позиции в световната ранглиста след отпадането му в първия кръг на турнира в Синсинати (САЩ). Така от днес Гришо е вече №78 в света, след като не успя да защити 90 точки за ранглистата от Мастърс-а. В Синсинати Григор Димитров беше близо обрат срещу Стан Вавринка, но в крайна сметка отстъпи със 7:5, 4:6, 6:7 (4). Тази седмица хасковлията няма да участва на турнири, защото се подготвя за предстоящото си участие в последния за годината турнир от Големия шлем US Open. Водач и тази седмица в световната ранглиста си остава Новак Джокович, следван от Рафаел Надал и Роджър Федерер. Доминик Тийм е четвърти за първи път, а руснакът Даниил Медведев, който спечели титлата в Синсинати, се изкачва до петото място.", "date": "2019.08.19", "title": "Григор слезе до 78-о място в ранглистата"}
{"url": "https://standartnews.com/biznes/oshche-2000-klienti-na-chez-bez-tok-zaradi-sksan-kabel-v-sofiya-399783.html", "text": "При несъобразени изкопни дейности фирма скъса кабел  20 киловолта, собственост на ЧЕЗ Разпределение, и на 19 август по обяд остави без електрозахранване близо 2000  клиенти на дружеството на територията на столичния квартал „Младост 4“, сред които има и важни стопански потребители. Дежурните екипи на ЧЕЗ Разпределение възстановиха електрозахранването за 1 час и 4 минути. За нанесените материални щети ще бъде съставен констативен протокол.   Това е втори случай в рамките на един ден, в който в резултат на несъгласувани изкопни дейности, се нарушава ежедневието на столичани. По-рано в понеделник беше скъсан кабел на ЧЕЗ Разпределение, захранващ близо 6300 жители на кв. „Овча купел“, а на 15 август при несъгласувани изкопни и ремонтни дейности на територията на сградата на ВиК-София беше прекъснат кабел средно напрежение, в резултат на което без електрозахранване останаха клиенти на компанията в софийските квартали „Дружба“ и „Горубляне“, както и в село Герман.             ЧЕЗ Разпределение призовава за спазване на изискванията на дружеството при извършване на подобни дейности с цел осигуряване на спокойствието на гражданите. Информация за стартиращи изкопни дейности трябва да се подава поне две седмици предварително на телефон 0700 10 010 или на имейл  .", "date": "2019.08.19", "title": "Още 2000 клиенти на ЧЕЗ без ток заради скъсан кабел в София"}
