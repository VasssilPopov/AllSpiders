{"url": "https://www.standartnews.com/sport/rezultati-i-golmaystori-v-shampionska-liga-408827.html", "text": "Стана ясни половината от осминафиналите в Шампионската лига. Вижте резултати, класирания и голмайсторите от тази вечер: \r\nНаполи - Генк 4:0 \r\n \r\nРБ Залцбург - Ливърпул 0:2 \r\n \r\nИнтер - Барселона 1:2 \r\n \r\nБорусия (Д) - Славия (Пр) 2:1 \r\n \r\nЛион - РБ Лайпциг 1:2 \r\n \r\nБенфика - Зенит 3:0 \r\n \r\nЧелси - Лил 2:1 \r\n \r\nАякс - Валенсия 0:1 \r\n", "date": "2019.12.11", "title": "Резултати и голмайстори в Шампионска лига"}
{"url": "https://www.standartnews.com/sport/neymar-e-nay-populyaren-v-tuitr-408870.html", "text": "Футболните звезди Неймар и Меган Рапино са най-популярните спортисти в Туитър за отиващата си 2019 г. Барселона пък оглавява списъка при клубовете, изпреварвайки вечния съперник Реал Мадрид. Класацията при мъжете е доминиран от футболисти, като в топ 10 освен Неймар, който има 44,6 милиона последователи, попадат още четирима. Лионел Меси и Кристиано Роналдо са съответно втори и трети, докато Килиан Мбапе е осми, а Кейсуке Хонда е изненадващо на девета позиция. Кауай Ленърд, Леброн Джеймс и Коби Брайънт са звездите от НБА на четвърто, пето и шесто място. Звездите на американския футбол Том Брейди (седми) и Антонио Браун (десети) допълват класацията. При дамите в списъка има три футболистки (първата Рапино, която има 904 хиляди последователи, четвъртата Алекс Морган и седмата Марта), три тенисистки (втората Серина Уилямс, третата Наоми Осака и деветата Мария Шарапова). В топ 10 попадат още гимнастичките Симон Байлс на пето място и Кейтлин Охаши на десето. Останалите спортистки са звездите на кеча Беки Линч (шеста) и Ронда Раузи (осма).", "date": "2019.12.11", "title": "Неймар е най-популярен в Туитър"}
{"url": "https://www.standartnews.com/sport/krusharski-zakhapa-levski-predi-derbito-408872.html", "text": "Собственикът на Локомотив Пловдив - Христо Крушарски се заяде по любопитен начин с отбора на Левски преди двубоя между двата състава в последния есенен кръг от шампионата. Това се случи днес по време на негова пресконференция в пресклуб \"България\". \"Не знам дали сте правили статистика за головете на Локомотив, както и кой не е вкарал за тима. Аз не съм вкарал, защото не съм играл. Нямаме голмайстор. От нашите момчета и защитниците бележат. Алмейда има 4 гола от 10 мача. Езе има голове. Луков няма, но сега ще му дам да бие дузпа, за да влезе в тази класация. Дано да е срещу Левски, защото там ще ми е най-приятно. Ще играем мъжки срещу тях\", заяви Крушарски.", "date": "2019.12.11", "title": "Крушарски захапа Левски преди дербито"}
{"url": "https://www.standartnews.com/sport/maradona-osdi-dolche-i-gabana-408906.html", "text": "Легендата на световния футбол Диего Армандо Марадона осъди за 70 000 евро модната къща \"Долче и Габана\". Причината е нерегламентирано използване с търговска цел на името на звездата през 2016-а.  От \"Долче и Габана\" ще трябва да платят и 13 000 евро адвокатски разноски по делото. Съдебният спор тръгна заради дефиле в Неапол през 2016 г., по време на което манекенка носеше светлосиня фланелка на футболния клуб \"Наполи\" с номер 10 и изписано над него име Марадона на гърба й. \"Това е било направено без съгласието на футболиста и без да е бил осъществен контакт с него - поясниха адвокатите му. - Защитата на \"Долче и Габана\" увери, че става въпрос за отдаване на почит към Неапол. Дефилето обаче имаше търговска цел, а правото да използва името и имиджа на толкова известна личност има единствено самата тя.\"", "date": "2019.12.11", "title": "Марадона осъди \"Долче и Габана\""}
{"url": "https://standartnews.com/biznes/proveryavat-khranite-v-bansko-predi-sezona-408846.html", "text": "Започват засилени проверки на заведенията и временните търговски обекти в зимния курорт Банско, съобщава БНТ. Причината е откриването на зимния сезон. Освен заведенията в курорта Агенцията по безопасност на храните ще проверява и местата за хранене в останалите градове преди предстоящите празници. От БАБХ отчитат, че търговците, които правят компромис с качеството на храните, намаляват с всяка изминала година. По-малко са и тези, които допускат нередности при етикетирането на храните, които използват. По данни на д-р Калина Милушева от Агенция по безопасност на храните в Благоевград в празничните дни ще има дежурни инспектори. Мярката се прилага още от Никулден и студентския празник. Ще се следят документите, с които са приети произхода на храните и суровините, а също и за срока на годност и режимите на съхранение.", "date": "2019.12.11", "title": "Проверяват храните в  Банско преди сезона"}
{"url": "https://standartnews.com/biznes/predlagat-po-niska-tsena-na-gaza-ot-yanuari-408862.html", "text": "\"Булгаргаз\" ЕАД предложи на КЕВР да утвърди цена на природния газ за първото тримесечие на 2020 г., в размер 43,98 лв./MWh (без цени за достъп, пренос, акциз и ДДС) за крайни снабдители на природен газ и за лица, на които е издадена лицензия за производство и пренос на топлинна енергия, съобщиха от дружеството. В сравнение с утвърдената за четвърто тримесечие на 2019 г. цена (без цени за достъп, пренос, акциз и ДДС), предложената за І-во тримесечие на 2020 г. е по-ниска с 1,94% или с 0,87 лв./MWh. Намалението на цената се дължи на очакваните по-ниски разходи за доставка във връзка с промяна на пункта на доставка, считано от 01.01.2020 г., като същият се предвижда да бъде на „Странджа/Малкочлар“ на българо-турската граница. Както е известно, „Булгаргаз“ ЕАД води преговори с ООО „Газпром експорт“ за намаление на доставната цена на природния газ за страната. Въпреки че срокът за постигане на споразумение изтече на 03.12.2019 г., двете страни продължават преговорите, като българската страна настоява доставната цена за българския потребител да отразява развитието на цените на ликвидните континентални газови хъбове и действащите гранични цени за Германия, Франция, Италия. Интересът на двете страни предполага преговорите да бъдат финализирани в най-кратък срок.", "date": "2019.12.11", "title": "Предлагат по-ниска цена на газа от януари"}
{"url": "https://standartnews.com/biznes/aktsiite-na-saudi-aramko-udarikha-tavana-408860.html", "text": "Акциите на \"Сауди Арамко\" (Saudi Aramco) поскъпнаха с максималния пазарен лимит от 10% над тяхната цена от първичното публично предлагане (IPO) по време на дебюта на петролния гигант на фондовата борса в Риад в сряда. Това означава, че \"Арамко\" доближава пазарната капитализация от цели 2 трилиона долара, за която от дългов време настояваше саудитския престолонаследник Мохамед бин Салман. Цената на една акция на Aramco достигна 35,2 риала (9,39 щатски долара) на саудитската борса Тадавул (Tadawul exchange), което е с около 10% над цената от 32 риала за акция, постигната при първичното публично предлагане на компанията. Това означава пазарна оценка на държавния петролен гигант на Саудитска Арабия от около 1,88 трилиона долара, което го прави автоматично най-скъпо листвана на борсата компания в света, въпреки че ще в същото време тя ще разполага и с едни от най-малкото на брой публично свободно търгуеми акции, представляващи едва 1,5% от всичките. По време на IPO-то през миналата седмица Saudi Arabian Oil Co (Aramco) събра рекордните 25,6 млрд. долара, което определи пазарна стойност на компанията от около 1,7 трлн. долара. Включването на Aramco на борсата в Риад извежда самата саудитска фондов борса в топ 10 в света по стойност на котираните на нея компании. Саудитска Арабия разчита предимно на местни и регионални инвеститори да купуват акции на Aramco, след като първичното публични предлагане беше посрещнато с относително сдържан интерес от страна на големи чуждестранните инвеститори. Въпреки това постъпленията от IPO-то за 25,6 млрд. долара успяха да надминат първичното публично предлагане на китайската технологична компания Alibaba, която преди да излезе на борсата през 2014-а година успя да набере 25 млрд. долара. \"Това е успешно IPO и листването на Aramco на борсата ще добави дълбочина на местния пазар, като предоставя експозиция на жизненоважен сектор за икономиката на Саудитска Арабия“, посочи Басел Катун, управляващ директор в Franklin Templeton Emerging Markets Equity, цитиран от Ройтерс. \"Надяваме се, че \"Сауди Арамко\" използва листването си на местната борса Тадавул като трамплин към евентуална регистрация на водещите международни борси\", допълни той. Aramco ще има втората най-голяма тежест във фондовия индекс Tadawul от 9,7%, като с най-голям тежест от 14,6% в индекса на саудитската борса е банката Al Rajhi благодарение на по-големия брой свободно търгуеми акции на банката институция. Борсовият дебют на \"Арамко\" идва в момент, когато петролните цени са подкрепени от дирижираното от Саудитска Арабия решение на страните от ОПЕК и на техните съюзници, начело с Русия, да намалят допълнително общите добиви с 500 хил. барел дневно през първото тримесечие на 2020-а година, като по този начин общото съкращение в рамките на формата \"ОПЕК +\" става 1,7 млн. барела на ден. Ако акциите на Aramco поскъпнат и в четвъртък с около 10%, нейната пазарна капитализация ще надвиши пожеланите от принц Мохамед 2 трлн. долара. Очаква се саудитският петролен гигант да бъде включен и в общия глобен фондов индекс на нововъзникващите пазари MSCI на 17 декември. По време на първичното публично предлагане от компанията Aramco не посочиха инвеститорите, участвали в ценовото наддаване, но източници, запознати с въпроса, посочиха пред Ройтерс, че Инвестиционният фонд на Абу Даби (ADIA) и Кувейтският инвестиционен фонд (KIA) са сред държавните фондове от Персийския залив, които са закупили акции.", "date": "2019.12.11", "title": "Акциите на Сауди Арамко удариха тавана"}
{"url": "https://standartnews.com/biznes/praktiker-izgrazhda-khipermarket-v-pazardzhik-408876.html", "text": "Днес, 11 декември, започна изграждането на хипермаркет за дома и градината „Практикер“ в Пазарджик. Той ще предложи на жителите на града и околността богат асортимент от над 50 хил. артикула за създаването и подобряването на дома и градината. На достъпни цени потребителите ще могат да закупят продукти на водещи световни и български производители за строителството, обзавеждането и ремонта. Първа копка направиха секретарят на община Пазарджик г-н Румен Кожухаров, управителят на фирмата изпълнител „Микс – Констръкшън“ ООД г-н Стамен Иванов и председателят на съвета на директорите на „Видеолукс холдинг” г-н Тодор Белчев, след като бе отслужен тържествен водосвет „Практикер” - Пазарджик ще бъде разположен на бул. „Стефан Стамболов” № 13, в съседство до хипермаркет „Технополис”. Така клиентите ще могат на едно място да намерят всичко, от което се нуждаят, за да направят дома си по-красив, комфортен и уютен. Новият хипермаркет ще даде възможност на потребителите лесно да разгледат и открият това, което им е необходимо, за да сътворят или обновят своите мечтани дом и градина. Стремежът на компанията е те да пазаруват в приветлива обстановка и да получават професионална консултация. Сградата на „Практикер” – Пазарджик ще заема площ от близо 8400 кв. м. Търговската зала ще се простира на повече от 5500 кв. м, а за улеснение на посетителите ще бъде изграден безплатен паркинг със 123 паркоместа, свързан с паркинга на „Технополис”. Главен изпълнител на проекта е фирма „Микс – Констръкшън“ ООД. Очаква се новият хипермаркет да посрещне първите си клиенти през пролетта на следващата година.    ЗА КОМПАНИЯТА \r\n„Практикер” е верига хипермаркети за дома и градината, създадена в Германия. На българския пазар стъпва през 2004 г. и за кратко време се нарежда сред водещите вериги, които развиват този сектор в страната. През 2014 година българската компания „Видеолукс Холдинг“, собственик на хипермаркетите за техника „Технополис“, придоби целия бизнес на „Практикер“ в България и към момента управлява 12 обекта от веригата в 11 големи града на страната. От тогава до сега „Практикер“ удвоява асортимента, служителите и продажбите си и се превръща в най-голямата компания в сектора „Направи си сам“ в България. Плановете на веригата предвиждат разширяване в нови градове.", "date": "2019.12.11", "title": "„Практикер” изгражда хипермаркет в Пазарджик"}
{"url": "https://standartnews.com/regionalni/tirove-s-mineralna-voda-ptuvat-za-pernik-408845.html", "text": "Държавната агенция “Държавен резерв и военновременни запаси” е отпуснала 26 000 десетлитрови бутилки минерална вода на Перник, съобщи общинският пресцентър. Първите ТИР-ове с вода вече са пристигнали в града. Водата ще се разпределя към детски градини, училища, болници и институции. Общинската управа ще направи организация за раздаването на част от водата и на нуждаещи се граждани. Преди две седмици кметът на общината Станислав Владимиров е изпратил писмо до агенцията с молба за помощ, която да осигури нормалното функциониране на училища, детски градини и социални институции.", "date": "2019.12.11", "title": "Тирове с минерална  вода пътуват за Перник"}
{"url": "https://standartnews.com/biznes/standard-and-poors-udari-kreditniya-reyting-na-rumniya-408873.html", "text": "Световната рейтингова агенция \"Стандард енд Пуърс\" (S&P) понижи перспективата на оценката си за кредитоспособността на Румъния от \"стабилна\" на \"негативна\" заради увеличението на бюджетния дефицит, предаде агенция Аджерпрес. \"Стандард енд Пуърс\" потвърди кредитен рейтинг на Румъния \"BBB-/A-3\". Отклоненията, предизвикани от високите разходи на предишното правителство, принудиха сегашното ръководство на Румъния да ревизира фискалните цели за 2019 г. и 2020 г. на фона на забавяне на икономиката. Планираните увеличения на заплати и пенсии ще допринесат за вече същественото задълбочаване на дефицита по текущата сметка през 2020 година, посочва рейтинговата агенция. \"Стандард енд Пуърс\" очаква догодина в Румъния да започне процес на съществена фискална консолидация, но строгият бюджет и нестабилността на политическата среда са рискове за сбъдването на този сценарий. В резултат рейтинговата агенция е решила да ревизира перспективата на рейтинга на Румъния от \"стабилна\" на негативна, се посочва в прессъобщение на \"Стандард енд Пуърс\", предава БТА. Понижаването на перспективата на кредитния рейтинг отразява рисковете за икономическата и фискалната стабилност на Румъния, в случай че властите не успеят да стабилизират и консолидират бюджетната стратегия, включително в резултат на плановете за прилагане на нови увеличения на пенсиите догодина, посочва \"Стандард енд Пуърс\". Агенцията предупреждава, че може да понижи още рейтинга на Румъния през следващите 24 месеца, ако фискалните и външните дисбаланси продължат да се задълбочават и продължат по-дълго от очакваното. \"Стандард енд Пуърс\" предупреждава, че забавянето на икономиката ще засегне приходите на правителството, което пък ще доведе до нов бюджетен натиск. Според макроикономическия сценарий на рейтинговата агенция нарастването на брутния вътрешен продукт (БВП) на Румъния ще остане близо до три процента до 2022 година. Агенцията прогнозира, че бюджетният дефицит ще достигне 4,3 процента от БВП през 2019 г. и 4 процента през 2020 година.", "date": "2019.12.11", "title": "S&P удари кредитния рейтинг на Румъния"}
{"url": "https://standartnews.com/biznes/zastrakhovka-moyata-kola-na-aliants-blgariya-pesti-vreme-408871.html", "text": "Алианц България предложи нова за българския пазар застраховка “Моята кола“, разработен на база световните тенденции с една полица да се застраховат всички рискове, свързани с автомобила - Гражданска отговорност на автомобилистите, Каско рискове, злополука на местата, правни разноски, автоасистанс. Целта е улесняване и пестене времето на клиентите - една кола, една застраховка, един ангажимент. Част от новостите включват: автоасистанс с широк обхват на включените услуги (заместващ автомобил, транспортиране, ремонт на място, придвижване на пътниците, хотелско настаняване, смяна на спукана гума и др.); комбинация на гражданска отговорност на автомобилистите с още полезни покрития за водача; изплащане на щети без задължение за плащане на предстоящи вноски при разсрочена премия, разширен териториален обхват на покритията по Каско и автоасистанс без допълнителна премия и др. “Всичко е по-бързо, по-лесно и с повече възможности с “Моята кола”, каза Йоанис Коцианос, председател на Изпълнителния комитет на Алианц България. “Изборът на клиента се свежда до 4 лесни за разбиране и допълващи се пакета. С този продукт Алианц остава близо до своите клиенти, като им осигурява спокойствие, когато пътуват и откриват нови места и изживявания.“ Застраховка “Моята кола” се предлага в 4 пакета с различен диапазон на защита – “Комфорт“, “Плюс”, “Екстра” и “Макс”. Пакет “Комфорт“ включва гражданска отговорност на автомобилистите, атоасистанс, злополука и правни разноски, пакет “Плюс” добавя допълнителна защита срещу най-основните Каско рискове, в пакет “Екстра” към Каско покритията се добавят кражба и грабеж на автомобила и злоумишлени действия на трети лица, а най-пълният пакет “Макс” покрива и рисковете ПТП и щети на паркинг. “Моята кола“ е разработена на базата на експертни проучвания за очакванията на клиентите в България и в държавите от Централна и Източна Европа. Алианц като водещ глобален застраховател се стреми да предлага нови и иновативни продукти и услуги с фокус върху нуждите на клиентите.", "date": "2019.12.11", "title": "Застраховка \"Моята кола\" на Алианц България\" пести време"}
{"url": "https://www.standartnews.com/sport/dzhoshua-chetka-kubrat-pulev-408853.html", "text": "Върналият си световните титли Антъни Джошуа демонстрира, че има добри познания за Кубрат Пулев. Британецът направи кратък анализ на боксьорите, които са спрягани за евентуални следващи негови съперници.  \r\nКакто е известно, Кобрата е задължителен претендент на IBF и в последните дни след успеха на Джошуа над Анди Руис именно той изглежда с най-големи шансове. \r\n\"Той идва със страхотни успехи в аматьорския бокс и е от боксово семейство, брат му също се боксира\", заяви Джошуа. \r\nДжошуа се изказа доста ласкаво и за другия задължителен претендент Олександър Усик. \"Той е от страхотна школа в бокса, сладката науча на бокса - да удряш и да не те удрят. Изучавам Усик, така че знам неговите слабости и силни страни, това е мач, който чакам с нетърпение.\"", "date": "2019.12.11", "title": "Джошуа четка Кубрат Пулев"}
{"url": "https://www.standartnews.com/sport/zapochva-li-erata-na-ansu-fati-video-408855.html", "text": "Ражда ли се новата звезда на световния футбол? Ще видим ли новия Пеле, Марадона, феномена Роналдо, Кристиано Роналдо, Лео Меси! Започна ли ерата на... Ансу Фати. 17-годишният талант прави фурор с екипа на Барселона от началото на сезона. Той троши рекорд след рекорд. Най-пресният такъв е рекорда за най-млад голмайстор в Шампионската лига. За крехката си възраст обаче Фати е изживял много. Той е роден на 30.10.2002 година в Гвинея-Бисау. Фати живее в родината си 6 години, преди да се премести в Ерера, малко градче в Южна Испания, където баща му Бори, бивш полупрофесионален футболист, намира работа като шофьор на кмета на града. Братът на Ансу, Браима, прави пъвите стъпки в испанския футбол за семейството, като става част от академията на Севиля. Не след дълго обаче двамата братя тренират заедно, а Фати привлича вниманието на големите отбори. Според Бори най-добрата оферта от финансова гледна точка дошла от Реал Мадрид. Барселона обаче подходили по-професионално, като тогавашният спортен директор Алберт Пуиг посетил дома на семейството и изразил желанието си да привлезе младия талант. От клуба предложили и нов дом на семейството, което ги накарало да се съгласят. По-късно към Браима и Ансу се присъединява и по-малкия им брат Мигел.  Трудностите продължават. През 2015 година Ансу чупи крака си, но това не му пречи само година по-късно да впечатли с изявите си в младежката Шампионска лига. Той бележи два пъти в полуфинала с Челси, макар Барселона да отпада от турнира след изпълнение на дузпи. Тези му изяви му донасят повиквателна към Барселона Б, които се подвизават в испанската Сегунда дивисион Б (трета дивизия). Първят му досек с професионалния футбол идва през март при победа над Ербо с минималното 1:0 пред няколкостотин зрители. Но как толкова рязко Фати се превръща в звезда? Това лято клубът бе разтърсен след решението на 16-годишния Шави Симонс да напусне с трансфер в посока ПСЖ. На следващият ден от ръководството предлагат 3 годишен договор на Фати с откупна клауза от 100 млн. евро. Въпреки договора Фати не бе част от предсезонното турне в Япония и САЩ, а вместо това се предполагаше, че футболистът ще продължи да се развива с младежите и Барселона Б. Той дори не попада в групата за срещата от първия кръг в Ла Лига срещу Атлетико Билбао. След контузиите на Луис Суарес, Осман Дембеле и Лео Меси обаче всичко се променя. Валверде трябва спешно да намери решение на проблемите си в преден план и по този начин стига до Фати. Той дебютира във вече спечеления мач с Бетис при резултат 5:1, а следващата седмица показа на какво е способен. След като тима изоставаше с 0:1 от Осасуна, младокът влезе и изравни резултата след гол с глава само 7 минути след появата си. С този гол той се превърна в най-младия реализатор за Барселона в Ла Лига. Тези му изяви накараха Валверде да го задържи в състава дори след като звездите се оправиха и Фати все по-често намира място в състава на каталунците. А сега - срещу Интер, на \"Джузепе Меаца\" в Шампионската лига Фати вкара победния гол, с което се превърна в младия играч вкарвал в турнира на богатите.", "date": "2019.12.11", "title": "Започва ли ерата на Ансу Фати? (ВИДЕО)"}
{"url": "https://www.standartnews.com/sport/pada-zavesata-v-grupite-na-shampionska-liga-408854.html", "text": "Днес ще се изиграят мачовете от последния кръг в груповата фаза на Шампионската лига. Тази вечер ще се определи крайното класиране в останалите четири групи - А, B, C и D.  За разлика от снощи, интригата в 8-те двубои не е голяма, тъй като повечето победители и втори отбори вече са ясни. Ето обзорът и прогнозите на гонг.бг В група А ще се изиграят срещите Брюж - Реал Мадрид и Пари Сен Жермен - Галатасарай. ПСЖ и Реал са непоклатими на първото и второто място, но изходът на мачовете ще определи кой отбор ще е трети и ще продължи в Лига Европа - Брюж или Галатасарай. В група В победителят е ясен - Байерн. Тимът от Мюнхен посреща втория в класирането Тотнъм. Интригата е най-вече заради първия мач между двата отбора в Лондон, завършил с унизителна загуба с 2:7. В другия двубой в групата Олимпиакос приема Цървена звезда в спор за третото място и продължаване в Лига Европа напролет. В група С първото място е за Манчестър Сити. За второто място обаче шанс имат три отбора - Динамо Загреб, който посреща “гражданите”, Шахтьор Донецк и Аталанта, които се изправят в директен сблъсък. Ситуацията в групата е такава, че дори и равенство устройва украинците, ако Динамо Загреб не победи Манчестър Сити. Загуба на хърватите и на Шахтьор Донецк пък може да класиране напред Аталанта. В група D Ювентус си осигури предсрочно първото място. Атлетико Мадрид и Байер Леверкузен гледат към второто място. По-големи са шансовете на \"дюшекчиите\", които приемат аутсайдера Локомотив Москва, докато  “аспирините” посрещат Старата госпожа. Дори и да бият, германците се нуждаят поне от равенство на Атлетико М. 19.55 ч. Динамо Загреб - Манчестър Сити 19.55 ч. Шахтьор Донецк - Аталанта  Класиране 1. Манчестър Сити*  5 3 2 0 12:3 11       2. Шахтьор 5 1 3 1 8:10 6       3. Динамо Загреб 5 1 2 2 9:9 5       4. Аталанта 5 1 1 3 5:12 4 22.00 ч. Брюж - Реал Мадрид 22.00 ч. Пари Сен Жермен - Галатасарай Класиране 1. ПСЖ*  5 4 1 0 12:2 13    2. Реал Мадрид*  5 2 2 1 11:7 8      3. Брюж 5 0 3 2 3:9 3      4. Галатасарай 5 0 2 3 1:9 2 22.00 ч. Байерн Мюнхен - Тотнъм 22.00 ч. Олимпиакос - Цървена звезда Класиране 1. Байерн Мюнхен*  5 5 0 0 21:4 15     2. Тотнъм*  5 3 1 1 17:11 10       3. Цървена звезда 5 1 0 4 3:19 3       4. Олимпиакос 5 0 1 4 7:14 1 22.00 ч. Атлетико Мадрид - Локомотив Москва 22.00 ч. Байер Леверкузен - Ювентус  Класиране 1. Ювентус*  5 4 1 0 10:4 13       2. Атлетико Мадрид 5 2 1 2 6:5 7      3. Байер Леверкузен 5 2 0 3 5:7 6       4. Локомотив Москва 5 1 0 4 4:9 3", "date": "2019.12.11", "title": "Пада завесата в групите на Шампионска лига"}
{"url": "https://standartnews.com/svyat/us-sanktsiite-nyama-da-sprat-severen-potok-2-408836.html", "text": "  \r\n- След като неотдавна Дания даде своето съгласие тръбата да мине през нейната изключителна икономическа зона и след като съвсем наскоро изтече едномесечния срок за възражения, вече няма никакви формални препятствия за неговото окончателно завършване. Това означава, че към края на януари - началото на февруари \"Северен поток 2\" (СП-2 ) ще влезе в експлоатация. - Това би било възможно, като се има предвид, че от юли тази година има законопроект, който вече бе приет от Сената. Остава да бъде гласуван и в Конгреса. След това президентът също трябва да го одобри и подпише. Чак тогава могат да влязат в сила санкциите срещу фирмите-оператори, които участват и във финансирането - Газпром, Uniper, Wintershall, Royal Dutch Shell, OMV и Engiе. Днес не може да се предвиди, дали Трамп ще го подпише или ще го блокира, ползвайки правото си на вето. - Дори и санкциите да бъдат приети, те не биха могли да попречат на работата по газопровода, защото до тогава той ще бъде напълно завършен и влязъл в експлоатация. По технически съображение в началото ще работи с намалена, а към края на първото тримесечие на 2020-та година вече с пълна мощност. - Американската санкционна политика е построена по следния начин - САЩ са си присвоили правото, особено активно след 2017-та година, да налагат санкции на чуждестранни фирми и предприятия, ако по някакъв начин решат,че е застрашена националната им безопасност. Тези санкции са екстериториални и могат да бъдат наложени на каквито и да било неамерикански фирми, в т.ч. европейски, в т.ч. частни, полу-държавни, държавни и т.н. Нито една европейска фирма не е в състояние да се защити. Но в случая много зависи от това, каква позиция ще заеме Европейската комисия. Тя би могла да задължи европейските фирми, въпреки американските санкции, да продължат своето участие и дейност по СП-2. Може да се развие и друг сценарий. Европейските фирми да излязат от финансовата схема и да остане само Газпром. По този начин те ще се избавят от санкциите, а СП-2 ще продължи да работи. \r\n- Това се практикува от доста време. Мога да ви дам пример със санкциите против Иран, които засегнаха и всички европейски и други фирми, които имаха търговски отношения с Техеран. -Да, така е, но САЩ аргументират, че СП-2 заплашвал енергийната сигурност на Европа и те го правели от загриженост към безопасността на ЕС. В действителност е абсурдно, но могат да го направят. -  Разбира се, че могат, но във Вашингтон гледат на европейските страни като на зависими младши партньори, а не като на суверенни държави. От позицията на САЩ европейските страни имат ограничен суверенитет и от тук те си присвояват правото да ги контролират и да искат дисциплина от тях. \r\n- За сега са безрезултатни, защото Европейската комисия и Украйна имат съвършено различни представи от тази на Русия за количествата на транзитния газ, който ще минава през Украйна за ЕС. Газпром счита, че 20 млрд куб.м е максималното количество, ЕК и Украйна настояват за 40 - 60 млрд куб.м годишно. Освен това Газпром иска договорът за следващия период да е максимално кратък - една година, ЕК и Украйна настояват за 10 години. И третият конфликт е решението на Стокхолмския арбитраж относно претенциите на Украйна към Газпром. За сега и по трите пункта няма придвижване. \r\n- Много са далеч една от друга, а остават по-малко три седмици до изтичането на срока в който трябва да се договорят. \r\n-Тя винаги до сега е била надежден доставчик на газ за ЕС, но днес вълненията са заради това, че е обещала на Германия и след старта на СП-2 да обезпечи определен обем транзит през Украйна. Което пък е било аргумент на Меркел да прокара СП-2 през ЕК. С други думи, Русия да може с транзитните такси да задържи финансовото колабиране на Украйна и да не се обременява ЕС с нови финансови помощи за нея. Русия се съгласи на такъв компромис, но не в обемите, за които настоява днес ЕК. Германия също е съгласна на по-малък обем, но за ЕК въпросът има освен политическо и икономическо значение - да дотира Украйна на чужд гръб колкото се може по-дълго. -: В действителност след влизането в експлоатация на СП-2 на Русия не са ѝ нужни тези обеми през Украйна. Става въпрос за неголеми количества за източно- и централно-европейските страни. \r\n- Разбира се, въпросът е дали биха могли да се срещнат. -По-скоро бих се въздържал, но считам, че няма да е в интерес на Русия да провокира втора газова криза в Европа като тази през 2009-та година. Това би изострило позицията на ЕК и на някои страни от Евросъюза към Русия. Газпром също не е заинтересован от пълното прекратяване на транзита, въпреки, че технически това би било възможно, ако събитията го наложат. \r\n- Засега не забелязвам изменения нито в енергийната политика, нито в позицията на преговорите по украинския транзит. По-скоро има продължение на предишната преговорна линия, имаща за цел осигуряване на финансова поддръжка на Украйна. Ако спорът беше само руско-украински и ако ЕК не стоеше зад гърба на Украйна, преговорите щяха да изглеждат по съвсем друг начин. Дръзката позиция на Украйна се обяснява единствено с поддръжката от ЕК. -Точно така, при това в този случай третият енергиен пакет на ЕС няма да се прилага, тъй като това са национални газови проекти на отделните европейски страни, а Газпром се явява само доставчик на газта до турско-българската граница. По-нататъшното строителство, транспорт и разпределение се поема от газовите компании на България, Сърбия, Унгария, Австрия. \r\n- Първата тръба с капацитет 15 млрд куб.м, която ще снабдява Турция , вече е готова. Втората, също 15 млрд куб.м все още не е завършена, но скоро трябва да влезе в експлоатация. \r\n- Чрез интерконектори. На България ще ѝ е необходим реверс за да може газта да тече обратно, от Турция към Българи, а не както до сега по украинския маршрут от България към Турция. \r\n- След размириците през 2014 г. в Киев Русия започна особено активно да търси алтернативни експортни пазари за своята газ. С Китай контактите бяха започнали доста по-отдавна, но точна през май 2014 в Шанхай се стигна до пробив в преговорите. Подписа се споразумение за нов голям газопровод, който от 2019-та г. да стартира с непълен обем, а през 2023 да достигне пълния годишен капацитет от 38 млрд куб.м за период от 30 години. Доставката на руски газ в Китай е забележително събитие поради това, че потреблението на енергия в страната расте и Русия има перспективата и шанса значително да увеличи своя износ на природен газ. Това е първият руски газопровод, който не води на запад, към Европа, а на изток в Китай. По този начин Русия получава възможността да развие нова, модерна инфраструктура в Далечния изток и да диверсифицира своя газов износ, усвоявайки нов мощен пазар. \r\n- Китай до сега внася предимно втечнен газ от Близкия изток и от Австралия. Но страната се нуждае от газ за развитие на северните и западните провинции, които сега ще бъдат много по-добре енергийно обезпечени. Освен това Китай също се стреми да диверсифицира вноса и да не е зависим единствено от доставките по море, които при евентуална конфликтна ситуация със САЩ биха могли да бъдат блокирани. За това Пекин полага усилия за изграждане на газопроводи, които да го обезпечават сухопътно. Такива вече има от Туркменистан, от Казахстан, в случая и от Русия. \r\n-: Не, за сега количеството на газа, който се доставя по газопроводите в сравнение с общото потребление не е голямо Можем да погледнем на нещата и от другата страна - Русия също ще е зависима от приходите от китайски газов пазар. Нещо повече, засилването на газовото сътрудничество между Руся и Китай ще укрепи взаимното им доверие и ще намали общата зависимост на Русия от Запада и от украинския транзит.  \r\n    ", "date": "2019.12.11", "title": "US санкциите няма да спрат \"Северен поток 2\""}
{"url": "https://standartnews.com/svyat/za-kakvo-si-govoryat-trmp-i-lavrov-408851.html", "text": "Руският министър на външните работи Сергей Лавров влезе в Белия дом във Вашнгон за първи път от 2017 година. Срещата му с президента Тръмп и с държавния секретар Майк Помпео предизвика бурни коментари по целия свят. Посещението  е само ден след разговорите в Париж между лидерите на Русия, Франция, Германия и Украйна. Ето и темите по време на разговорите: Американският държавен глава е предупредил Русия да не се намесва в изборите в САЩ. Руският външен министър заяви, че страната му не се е месила в изборите в САЩ и обяви, че Кремъл е готов да публикува \"тайния канал\" на комуникация между Москва и Вашингтон от октомври 2016 до ноември 2017 г., което според него ще потвърди позицията му. Помпео отхвърли идеята и каза, че вече има достатъчно доказателства. Тръмп също така е призовал Москва да разреши конфликта си с Украйна и е подчертал подкрепата си за световен контрол над въоръженията, което включва не само Русия, но и Китай. Американският президент е потърсил подкрепа за усилията на Вашингтон да попречи на Иран да разработи ядрено оръжие и да бъде гарантирана денуклеаризация на Корейския полуостров. Помпео призовал Русия да спре подкрепата си за лидера на Венецуела Николас Мадуро и да позволи провеждането на избори. Според Лавров двамата  са обсъдили стратегическата стабилност, сигурността, положението в сферата на контрола над въоръженията и неразпространението им. Били са обсъдени и мерки за недопускане на криза в района на Персийския залив. Тръмп е изразил надежда, че подобряването на двустранните отношения с Русия ще позволи да бъде активизирана взаимната търговия. \"Трябва да имаме по-добри отношения, отколкото в последните няколко години. По това работим\", коментира американският държавен секретар. Лавров сравнил настоящата атмосфера във Вашингтон с 1950-те години, когато САЩ преследва инфилтрирани комунисти в държавните структури. Тръмп е получил покана от руския президент Владимир Путин да посети тържествата в Москва по случай 75-ата годишнина от победата над хитлеристка Германия на 9 май догодина.", "date": "2019.12.11", "title": "За какво си говорят  Тръмп и Лавров?"}
{"url": "https://standartnews.com/svyat/silen-trus-raztrsi-turtsiya-408828.html", "text": "Земетресение разтърси Западна Турция малко след 22 часа българско време. Трусът е бил с магнитуд 4,6 по скалата на Рихтер, съобщи правителственото управление по извънредните ситуации, но не са насени жертви и материални щети.  Няма данни за пострадали хора и нанесени материални щети, съобщиха кметът и областният управител на град Балъкесир, в близост до който е бил епицентърът на земетресението.Трусът е бил усетен и в други големи градове като Истанбул, Измир, Бурса и Маниса. След първия трус е последвал и силен вторичен трус с магнитуд 4,3 по скалата на Рихтер. Епицентровете на земетресенията са били на дълбочина между 4,9 и 11 км. под земната повърхност, съобщи изследователският център “Кандили“ към университета „Мармара“, специализиран в сеизмологични проучвания.  Минути по-късно земетресение със сила 5.6 по Рихтер е регистрирано на остров Крит. То е усетено в 23.58 часа българско време. По първоначална информация, епицентърът на труса е бил на 125 км източно от Ираклион и на 345 км южно от Измир в Турция. Дълбочината на труса е била 31 км. До момента няма информация за жертви и пострадали.", "date": "2019.12.11", "title": "Силни трусове разтърсиха Турция и остров Крит"}
{"url": "https://standartnews.com/kultura/stsena-i-ploshchad-na-imeto-na-lambo-408849.html", "text": "  Името на легендата на българското кино и театър Стефан Данаилов ще носят сцена, площад и зала в НАТФИЗ. Това пише \"Телеграф\". Българска музикална асоциация (БМА) е внесла в Министерството на културата предложението мултифункционалния салон \"Сцена 17\" в сградата да бъде посветен на Ламбо. Именно негова е инициативата на създаването на това артистично пространство в периода, в който той е бил министър на културата, преди точно 10 г. Припомняме, че непрежалимият мастер почина на 27 ноември , но ще остане завинаги в историята със своята сила и талант, любов към театъра и хората. Не е необходимо да описваме дори накратко Стефан Данаилов - този забележителен актьор, любим на поколения българи. Неговото силно артистично и човешко присъствие бележи цяла превратна епоха от над 50 години в културата ни. Период, в който Стефан Данаилов бе еталон на рицарство, честност към изкуството и упорита работа, в която влагаше цялото си сърце за развитието на българската култура. Надяваме се Министерството на културата да разгледа и приеме предложението ни, съобщават от БМА. Зад идеята стои Димчо Николов. Тя е представена от председателя на Управителния съвет проф. Христо Йоцов и подкрепена единодушно от присъстващите членове на организация. Зала \"Сцена 17\" е мястото, на което БМА провежда своите редовни заседания на Общото събрание от 2015 г. насам.", "date": "2019.12.11", "title": "Сцена и площад на  името на Ламбо"}
{"url": "https://standartnews.com/svyat/edin-ubit-i-raneni-pri-strelba-v-nyu-dzhrsi-408829.html", "text": "Двама души са открили стрелба по полицейски служители в близост до пазар за хранителни стоки в град Джърси, щата Ню Джърси, съобщиха местни полицейски източници. Според прокуратурата на окръг Хъдсън, най-малко един от полицаите е загинал, ранени са още трима души - още двама офицери и цивилен. Състоянието на пострадалите е стабилно. Свидетелите разказват, че се е чувала стрелба в продължение на поне час. Всички училища в града са затворени, а всички ученици са в безопасност, увериха властите. Във Вашингтон говорителят на Белия дом Хоган Гидли заяви в изявление, че президентът Доналд Тръмп е информиран и следи ситуацията, предава БГНЕС. Съобщава се, че заподозрените са мъж и жена. Засега няма подробности относно техните възможни мотиви. Полицейски източници обаче заявиха, че инцидентът „не изглежда тероризъм\".", "date": "2019.12.11", "title": "Един убит и ранени при стрелба в Ню Джърси"}
{"url": "https://standartnews.com/svyat/putin-obvini-lenin-za-sriva-na-ruskata-drzhavnost-408830.html", "text": "Президентът Владимир Путин смята, че създателят на съветската система Владимир Илич Улянов - Ленин  \"е заложил мина\" на хилядолетната руска държавност. Президентът засегна тази тема във вторник на заседание на Съвета за развитие на гражданското общество и правата на човека. Коментирайки идеята, изразена по време на срещата от члена на Съвета по правата на човека, директорът Александър Сокуров, „да измислим Русия наново“, Путин реагира: „Александър Николаевич, всички ви обичаме, и аз също вашата работа е страхотна, но възможно ли е да се измисли която и да е страна?“ . \"Можеш, можеш! Русия - можеш!\", увери директорът в отговор. \"В нашата не толкова дълга история има такъв човек - господин Улянов, той е Старецът, той е Ленин, има и други някакви прякори \", продължи Путин. \"Ето го - той измисли... И сега не можем да разберем какво да правим с полигона в Бутово (едно от местата за масови екзекуции, припомня ТАСС) и какво да изградим там, така че хората да не забравят кой лежи в земята. Ето на, наизмислил си е\", отбеляза Путин. Според него Ленин е измислил и структура на държавата, която е заложила „мина на руската държавност, създавана хиляда години“. Президентът на Руската федерация подчерта, че сега не е мястото или времето да изложи по-подробно гледна точка по този въпрос, но може би той ще го направи в бъдеще. Говорейки за необходимостта да разчитаме на „това, което имаме и имахме“ и на руския народ, Путин отбеляза, че става дума за сложни понятия. \"Казахте - руснаци... А кои са руснаците? Практически до 9-ти век не е имало никакви руснаци, той (руският народ – бел.ред.) се е създавал постепенно от много етнически групи\", каза президентът и подчерта, че не става дума само за славянското, но и за фино-угри и други племена. Държавният глава припомни и хазарския хаганат на брега на Азовско и Черно море, чиито жители изповядват юдаизма, въпреки че, според някои оценки, както отбелязва и Путин, не са евреи. „Това е етнос (​хазарите), който е наш, който руският народ е усвоил в себе си“, подчерта той. \"Това е естествено развитие, на което е невъзможно и излишно да пречи. Но трябва да разчитате на всичко, което имаме от пластовете на нашата история - дълбока, много интересна и информативна - разбира се, да изберем най-добрия път на развитие в близка перспектива, средносрочна и историческа\", заключи Путин. \"И ние, разбира се, можем да направим това, разчитайки на нашите хора, които искрено, но отговорно се отнасят към нашата родина\", добави той.", "date": "2019.12.11", "title": "Путин обвини Ленин за срива на руската държавност"}
{"url": "https://standartnews.com/svyat/provaleniyat-737-makh-na-boing-nyama-da-leti-poveche-prez-godinata-408887.html", "text": "Придобилият мрачна известност Боинг 737 МАХ няма да извършва повече полети през отиващата си година.  Директорът на Федералното управление за авиация на САЩ (FAA) Стив Диксън потвърди, че агенцията няма да позволи подновяване на полетите с пътнически самолет 737 MAX на \"Боинг\" през тази година след двете катастрофи в рамките на пет месеца, информира \"Ройтерс\". Диксън заяви в интервю за CNBC преди да бъде разпитан от Комисията по транспорт и инфраструктура към Камарата на представителите, че   преди самолетът отново да полети. Федерални служители съобщиха пред световната агенция тази седмица, че Федералното управление за авиация   до януари 2020 г. най-рано, тъй като все още има много работа за вършене. Други представители смятат, че Припомняме, самолет    . Всички 157 души на борда загинаха. Първата катастрофа беше в Индонезия през 2018 година, като също всички пътници на борлда загинаха.", "date": "2019.12.11", "title": "Проваленият 737 МАХ на Боинг няма да лети повече през годината"}
{"url": "https://standartnews.com/svyat/boy-v-turskiya-parlament-zaradi-byudzheta-408898.html", "text": "Депутати се сбиха днес в турския парламент по време на дискусии за бюджета, съобщи в. \"Хюриет дейли нюз\". Представители на управляващата Партия на справедливостта и развитието (ПСР) и депутати от опозиционната Народнорепубликанска партия (НРП) са спорили във връзка с приватизацията на завод на производство на танкове. До сбиването се е стигнало, докато заместник-председателят на парламентарната група на ПСР е отговарял на въпроси на депутати от НРП във връзка с приватизацията. Турското правителство е издало указ за предоставяне на турско-катарско предприятие на правото да управлява фабриката за производство на танкове. Заводът е разположен в северозападния турски окръг Сакария. НРП се противопоставя на приватизацията на завода.", "date": "2019.12.11", "title": "Бой в турския парламент заради бюджета"}
{"url": "https://standartnews.com/svyat/impiychmnt-na-trmp-zapochva-prez-yanuari-408891.html", "text": "Горната Камара на Конгреса на САЩ ще може да започне процеса по импийчмънт на Доналд Тръмп през януари.  Това заяви лидерът на мнозинството на Сената Мич Макконъл. Вчера демократите в долната камара разкриха обвиненията срещу Доналд Тръмп. Те го обвиняват в злоупотреба с власт и възпрепятстване на разследване на Конгреса. Това е историческа стъпка, която може да доведе до гласуване в пленарна зала най-рано следващата седмица.  ", "date": "2019.12.11", "title": "Стартират януари процеса по импийчмънт на Тръмп"}
{"url": "https://standartnews.com/sport/rezultati-i-golmaystori-v-shampionska-liga-408827.html", "text": "Стана ясни половината от осминафиналите в Шампионската лига. Вижте резултати, класирания и голмайсторите от тази вечер: \r\nНаполи - Генк 4:0 \r\n \r\nРБ Залцбург - Ливърпул 0:2 \r\n \r\nИнтер - Барселона 1:2 \r\n \r\nБорусия (Д) - Славия (Пр) 2:1 \r\n \r\nЛион - РБ Лайпциг 1:2 \r\n \r\nБенфика - Зенит 3:0 \r\n \r\nЧелси - Лил 2:1 \r\n \r\nАякс - Валенсия 0:1 \r\n", "date": "2019.12.11", "title": "Резултати и голмайстори в Шампионска лига"}
{"url": "https://standartnews.com/svyat/boris-dzhonsn-stana-mlekar-predi-izborite-v-uk-408882.html", "text": "Политическите наблюдатели съзират апатия сред електората, ден преди изборите във Великобритания.  Последното голямо проучване на общественото мнение, поръчано от Sky News, потвърждава нагласите. Според него консерваторите ще спечелят мнозинство, но не толкова убедително, колкото на предишния вот. Борис Джонсън е на път да спечели мнозинство от 28 места в Камарата на общините, но се наблюдава значително намаление на преднината на торите, което каза наблюдателите да очакват непредвидими избори. Според проучването консерваторите ще имат 339 места, което с 22 повече от предишните избори през 2017 година. Като се има предвид обаче, че при използвания модел на проучване е възможна грешка до 28 места плюс или минус, тогава не е изключено да се стигне до висящ парламент. Очаква се основните съперници – лейбъристите, да спечелят 231 места, което е с 31 по-малко от предишните избори, Шотландската национална партия ще има 41 места или със 6 повече, Либералдемократическата партия - 15 места или 3 повече. Лидерът на консерваторите и премиер на страната Борис Джонсън облече униформа на млекар и разнасяше каси с мляко по домовете в предградие на Лийдс. Джереми Корбин пък се озова в предградие на шотландския Глазгоу още преди разсъмване и бе посрещнат от симпатизанти с бурни овации зарад обещанията си в пиперливата реч, с която описа как консерваторите ще приватизират здравната система на кралството и ще я съсипят. \r\n \r\nПрочети още :  \r\n© Actualno.com \r\n \r\n \r\n ", "date": "2019.12.11", "title": "Борис Джонсън стана млекар преди изборите в UK"}
{"url": "https://standartnews.com/sport/napoli-izrita-ancheloti-sled-pobeda-40-408852.html", "text": "Карло Анчелоти беше освободен от поста си старши треньор на Наполи, въпреки че тимът се наложи категорично с 4:0 срещу Генк у дома и се класира за 1/8-финалите на Шампионска лига. Информацията бе официално оповестена от италианския клуб. В официалното съобщение, публикувано в Twitter, от Наполи пожелават всичко най-добро в бъдеще на Анчелоти и желаят приятелските отношение и взаимното уважение, между него, ръководството и собственика на клуба Аурелио де Лаурентис, да останат непокътнати. Въпреки че Наполи постигна целите си в най-елитния клубен турнир и излезе от групата, в която се намираше и настоящият шампион Ливърпул, в италианската Серия А нещата за неаполитанците не са толкова розови. Тимът няма победа вече в седем двубоя и се намира на седмото място в класирането с актив от 21 точки след 15 срещи. От няколко седмици в италианските медии се говореше, че Анчелоти е изпуснал съблекалнята извън контрол и, че дните му начело на Наполи са преброени, така че уволнението му не е чак толкова голяма изненада. Преди дни италианското издание \"Il Matino\" информира за трима специалисти, които ще се борят за поста на Анчелоти. Това са Масимилиано Алегри, Дженаро Гатузо и бившият наставник на Наполи Едоардо Рея.", "date": "2019.12.11", "title": "Наполи изрита Анчелоти след победа 4:0"}
{"url": "https://standartnews.com/sport/zapochva-li-erata-na-ansu-fati-video-408855.html", "text": "Ражда ли се новата звезда на световния футбол? Ще видим ли новия Пеле, Марадона, феномена Роналдо, Кристиано Роналдо, Лео Меси! Започна ли ерата на... Ансу Фати. 17-годишният талант прави фурор с екипа на Барселона от началото на сезона. Той троши рекорд след рекорд. Най-пресният такъв е рекорда за най-млад голмайстор в Шампионската лига. За крехката си възраст обаче Фати е изживял много. Той е роден на 30.10.2002 година в Гвинея-Бисау. Фати живее в родината си 6 години, преди да се премести в Ерера, малко градче в Южна Испания, където баща му Бори, бивш полупрофесионален футболист, намира работа като шофьор на кмета на града. Братът на Ансу, Браима, прави пъвите стъпки в испанския футбол за семейството, като става част от академията на Севиля. Не след дълго обаче двамата братя тренират заедно, а Фати привлича вниманието на големите отбори. Според Бори най-добрата оферта от финансова гледна точка дошла от Реал Мадрид. Барселона обаче подходили по-професионално, като тогавашният спортен директор Алберт Пуиг посетил дома на семейството и изразил желанието си да привлезе младия талант. От клуба предложили и нов дом на семейството, което ги накарало да се съгласят. По-късно към Браима и Ансу се присъединява и по-малкия им брат Мигел.  Трудностите продължават. През 2015 година Ансу чупи крака си, но това не му пречи само година по-късно да впечатли с изявите си в младежката Шампионска лига. Той бележи два пъти в полуфинала с Челси, макар Барселона да отпада от турнира след изпълнение на дузпи. Тези му изяви му донасят повиквателна към Барселона Б, които се подвизават в испанската Сегунда дивисион Б (трета дивизия). Първят му досек с професионалния футбол идва през март при победа над Ербо с минималното 1:0 пред няколкостотин зрители. Но как толкова рязко Фати се превръща в звезда? Това лято клубът бе разтърсен след решението на 16-годишния Шави Симонс да напусне с трансфер в посока ПСЖ. На следващият ден от ръководството предлагат 3 годишен договор на Фати с откупна клауза от 100 млн. евро. Въпреки договора Фати не бе част от предсезонното турне в Япония и САЩ, а вместо това се предполагаше, че футболистът ще продължи да се развива с младежите и Барселона Б. Той дори не попада в групата за срещата от първия кръг в Ла Лига срещу Атлетико Билбао. След контузиите на Луис Суарес, Осман Дембеле и Лео Меси обаче всичко се променя. Валверде трябва спешно да намери решение на проблемите си в преден план и по този начин стига до Фати. Той дебютира във вече спечеления мач с Бетис при резултат 5:1, а следващата седмица показа на какво е способен. След като тима изоставаше с 0:1 от Осасуна, младокът влезе и изравни резултата след гол с глава само 7 минути след появата си. С този гол той се превърна в най-младия реализатор за Барселона в Ла Лига. Тези му изяви накараха Валверде да го задържи в състава дори след като звездите се оправиха и Фати все по-често намира място в състава на каталунците. А сега - срещу Интер, на \"Джузепе Меаца\" в Шампионската лига Фати вкара победния гол, с което се превърна в младия играч вкарвал в турнира на богатите.", "date": "2019.12.11", "title": "Започва ли ерата на Ансу Фати? (ВИДЕО)"}
{"url": "https://standartnews.com/sport/pada-zavesata-v-grupite-na-shampionska-liga-408854.html", "text": "Днес ще се изиграят мачовете от последния кръг в груповата фаза на Шампионската лига. Тази вечер ще се определи крайното класиране в останалите четири групи - А, B, C и D.  За разлика от снощи, интригата в 8-те двубои не е голяма, тъй като повечето победители и втори отбори вече са ясни. Ето обзорът и прогнозите на гонг.бг В група А ще се изиграят срещите Брюж - Реал Мадрид и Пари Сен Жермен - Галатасарай. ПСЖ и Реал са непоклатими на първото и второто място, но изходът на мачовете ще определи кой отбор ще е трети и ще продължи в Лига Европа - Брюж или Галатасарай. В група В победителят е ясен - Байерн. Тимът от Мюнхен посреща втория в класирането Тотнъм. Интригата е най-вече заради първия мач между двата отбора в Лондон, завършил с унизителна загуба с 2:7. В другия двубой в групата Олимпиакос приема Цървена звезда в спор за третото място и продължаване в Лига Европа напролет. В група С първото място е за Манчестър Сити. За второто място обаче шанс имат три отбора - Динамо Загреб, който посреща “гражданите”, Шахтьор Донецк и Аталанта, които се изправят в директен сблъсък. Ситуацията в групата е такава, че дори и равенство устройва украинците, ако Динамо Загреб не победи Манчестър Сити. Загуба на хърватите и на Шахтьор Донецк пък може да класиране напред Аталанта. В група D Ювентус си осигури предсрочно първото място. Атлетико Мадрид и Байер Леверкузен гледат към второто място. По-големи са шансовете на \"дюшекчиите\", които приемат аутсайдера Локомотив Москва, докато  “аспирините” посрещат Старата госпожа. Дори и да бият, германците се нуждаят поне от равенство на Атлетико М. 19.55 ч. Динамо Загреб - Манчестър Сити 19.55 ч. Шахтьор Донецк - Аталанта  Класиране 1. Манчестър Сити*  5 3 2 0 12:3 11       2. Шахтьор 5 1 3 1 8:10 6       3. Динамо Загреб 5 1 2 2 9:9 5       4. Аталанта 5 1 1 3 5:12 4 22.00 ч. Брюж - Реал Мадрид 22.00 ч. Пари Сен Жермен - Галатасарай Класиране 1. ПСЖ*  5 4 1 0 12:2 13    2. Реал Мадрид*  5 2 2 1 11:7 8      3. Брюж 5 0 3 2 3:9 3      4. Галатасарай 5 0 2 3 1:9 2 22.00 ч. Байерн Мюнхен - Тотнъм 22.00 ч. Олимпиакос - Цървена звезда Класиране 1. Байерн Мюнхен*  5 5 0 0 21:4 15     2. Тотнъм*  5 3 1 1 17:11 10       3. Цървена звезда 5 1 0 4 3:19 3       4. Олимпиакос 5 0 1 4 7:14 1 22.00 ч. Атлетико Мадрид - Локомотив Москва 22.00 ч. Байер Леверкузен - Ювентус  Класиране 1. Ювентус*  5 4 1 0 10:4 13       2. Атлетико Мадрид 5 2 1 2 6:5 7      3. Байер Леверкузен 5 2 0 3 5:7 6       4. Локомотив Москва 5 1 0 4 4:9 3", "date": "2019.12.11", "title": "Пада завесата в групите на Шампионска лига"}
{"url": "https://standartnews.com/sport/izprashchame-18-sportisti-na-mladezhkata-zimna-olimpiada-408869.html", "text": "Общото събрание на Българския олимпийски комитет (БОК) утвърди състава на олимпийската ни делегация за участие на третите Зимни младежки олимпийски игри в Лозана (Швейцария) от 9 до 22 януари 2020 г. На игрите България ще бъде представена от 18 млади състезатели, с 6 повече от предишното издание Лилехамер 2016, в 8 вида спорт. Валентина Димитрова Лора Христова Лора Радковска Васил Зашев Красимир Атанасов Деян Разложки Юлия Златкова Константин Стоилов Александър Огнянов Теодора Илиева сноуборд крос Влади Камбуров сноуборд крос Даниел Пикет халфпайп Ивелина Байчева Любомир Калчев Милен Миланов едноместна и двуместна шейна Недялко Иванов двуместна шейна Мария Руневска 3х3 Нино Томов 3х3.", "date": "2019.12.11", "title": "Изпращаме 18 спортисти на младежката зимна олимпиада"}
{"url": "https://www.standartnews.com/sport/izprashchame-18-sportisti-na-mladezhkata-zimna-olimpiada-408869.html", "text": "Общото събрание на Българския олимпийски комитет (БОК) утвърди състава на олимпийската ни делегация за участие на третите Зимни младежки олимпийски игри в Лозана (Швейцария) от 9 до 22 януари 2020 г. На игрите България ще бъде представена от 18 млади състезатели, с 6 повече от предишното издание Лилехамер 2016, в 8 вида спорт. Валентина Димитрова Лора Христова Лора Радковска Васил Зашев Красимир Атанасов Деян Разложки Юлия Златкова Константин Стоилов Александър Огнянов Теодора Илиева сноуборд крос Влади Камбуров сноуборд крос Даниел Пикет халфпайп Ивелина Байчева Любомир Калчев Милен Миланов едноместна и двуместна шейна Недялко Иванов двуместна шейна Мария Руневска 3х3 Нино Томов 3х3.", "date": "2019.12.11", "title": "Изпращаме 18 спортисти на младежката зимна олимпиада"}
{"url": "https://standartnews.com/sport/dzhoshua-chetka-kubrat-pulev-408853.html", "text": "Върналият си световните титли Антъни Джошуа демонстрира, че има добри познания за Кубрат Пулев. Британецът направи кратък анализ на боксьорите, които са спрягани за евентуални следващи негови съперници.  \r\nКакто е известно, Кобрата е задължителен претендент на IBF и в последните дни след успеха на Джошуа над Анди Руис именно той изглежда с най-големи шансове. \r\n\"Той идва със страхотни успехи в аматьорския бокс и е от боксово семейство, брат му също се боксира\", заяви Джошуа. \r\nДжошуа се изказа доста ласкаво и за другия задължителен претендент Олександър Усик. \"Той е от страхотна школа в бокса, сладката науча на бокса - да удряш и да не те удрят. Изучавам Усик, така че знам неговите слабости и силни страни, това е мач, който чакам с нетърпение.\"", "date": "2019.12.11", "title": "Джошуа четка Кубрат Пулев"}
{"url": "https://standartnews.com/sport/neymar-e-nay-populyaren-v-tuitr-408870.html", "text": "Футболните звезди Неймар и Меган Рапино са най-популярните спортисти в Туитър за отиващата си 2019 г. Барселона пък оглавява списъка при клубовете, изпреварвайки вечния съперник Реал Мадрид. Класацията при мъжете е доминиран от футболисти, като в топ 10 освен Неймар, който има 44,6 милиона последователи, попадат още четирима. Лионел Меси и Кристиано Роналдо са съответно втори и трети, докато Килиан Мбапе е осми, а Кейсуке Хонда е изненадващо на девета позиция. Кауай Ленърд, Леброн Джеймс и Коби Брайънт са звездите от НБА на четвърто, пето и шесто място. Звездите на американския футбол Том Брейди (седми) и Антонио Браун (десети) допълват класацията. При дамите в списъка има три футболистки (първата Рапино, която има 904 хиляди последователи, четвъртата Алекс Морган и седмата Марта), три тенисистки (втората Серина Уилямс, третата Наоми Осака и деветата Мария Шарапова). В топ 10 попадат още гимнастичките Симон Байлс на пето място и Кейтлин Охаши на десето. Останалите спортистки са звездите на кеча Беки Линч (шеста) и Ронда Раузи (осма).", "date": "2019.12.11", "title": "Неймар е най-популярен в Туитър"}
{"url": "https://standartnews.com/sport/man-siti-i-atalanta-prodlzhavat-napred-v-shl-408901.html", "text": "Габриел Жезус блесна с хеттрик за успеха на Манчестър Сити като гост с 4:1 над Динамо Загреб в Група С от Шампионската лига, а по същото ВАР класира италианския Аталанта (3:0) за осминафиналите за сметка на Шахтьор Донецк с бившия играч на ЦСКА Жуниор Мораеш. В Хърватия Габриел Жезус заби хеттрик, а едно попадение добави Фил Фоудън. За домакините резултата през първата част откри Олмо. В Украйна бе доста по-горещо. В 66-ата минута дойде най-спорното положение в мача. Аталанта вкара гол чрез Тимоти Кастан. Преди това обаче Гомес, който му подаде топката изглеждаше в засада. От повечето повторения изглеждаше, че той и защитникът на Шахтьор бяха на една линия, но след над 2 минути чудене и маене, хората от ВАР отсъдиха гол за Аталнта. След това италианците взеха контрол с вкараха още два гола. Додо пък бе изгонен.", "date": "2019.12.11", "title": "Ман Сити и Аталанта продължават напред в ШЛ"}
{"url": "https://standartnews.com/sport/uzhas-parizh-boy-sblichane-i-goryashchi-znamena-408903.html", "text": "Сблъсъци между феновете на ПСЖ и Галатасарай в центъра на френската столица Париж белязаха часовете преди двубоя от група А на Шампионска лига. \r\nПолицията във Франция е използвала сълзотворен газ, за да овладее ситуацията. Френските медии информират, че в безредиците са участвали около 100-ина фена на двата тима, облечени в черни якета и скрили лицата си с качулки. В социалните мрежи се появи снимка на ранен фен на ПСЖ, съблечен гол и окървавен. Информацията е, че той си е навлякъл гнева на турските привърженици, след като изгорил знамето на родната им страна, пише dsport.bg. По информация на „Reuters” един фен е откаран в болница с лека травма на главата.", "date": "2019.12.11", "title": "Ужас в Париж - бой, събличане и горящи знамена"}
{"url": "https://standartnews.com/sport/dzhenaro-gatuzo-poe-napoli-408902.html", "text": "Тимът на Наполи официално има нов старши треньор. Преди малко неаполитанците обявиха Дженаро Гатузо като своя нов наставник. Той наследява на поста Карло Анчелоти, който беше уволнен късно снощи след победата с 4:0 над Генк в Шампионската лига. Договорът на Гатузо ще до края на сезона, като ще има и включена опция за негово удължаване с още 12 месеца. Така до лятото италинският специалист ще получи 1,5 милиона евро. Досега в кариерата Гатузо е водил отборите на Сион, Палермо, ОФИ Крит, Пиза и Милан.", "date": "2019.12.11", "title": "Дженаро Гатузо пое Наполи"}
{"url": "https://www.standartnews.com/sport/man-siti-i-atalanta-prodlzhavat-napred-v-shl-408901.html", "text": "Габриел Жезус блесна с хеттрик за успеха на Манчестър Сити като гост с 4:1 над Динамо Загреб в Група С от Шампионската лига, а по същото ВАР класира италианския Аталанта (3:0) за осминафиналите за сметка на Шахтьор Донецк с бившия играч на ЦСКА Жуниор Мораеш. В Хърватия Габриел Жезус заби хеттрик, а едно попадение добави Фил Фоудън. За домакините резултата през първата част откри Олмо. В Украйна бе доста по-горещо. В 66-ата минута дойде най-спорното положение в мача. Аталанта вкара гол чрез Тимоти Кастан. Преди това обаче Гомес, който му подаде топката изглеждаше в засада. От повечето повторения изглеждаше, че той и защитникът на Шахтьор бяха на една линия, но след над 2 минути чудене и маене, хората от ВАР отсъдиха гол за Аталнта. След това италианците взеха контрол с вкараха още два гола. Додо пък бе изгонен.", "date": "2019.12.11", "title": "Ман Сити и Аталанта продължават напред в ШЛ"}
{"url": "https://standartnews.com/sport/krusharski-zakhapa-levski-predi-derbito-408872.html", "text": "Собственикът на Локомотив Пловдив - Христо Крушарски се заяде по любопитен начин с отбора на Левски преди двубоя между двата състава в последния есенен кръг от шампионата. Това се случи днес по време на негова пресконференция в пресклуб \"България\". \"Не знам дали сте правили статистика за головете на Локомотив, както и кой не е вкарал за тима. Аз не съм вкарал, защото не съм играл. Нямаме голмайстор. От нашите момчета и защитниците бележат. Алмейда има 4 гола от 10 мача. Езе има голове. Луков няма, но сега ще му дам да бие дузпа, за да влезе в тази класация. Дано да е срещу Левски, защото там ще ми е най-приятно. Ще играем мъжки срещу тях\", заяви Крушарски.", "date": "2019.12.11", "title": "Крушарски захапа Левски преди дербито"}
{"url": "https://www.standartnews.com/sport/dzhenaro-gatuzo-poe-napoli-408902.html", "text": "Тимът на Наполи официално има нов старши треньор. Преди малко неаполитанците обявиха Дженаро Гатузо като своя нов наставник. Той наследява на поста Карло Анчелоти, който беше уволнен късно снощи след победата с 4:0 над Генк в Шампионската лига. Договорът на Гатузо ще до края на сезона, като ще има и включена опция за негово удължаване с още 12 месеца. Така до лятото италинският специалист ще получи 1,5 милиона евро. Досега в кариерата Гатузо е водил отборите на Сион, Палермо, ОФИ Крит, Пиза и Милан.", "date": "2019.12.11", "title": "Дженаро Гатузо пое Наполи"}
{"url": "https://standartnews.com/sport/shche-se-pie-alkokhol-na-klubnoto-svetovto-v-dokha-408904.html", "text": "Футболните фенове ще могат да се чувстват комфортно по време на световната клубна купа в Доха. Причината е решението на правителството в Катар да разреши употребата на бира и други алкохолни напитки в специалните фен-зони, но не и по стадионите. Турнирът ще продължи от 11-ти до 19-ти декември. Наливната бира от половин литър струва около 6.90 долара по време на турнира, а бутилката ще се разпространява за около 5.50 долара. Ще бъдат предлагани също така водка, уиски и джин, а цената на бутилка вино ще бъде около 30 долара. Това със сигурност е по-евтино от цените за алкохол в по-голямата част от хотелите в Катар. ФИФА пък обеща на феновете \"отпускаща парти атмосфера\" във фен-зоните, разположени северно от центъра на столицата Доха.", "date": "2019.12.11", "title": "Ще се пие алкохол на клубното световто в Доха"}
{"url": "https://www.standartnews.com/sport/uzhas-parizh-boy-sblichane-i-goryashchi-znamena-408903.html", "text": "Сблъсъци между феновете на ПСЖ и Галатасарай в центъра на френската столица Париж белязаха часовете преди двубоя от група А на Шампионска лига. \r\nПолицията във Франция е използвала сълзотворен газ, за да овладее ситуацията. Френските медии информират, че в безредиците са участвали около 100-ина фена на двата тима, облечени в черни якета и скрили лицата си с качулки. В социалните мрежи се появи снимка на ранен фен на ПСЖ, съблечен гол и окървавен. Информацията е, че той си е навлякъл гнева на турските привърженици, след като изгорил знамето на родната им страна, пише dsport.bg. По информация на „Reuters” един фен е откаран в болница с лека травма на главата.", "date": "2019.12.11", "title": "Ужас в Париж - бой, събличане и горящи знамена"}
{"url": "https://standartnews.com/svyat/gruta-tunberg-e-lichnost-na-godinata-na-sp-taym-408875.html", "text": "Невръстната шведска екоактивистка Грета Тунберг бе обявена днес за Личност на годината на американското списание „Тайм“, съобщиха информационните агенции. Така тийнейджърката-активист се превърна в най-младия човек, който някога е бил обявен за личност на годината на списанието. Грета Тунберг беше номинирана и за Нобелова награда за мир през март тази година за ролята си да повлияе на хиляди студенти по целия свят да протестират срещу изменението на климата. 16-годишното момиче се прояви в ролята на говорител на поколение, заплашено от климатичните промени след стачката си срещу глобалното затопляне пред шведския парламент миналата година.", "date": "2019.12.11", "title": "Грета Тунберг е Личност на годината на сп. Тайм"}
{"url": "https://standartnews.com/biznes/pravitelstvoto-dava-138-mlrd-leva-za-am-khemus-408894.html", "text": "Министерският съвет пое ангажимент за осигуряване на 1 380 000 000 лв. по бюджета на Министерството на регионалното развитие и благоустройството за изграждането на последните 88,9 км от АМ „Хемус“. Това е участъкът между 222-ри и 310-ти километър - след връзката с пътя Русе - Велико Търново до строящия се в момента участък Белокопитово - Буховци. За целта се увеличава размерът на ангажиментите за разходи, които Министерството на регионалното развитие и благоустройството може да поеме през 2019 г. С това се цели планиране на завършването на автомагистралата от София до Варна, съобщава Автопрес 2001. През миналата година правителството предостави 1,3 млрд. лв. за строителството на 134 км в отсечката от Боаза до връзката с пътя Русе - Велико Търново. Цялостното доизграждане на АМ „Хемус“ е основен приоритет в Управленската програма на правителството, тъй като бъдещето на Северна България и модернизирането на региона е свързано със строителството на автомагистралата и осигуряването на бърза и безопасна пътна комуникация между София и Варна.. В момента в експлоатация са участъците от София до Боаза и от с. Белокопитово до Варна, с обща дължина от около 180 км. Неизградената част, започваща от п. в. „Боаза“ и завършваща при с. Белокопитово, ще свърже вече изградените участъци от двете страни на магистралата", "date": "2019.12.11", "title": "Правителството дава 1,38 млрд. лева за АМ \"Хемус\""}
{"url": "https://www.standartnews.com/sport/shche-se-pie-alkokhol-na-klubnoto-svetovto-v-dokha-408904.html", "text": "Футболните фенове ще могат да се чувстват комфортно по време на световната клубна купа в Доха. Причината е решението на правителството в Катар да разреши употребата на бира и други алкохолни напитки в специалните фен-зони, но не и по стадионите. Турнирът ще продължи от 11-ти до 19-ти декември. Наливната бира от половин литър струва около 6.90 долара по време на турнира, а бутилката ще се разпространява за около 5.50 долара. Ще бъдат предлагани също така водка, уиски и джин, а цената на бутилка вино ще бъде около 30 долара. Това със сигурност е по-евтино от цените за алкохол в по-голямата част от хотелите в Катар. ФИФА пък обеща на феновете \"отпускаща парти атмосфера\" във фен-зоните, разположени северно от центъра на столицата Доха.", "date": "2019.12.11", "title": "Ще се пие алкохол на клубното световто в Доха"}
{"url": "https://standartnews.com/sport/maradona-osdi-dolche-i-gabana-408906.html", "text": "Легендата на световния футбол Диего Армандо Марадона осъди за 70 000 евро модната къща \"Долче и Габана\". Причината е нерегламентирано използване с търговска цел на името на звездата през 2016-а.  От \"Долче и Габана\" ще трябва да платят и 13 000 евро адвокатски разноски по делото. Съдебният спор тръгна заради дефиле в Неапол през 2016 г., по време на което манекенка носеше светлосиня фланелка на футболния клуб \"Наполи\" с номер 10 и изписано над него име Марадона на гърба й. \"Това е било направено без съгласието на футболиста и без да е бил осъществен контакт с него - поясниха адвокатите му. - Защитата на \"Долче и Габана\" увери, че става въпрос за отдаване на почит към Неапол. Дефилето обаче имаше търговска цел, а правото да използва името и имиджа на толкова известна личност има единствено самата тя.\"", "date": "2019.12.11", "title": "Марадона осъди \"Долче и Габана\""}
{"url": "https://standartnews.com/biznes/prodavat-kolektsiya-s-unikalni-uiskita-za-milioni-408896.html", "text": "Преди смъртта си преди пет години, Ричард Гyyдинг бeшe coбcтвeниĸ нa нaй-извecтнaтa ĸoлeĸция oт yиcĸи нa cвeтa, пишe Zеrо Неdgе. Чpeз гoдини paбoтa c дecтилaтopни в paзлични чacти нa cвeтa, нaй-вeчe в Шoтлaндия, и мнoжecтвo пoĸyпĸи oт ayĸциoни тoй e cъбpaл 3900 бyтилĸи oт нaпитĸaтa, вĸлючитeлнo няĸoи oт нaй-peдĸитe, ĸoитo мoгaт дa ce oтĸpият. Cпopeд Вlооmbеrg caмo двe oт бyтилĸитe в нeя ce oцeнявaт нa пoвeчe oт 2 млн. дoлapa вcяĸa, a в нaчaлoтo нa cлeдвaщaтa гoдинa цялaтa ĸoлeĸция, вĸлючвaщa имeнa ĸaтo Масаllаn, Ѕрrіngbаnk и Воwmоrе, щe бъдe пpoдaдeнa нa ayĸциoн. Teндeнциятa дa ce пpoдaвaт ĸoлeĸции oт yиcĸи нa peĸopдни cтoйнocти ce нaблюдaвa oт няĸoлĸo гoдини. Πpeз oĸтoмвpи минaлaтa гoдинa в Ѕоthbу\"ѕ бeшe пpoдaдeнa тaĸaвa, cъcтoящa ce oт 467 бyтилĸи, вĸлючитeлнo 60-гoдишнo Масаllаn Fіnе & Rаrе, пpoизвeдeнo пpeз 1926 г., чиятo cтoйнocт дocтигнa 1,9 млн. дoлapa. Oчaĸвa ce cтoйнocттa нa Масаllаn, пpитeжaвaн oт Гyyдинг, дa e oщe пo-виcoĸa, зaщoтo eднaтa oт тяx e c eтиĸeт, нapиcyвaн oт итaлиaнcĸия пoп xyдoжниĸ Baлepиo Aдaми. Oт тяx cъщecтвyвaт caмo oĸoлo дeceтинa в цeлия cвят, cлeд ĸaтo eднa бeшe yнищoжeнa пpи зeмeтpeceниe в Япoния пpeз 2011 г.", "date": "2019.12.11", "title": "Продават колекция с уникални уискита за милиони"}
{"url": "https://standartnews.com/biznes/germantsi-izbrakha-khuauey-za-izgrazhdane-na-5g-mrezha-408895.html", "text": "Компанията \"Телефоника Дойчланд\" (Telefonica Deutschland) избра \"Нокиа\" (Nokia) и \"Хуауей\" за изграждането на 5G мрежата на телекомуникационният гигант, съобщи в сряда германският оператор. Въпреки че Германия все още не е финализирала правилата за сигурност по отношение на 5G мрежовата индустрия, \"Телефоника Дойчланд\" заяви, че изборът на финландския и на китайския технологични гиганти ще й позволи да започне изграждането на своята мобилна мрежа от пето поколение (5G) в началото на 2020 година. \"С това решение Telefonica Deutschland взема предвид факта, че политическият процес все още не е приключил, но без да се забавя началото на работата по изграждането на 5G мрежа\", се казва в съобщението на компанията. През октомври германски медии съобщиха (начело с в. Handelsblatt), че първоначално властите в Германия са планирали да забранят на китайската технологична компания \"Хуауей\" да участва при изграждането на 5G мрежите в страната, но в последствие се е стигнало до решение да няма такава забрана след опасения на германския канцлер Ангела Меркел, че забраната може да повлияе негативно на двустранните отношения между нейната страна и Китай. Шефът на Федералната служба за разузнаване на Германия Бруно Кал пък се обяви против разрешаването на китайски фирми, включително \"Хуауей\", да предоставят оборудване за германските 5G мрежи. През ноември германски законодатели също призоваха компанията \"Хуауей\" да бъде изключена от процедурите за наддаване при изграждането на високоскоростни мобилни мрежи от пето поколение в страната. Последва изказване на канцлерката Меркел, че Европейският съюз трябва да \"намери общи решения\" на диспута, свързан с евентуалното използване на оборудване на \"Хуауей\" (Huawei Technologies Co. Ltd.) при развитието на мобилната 5G мрежа в Европа. И към днешна дата обаче все още няма ясна окончателна позиция от страна на управляващата германска коалиция по отношение на китайския технологичен гигант и участието му при изграждането на 5G мрежи в Германия.", "date": "2019.12.11", "title": "Германци избраха Хуауей за изграждане на 5G мрежа"}
{"url": "https://www.standartnews.com/sport/napoli-izrita-ancheloti-sled-pobeda-40-408852.html", "text": "Карло Анчелоти беше освободен от поста си старши треньор на Наполи, въпреки че тимът се наложи категорично с 4:0 срещу Генк у дома и се класира за 1/8-финалите на Шампионска лига. Информацията бе официално оповестена от италианския клуб. В официалното съобщение, публикувано в Twitter, от Наполи пожелават всичко най-добро в бъдеще на Анчелоти и желаят приятелските отношение и взаимното уважение, между него, ръководството и собственика на клуба Аурелио де Лаурентис, да останат непокътнати. Въпреки че Наполи постигна целите си в най-елитния клубен турнир и излезе от групата, в която се намираше и настоящият шампион Ливърпул, в италианската Серия А нещата за неаполитанците не са толкова розови. Тимът няма победа вече в седем двубоя и се намира на седмото място в класирането с актив от 21 точки след 15 срещи. От няколко седмици в италианските медии се говореше, че Анчелоти е изпуснал съблекалнята извън контрол и, че дните му начело на Наполи са преброени, така че уволнението му не е чак толкова голяма изненада. Преди дни италианското издание \"Il Matino\" информира за трима специалисти, които ще се борят за поста на Анчелоти. Това са Масимилиано Алегри, Дженаро Гатузо и бившият наставник на Наполи Едоардо Рея.", "date": "2019.12.11", "title": "Наполи изрита Анчелоти след победа 4:0"}
