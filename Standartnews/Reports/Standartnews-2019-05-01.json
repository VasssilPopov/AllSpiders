{"url": "https://standartnews.com/regionalni/knsb-silistra-vzstanovyava-pametna-plocha-390947.html", "text": "Синдикалисти от Силистра възстановяват паметната плоча в града, която напомня за първата стачка на шивачите в България. Обновеният мемориален знак бе  монтиран върху  сградата на бившата пощенска станция в града в навечерието на работническия празник Първи май. Акцията е дело на местната организация на КНСБ в крайдунавския град, съобщи лидерът на  профсъюза Димитричка Пейкова. Паметният знак е почит към шивачите от Силистра, които през 1893 година се вдигнали на бунт с искане за по-високи заплати и по-кратък работен ден. Две години по-късно, през 1895 година, в града е проведено и първото честване на Международния ден на труда Първи май. Синдикалното движение има дълбоки корени в  Силистра. Първият синдикат в града е създаден през 1902 година, а от 1922 година различните работнически организации имат свой синдикален съвет, припомнят местните хроники.  ", "date": "2019.04.30", "title": "КНСБ-Силистра възстановява паметна плоча"}
{"url": "https://standartnews.com/biznes/zachitat-osiguritelniya-stazh-v-chuzhbina-pri-bezrabotitsa-390942.html", "text": "Правителството одобри промени в Наредбата за отпускане и изплащане на паричните обезщетения за безработица, които уточняват разпоредбите, свързани с определяне на правото на обезщетение за безработица на работили в чужбина. Предвижда се при определяне на правото на обезщетение за безработица да се зачита осигурителен стаж, придобит по международни договори, по които България е страна, както и по законодателство на друга държава-членка на ЕС по силата на европейските регламенти за координация на системите за социална сигурност. Съгласно промените, гражданите ще могат да подават заявленията за отпускане на парични обезщетения и приложения към тях по електронен път, по реда на Закона за електронното управление. По този начин се ограничава административната тежест и се подобрява административното обслужване на гражданите. Промените привеждат наредбата в съответствие с измененията в Кодекса за социално осигуряване, в сила от 1 януари 2019 г, Административно-процесуалния кодекс, Закона за електронното управление и Закона за платежните услуги и платежни системи.", "date": "2019.04.30", "title": "Зачитат стажа в чужбина при безработица у нас"}
{"url": "https://standartnews.com/biznes/stroim-bulevard-za-20-mln-za-noviya-zavod-na-forksvagen-390927.html", "text": "Държавният бюджет ще осигури финансирането на строеж на продължението на булевард „Царица Йоанна“ от столичния жилищен комплекс „Люлин“ до индустриалната зона в Божурище. Необходимата сума е около 19,7 млн. лева, но именно новата пътна връзка е част от инфраструктурни проекти, обещани на емисарите на Volkswagen, които са оглеждали зоната за евентуалния завод у нас, пише „Монитор“. Изграждането на новото шосе ще бъде предоставено на Столична община още тази година, като по план парите трябва да бъда осигурени от бюджет 2019. Отделно ще се използва и съществуващата гара, както и евентуално метро, но ако в зоната наетите достигнат 20 000. В момента връзката на подземната с надземната железница за Божурище се осъществява на метростанция „Обеля“, работещите в зоната използват и маршрутна линия от и до София. По примера на Пловдив все още се планира да се построи и интермодален терминал в индустриалната зона край София. Неофициално от седмици се говори, че възможните терени за новия завод за автомобили с марката Škoda са около София или Пловдив. Консултантите по сделката са били учудени от предложените им локации, защото такива терени до толкова големи градове не са им предлагани никъде другаде. Емисарите, които са били у нас, не са правили анализ на терените, а са останали по няколко дни в двата града, за да усетят начина на живот, коментираха запознати с преговорите пред „Монитор“. Очакваният оборот на бъдещото производство е между 6 и 7 млрд. евро годишно, а в държавата ни ще влизат след облагането с данък печалба до 700 млн. евро. В новия завод се очаква да бъдат наети между 4 и 5 хил. работници. По-рано през месеца немски медии съобщиха, че Сърбия отпада от състезанието за бъдещия завод на Vоlkѕwаgеn в Източна Европа. Двете държави, които продължават преговорите, са България и Турция. Информацията беше потвърдена от високите етажи на БГ властта пред „Монитор“. Въпреки това говорител на немския автомобилен гигант отрече съобщенията, заявявайки, че все още не е взето решение. Сърбия запази мълчание по темата, но стана ясно, че страната се е ангажирала да построи 40-километрова метролиния, която да свърже Белград с град Инджия, в опит да привлече инвестицията от 1,4 милиарда евро на Volkswagen, съобщиха местните медии миналата седмица. Сръбското правителството е посочило Инджия като потенциално място за новата фабрика, тъй като е разположен по средата между Белград и Нови Сад, което улеснява достъпа до квалифициран персонал. Алтернативно място за фабриката е град Ягодина, пише вестник \"Вечерне Новости\". Миналия ноември шефът на Vоlkѕwаgеn Хърбърт Дийс заяви, че компанията търси място за завод в Източна Европа, който се очаква да заработи след 2022 г. Компанията планира да премести производството на Škoda Karoq и Seat Ateca. По информация на „Монитор“ съвсем скоро, до края на април, ръководството на автомобилния гигант трябва да определи къде ще бъде новият завод. Сръбските медии твърдят, че това ще стане ясно до края на ноември.", "date": "2019.04.30", "title": "Строим булевард за 20 млн. за завод на Фолксваген"}
{"url": "https://standartnews.com/svyat/frantsuzite-si-iskat-sshchata-notr-dam-390965.html", "text": "Социологическо проучване, публикувано във Франция, показва, че повечето французи искат катедралата „Нотр Дам” да бъде възстановена по абсолютно същия начин, както е изглеждала преди пожара, разрушил покрива и стреловидната ѝ кула, съобщи ДПА. Около 54% от запитаните в сондажа на института \"Югав\", направен за телевизия Се Нюз и уебсайта \"Хъфпост\" казват, че искат идентична реконструкция. Само 25 на сто подкрепят идеята за промяна на външния вид на парижката катедрала, а 21 процента нямат предпочитания. Президентът Еманюел Макрон обяви международен конкурс и заяви, че стреловидната кула може да бъде заменена със \"съвременна архитектурна\" конструкция. Тази 91-метрова кула е била добавена към катедралата през 19 век на мястото на средновековна кула, разрушена през 18 век. Националното събрание на Франция ще обсъди на 10 май законопроект за реставрацията на \"Нотр Дам\", съобщи радио \"Франс енфо\", цитирано от ТАСС.", "date": "2019.04.30", "title": "Французите си искат същата Нотр Дам"}
{"url": "https://standartnews.com/sport/svetovno-atletichesko-prvenstvo-za-uchenitsi-390946.html", "text": "Кметът на Разград доктор Валентин Василев  връчи спортни екипи на селектирания национален отбор по лека атлетика, който ще представя България на Световното ученическо първенство по лека атлетика в Хърватия. Треньорът на младите спортисти Красен Цонев и състезателите Владислав Димитров и Мехмед Мехмед са от Разград. Момчетата са възпитаници на Националната професионално-техническа гимназия „Шандор Петьофи” в лудогорския град. Кметът Василев връчи на разградчаните и български трибагреник с извезан на него герб на Разград, за да го развеят в Хърватия. \r\nМлади атлети от Разград участват за осми път в световни ученически игри. Тази година  българският отбор ще бъде представен от  момчета от Варна и от момичета от Харманли. Лекоатлетическото състезание ще се  проведе  в хърватския град Сплит от 13 до 19 май.  ", "date": "2019.04.30", "title": "Световно атлетическо първенство за ученици"}
{"url": "https://standartnews.com/biznes/praznuvat-svetoven-den-na-krasotata-na-natura-bisse-390949.html", "text": "25 април за шеста поредна година събра почитателите на испанската козметична марка Natura Bisse в най-луксозните салони за красота в България. Beauty Lovers Day се отбелязва по целия свят, а всеки клиент е посрещан с червена роза. На празника беше представена и специалната лимитирана серия Extreme Diamond. Продуктът се бори със сухотата с помощта на своята съставка Artemia salina, която помага за моменталното стимулиране на енергията на кожата. Още при първата употреба кожата става по-гъвкава, хидратирана, защитена и пълна с живот. Избраните салони, които се включиха в луксозния ден, са Ladies first studio в гр. София, Beauty Center Melissima в гр. Варна, Timeless Beauty Studio в гр. София, MG Beauty в гр. София, салон за красота Onina в гр. Сливен, In House Beauty в гр. София и салон Lady’s first в София. Изпълнителният директор за България г-жа Грети Гарсия направи обиколка в избраните салони. Денят приключи със специален мастър клас в най-новия партньор на марката - Спа студио „Кадифе“ в Пловдив. Честването на Beauty Lovers Day е родено от испанската легенда за Св. Георги – ден, в който мъжете подаряват на жените роза, а жените на мъжете – книга. Natura Bisse избира този ден символично за свой празник, като го превръща в честване на женствеността и лоялността на приятелите на марката по целия свят. Natura Bissé въплъщава изисканост и елегантност, сила и женска интуиция. Всеки партньор на марката предлага великолепно обслужване и индивидуално внимание. Терапевтите са преминали специални обучения. Мисията на фирмата е да се възползва от творческото начало, неустоимо стремящо се към бъдещето в разработването на ефикасни продукти за грижа за кожата и изживяване на красотата чрез използване на авангардни технологии и високо съдържание на първокласни съставки. Благодарение на своите висококвалифицирани експерти по естетика Natura Bissé знае, че всеки има неповторима кожа със свой собствен глас. Именно тези гласове водят и определят майсторството на фирмата, което съчетава в едно последни технологии с възможно най-нежното човешко съдържание, за откликване на различните потребности на своите гости. В България Natura Bisse е представена вече години и е сред най-динамично развиващите се дестинации. Марката може да бъде намерена в най-луксозните СПА центрове и салони за красота, а терапиите са сред най-търсените ритуали.", "date": "2019.04.30", "title": "Празнуват Световен ден на красотата на Natura Bisse"}
{"url": "https://standartnews.com/biznes/mozhe-da-vnasyame-rumnski-priroden-gaz-ot-2020-g-390963.html", "text": "България ще може да внася до милиард и половина кубически метра природен газ от Румъния от началото на следващата година. Това е новината от енергийна конференция в София, посветена на алтернативните източници на синьо гориво, предаде БНТ. През декември изтича срокът, в който Румъния трябва да завърши компресорната си станция край Гюргево, което ще позволи България да получава в пълен капацитет природен газ от северната ни съседка. Това обяви Ясен Иванов от българската държавна компания \"Булгартрансгаз\". Освен връзката с Румъния, ключови за страната са и връзките с Гърция и със Сърбия. Оказва се обаче, че пускането в експлоатация на българо-гръцката газова връзка съвсем не е безпроблемно. Компанията собственик ICGB ще обяви строителите и доставчиците на тръбите за нея до две седмици. В случай, че процедурата се обжалва, компанията ще иска предварително изпълнение, защото всяко забавяне би било фатално за проекта, който трябва да бъде завършен до края на 2020 г. „За да започнем начало на строителството, предвиждаме евентуално предварително изпълнение на тази поръчка, ако такъв риск има, което за съжаление ще доведе до оскъпяване на проекта, ако съда не препотвърди нашето решение“, заяви Теодора Георгиева, изпълнителен директор на ICGB. Другият собственик на тръбата, гръцката ДЕПА, обаче напомни, че най-важна е бъдещата цена на газа, който ще тече по тръбата. „Инфраструктурата не е всичко. Според нас цените са най-важни, а инфраструктурата идва след това. Тя подпомага процеса, но не е основното. Казвам го, защото през последните 6-7 години се опитваме да продаваме в България, и едва тази успяхме. Знаете ли защо - не заради бюрокрация, не заради липса на капацитет, но основно заради цените“, каза Стелиос Бикос, директор на търговската дивизия на ДЕПА. Засега капацитет за връзката са си запазили държавната \"Булгаргаз\", азербайджанската \"Сокар\", и американската \"Линден\". От там обаче сигнализираха, че може и да се откажат от проекта, защото \"Булгартрангаз\" не ги пуска по своите тръби. От дружеството обявиха, че това не зависи от тях и обясниха, че ще направят всичко възможно да допуснат и търговци на втечнен газ у нас. България си е поставила за цел да продава и втечнен газ на бъдещата газова борса, която предстои да бъде изградена у нас.", "date": "2019.04.30", "title": "Може да внасяме румънски природен газ от 2020 г."}
{"url": "https://standartnews.com/biznes/benzint-pak-skochi-s-5-st-390953.html", "text": "Бензиностанциите пак започнаха да вдигат цените на горивата. Най-масовият бензин A-95 H поскъпна с 5 ст. до 2,15 лв./л, а A-98 H скочи с 10 ст., като литъра върви за 2,20 лв./л. Увеличение има и при Евро дизела с 8 ст., стигайки до 2,24 лв. за литър. Най-малко е увеличението при пропан-бутана - с 1 стотинка - или 0,92 лв./л. По данни на специализирания сайт fuelo.net, средните цени на горивата у нас са следните: бензин А95: 2,20 лв./л, дизел: 2,30 лв./л, пропан-бутан: 0,96 лв./л и Метан: 1,45 лв./кг. В национална класация в момента Пловдив се нарежда на второ място по евтини горива. Това е втората секира за шофьорите в рамките на месец. Иначе за последните 3 месеца дизелът е поскъпнал с 14 стотинки или 6,48%. За същия период цената на А95 е набъбнала с 24 стотинки, а пропан-бутан​ът е поевтинял с 5 стотинки. Прогнозите са горивата още да поскъпнат - от една страна заради лятото, когато потреблението се увеличава, а от друга заради новия софтуер, с който трябва да се оборудват бензиностанциите.", "date": "2019.04.30", "title": "Бензинът пак скочи с 5 ст."}
{"url": "https://www.standartnews.com/sport/zaporirakha-samolet-i-khelikopter-na-neymar-390887.html", "text": "Данъчните в Бразилия запораха част от имуществото на нападателя на националния тим на страната и ПСЖ Неймар. според вестник Folha de S.Paulo информацията е от адвоката на футболиста Маркус Недера. \"Запорът на имущество е обезпечителна мярка. Това е нормална практика, заявява юриста. Властите в Бразилия подозират Неймар в укриване на данъци в размер на 17,5 млн. долара. Те са спестени от трансфера му от бразилския Сантос в Барселона. Запорът е обсъждан с бащата на футболиста, който се явава собственик и разпоредител с на маркетонговата фирма, която държи правата върху използването на името на футболиста. Под запор в момента са самолет Cessna Citation 680, хеликоптер Eurocopter France 130 B4, а също така и дялове в компании, които принадлежат на семейството на Неймар.", "date": "2019.04.30", "title": "Запорираха самолет и хеликоптер на Неймар"}
{"url": "https://www.standartnews.com/sport/denvr-zapochna-s-pobeda-seriyata-s-portland-390904.html", "text": "  Денвър Нъгетс победи вкъщи Портланд Трейл Блейзърс със 121:113 в първия мач от полуфинала в Западната конференция на Националната баскетболна асоциация на САЩ и Канада. Във втория мач Денвър отново ще е домакин. Във втория мач от полуфинала в Източната конференция Филаделфия Севънти Сиксърс надви като гост Торонто Раптърс с 94:89 като гост.  Резултатът в серията е равен 1-1, следващият двубой ще се играе във Филаделфия. ", "date": "2019.04.30", "title": "Денвър започна с победа серията с Портланд"}
{"url": "https://www.standartnews.com/sport/grozdeva-kontsentrirakh-se-vrkhu-vseki-izstrel-390898.html", "text": "„Още не мога да повярвам, че се случи, защото беше едно наистина силно състезание. Много съм щастлива”. Това каза Мария Гроздева. Тя спечели световната купа по стрелба в Китай  и така си осигури рекордното 7-мо участие на Олимпийските игри. „Цялата публика много се радваше. До последно ме аплодираха и после дойдоха да ме поздравят. Единственото, което ме доведе до победа, беше, че не погледнах нито веднъж къде се намирам в класацията – водя ли, не водя ли, какво е положението. Просто внимавах и се концентрирах върху всеки изстрел”, сподели Гроздева. „Човек се ражда с талант, но важното е той да се поддържа правилно. Това е години наред работа”, заяви от своя страна Валери Григоров, треньор и съпруг на българската състезателка.", "date": "2019.04.30", "title": "Гроздева: Концентрирах се върху всеки изстрел"}
{"url": "https://standartnews.com/regionalni/zanayat-fest-v-blagoevgrad-390919.html", "text": "За втора поредна година Благоевград ще бъде домакин на „Занаят фест“. В рамките на три дни, жители и гости на областния център ще могат да се запознаят в детайли с български традиции, бит и култура. \r\n„Занаят фест“ ще се проведе на площад „Македония“ от 4 до 6 май. \r\nПроявата цели да провокира интереса на деца и хора от различни възрасти към българските занаяти, традиции и култура, както и към тяхното съхраняване. В рамките на фестивала ще бъдат представени занаяти като звънчарство, тъкачество, грънчарство, дърворезба, ножарство, пчеларство, накити, изработка на български народни инструменти, демонстрация на точене на кори и др. В програмата са включени и Фермерски игри. Те ще се водят от участници от познатото телевизионно предаване „Фермата“. Участниците ще имат възможност да усвоят умения като стреляне с прашка, коване на пирони, стрелба с лък,”зеле и бъчва”, мерки, ходене на кокили, дърпане на въже и др. По време на фестивала в Благоевград ще гостува и „Пътуващо читалище“. То представлява 50-местен автобус, преобразен в място, което разкрива моменти от минало и история на нашите предци. Ще бъде представена и изложбата „Български бит”, която ще „разходи“ публиката из всички етнографски области. Организаторите са подготвили и играта „Познавам ли моята България?”, чиято цел е да провокира интереса на децата към културно-историческото наследство и природните забележителности на България.", "date": "2019.04.30", "title": "\"Занаят фест\" в Благоевград"}
{"url": "https://standartnews.com/regionalni/treti-sezon-na-kinedok-v-stara-zagora-390897.html", "text": "\r\n    Фестивал за европейско документално  КинеДок – ще се проведе трети пореден сезон в Стара Загора. Зрителите ще могат да видят 14 филма от 7 държави тази година. Прожекциите са в Къщата на архитекта. Двама от режисьорите на тазгодишната селекция ще участват на прожекциите на филмите си и ще останат за дискусия след тях. Откриването на феста е в петък вечер с филма „Всяка стена е врата“ с гост младата българска режисьорка Елица Георгиева.   С този филм КинеДок 2019 бе открит на 25-ти март едновременно в седемте държави партньори - България, Чехия, Словакия, Хърватия, Унгария, Румъния и Норвегия със скайп връзка между тях. На откриването ще присъстват и Мина Милева и Весела Казакова от Активист 38, благодарение на които КинеДок се случва и в България \r\n  През май старозагорските зрители ще могат да видят още два документални филма - „Миниатюра за пиано“ на Елдора Трайкова  и „Свидетелите на Путин“ на режисьора Виталий Мански.  \r\n   Входът за откриващото събитие е свободен. За всички останали прожекции входът е дарение от 5 лв за поддръжка на архитектурния паметник- Къщата на арх. Димов.", "date": "2019.04.30", "title": "Трети  сезон на КинеДок в Стара Загора"}
{"url": "https://standartnews.com/regionalni/aktori-ot-krdzhali-vv-film-za-naim-syuleymanoglu-390940.html", "text": "Наши театрали са в основния актьорски състав на филм за живота на Наим Сюлейманоглу. Филмът се подготвя от турската страна и е с работно заглавие „Наим Сюлейманоглу – Джобният Херкулес“. Това съобщи директорът на Театрално-музикален център – Кърджали, Гълъб Бочуков,  след завръщането на трупата от Международния фестивал „Хиляди въздишки – един глас“ в град Коня, Турция. Там съставът на музикален театър „Кадрие Лятифова“ към ТМЦ-Кърджали представи „Езоп“ на автора Гилерме Фигейредо. На 23 април кърджалийската трупа представи за деца и авторския спектакъл „Аладин“ на режисьора Лео Капон, посрещнат с голям интерес от детската публика в Коня. \r\n       \r\n„За да гледа вечерния спектакъл „Езоп“, специално от Истанбул пристигна екип на кастинг агенцията, която е ангажирана с подготовката на филм за живота на Наим Сюлейманоглу”, съобщи Бочуков. Кърджалийските актьори направили пробни снимки и голяма част от ролите вече са поверени на нашенци. \r\n      \r\n„Имената ще бъдат огласени обаче след окончателното разпределение и стартирането на снимките в началото на месец юни тази година“, уточни директорът на кърджалийския театър.  ", "date": "2019.04.30", "title": "Актьори от Кърджали във филм за Наим Сюлейманоглу"}
{"url": "https://standartnews.com/biznes/nap-danchnata-kampaniya-priklyuchi-uspeshno-390959.html", "text": "Успешно приключи данъчна кампания 2019 г., съобщиха от НАП. Над половин милион данъчни декларации от граждани са подадени към края на работния ден на 30 април. Електронната система за деклариране на доходите ще продължи да функционира до полунощ. Повече от половината данъчни декларации за доходите на физическите лица са подадени по интернет с персонален идентификационен код (ПИК) на НАП или електронен подпис, като 2019 е първата година, в която електронните формуляри са повече от хартиените. От началото на годината до момента чрез електронната система за плащане (т.нар. виртуален POS) и чрез физическите POS терминали в офисите на НАП са платени над 70 млн. лв. без такси. От приходната агенция съобщават още, че през 2020 г. декларирането на доходите ще бъде значително по-лесно за хората, които имат ПИК или електронен подпис. Тогава всички доходи от трудов договор, както и хонорарите и възнагражденията по граждански договори, ще бъдат предварително попълнени от НАП в данъчните декларации на гражданите и те ще имат възможност да ги прегледат, коригират и допълнят при нужда. „Отчитаме успешна данъчна кампания 2019 г. Благодаря на колегите в НАП за професионализма и очаквано добрия резултат. Виждаме ясна тенденция на ръст на електронното деклариране и плащане, ще продължим да работим за усъвършенстване на електронните услуги“, каза в края на кампанията директорът на „Обслужване“ в НАП Боряна Георгиева.", "date": "2019.04.30", "title": "НАП: Данъчната кампания приключи успешно"}
{"url": "https://standartnews.com/regionalni/patronazhna-grizha-za-vzrastni-i-khora-s-uvrezhdaniya-390935.html", "text": "Мобилни екипи от специалисти ще помагат на възрастни и на хора с увреждания в цялата община Момчилград. От услугата „Патронажна грижа“ ще се възползват около 50 души в продължение на 15 месеца, съобщават от общинска администрация. Мобилните екипи ще включват социални и медицински работници, а когато се налага - и лекар. Ще се предоставят грижи от здравословен, домашен или социален характер. При необходимост ще има възможност хора да бъдат извозвани до медицински центрове за изследвания и консултации. \r\nОдобреният проект, с който община Момчилград кандидатства пред Министерство на труда и социалната политика, е на стойност малко над 173 хил. лева \r\n„Целта ни е да се подобри качеството на живот на хора с увреждания и на възрастните жители на общината над 65 години. Ще им осигурим достъп до дългосрочна здравно-социална грижа, според специфичните потребности“, каза кметът на община Момчилград Сунай Хасан.  ", "date": "2019.04.30", "title": "„Патронажна грижа“ за възрастни и хора с увреждания"}
{"url": "https://standartnews.com/regionalni/turisti-prevzekha-dyavolskiya-most-za-velikden-390936.html", "text": "Над 1000 лева са събрани от таксите за посещение на Дяволския мост по време на великденските празници. Това съобщиха от общинската администрация в Ардино. От години общината инвестира в сферата на туризма и в развитие на два от най-известните на територията си обекти – Дяволският мост и тракийското светилище „Орлови скали“. Всеки турист, посетил Дяволския мост, е  посрещнат с козунак, шарени яйца, къпана баница и червено вино. Идеята е на Ферди Велиев, уредник на общинския музей в Ардино, който е и гид на обекта. „Профилът на посещаващите Дяволския мост е много разнообразен – освен  хора от областта и страната, идват туристи от Турция, Гърция, Германия, Холандия, Великобритания, Франция, Ливан, Израел, Тайланд”, обясни  Велиев. \r\n      \r\nТаксата за посещение на Дяволския мост е символична - 2 лева за възрастни и един лев за ученици и пенсионери.  ", "date": "2019.04.30", "title": "Туристи „превзеха“ Дяволския мост за Великден"}
{"url": "https://www.standartnews.com/sport/svetovno-atletichesko-prvenstvo-za-uchenitsi-390946.html", "text": "Кметът на Разград доктор Валентин Василев  връчи спортни екипи на селектирания национален отбор по лека атлетика, който ще представя България на Световното ученическо първенство по лека атлетика в Хърватия. Треньорът на младите спортисти Красен Цонев и състезателите Владислав Димитров и Мехмед Мехмед са от Разград. Момчетата са възпитаници на Националната професионално-техническа гимназия „Шандор Петьофи” в лудогорския град. Кметът Василев връчи на разградчаните и български трибагреник с извезан на него герб на Разград, за да го развеят в Хърватия. \r\nМлади атлети от Разград участват за осми път в световни ученически игри. Тази година  българският отбор ще бъде представен от  момчета от Варна и от момичета от Харманли. Лекоатлетическото състезание ще се  проведе  в хърватския град Сплит от 13 до 19 май.  ", "date": "2019.04.30", "title": "Световно атлетическо първенство за ученици"}
{"url": "https://www.standartnews.com/sport/sportt-po-tv-za-30-april-390931.html", "text": "20,00 Футбол, Франция, Лига 1: Монпелие - ПСЖ (пряко) 21,15 \"Спорт в обектива\" 20,45 Баскетбол, Евролига: Фенербахче - Жалгирис (пряко) 22,00 Баскетбол, Евролига: Реал М - Панатинайкос (пряко) 22,00 Футбол, Шампионска лига: Тотнъм - Аякс (пряко) 03,30 Футбол, Копа Судамерикана: Коло Коло - Универсидад Католика (пряко) 20,30 УЕФА Шампионска лига - магазинно предаване 12,00 и 20,30 Снукър: Световно първенство в Шефийлд, четвъртфинали (пряко) 17,00 Колоездене: Обиколка на Романдия, пролог (пряко)", "date": "2019.04.30", "title": "Спортът по тв за 30 април"}
{"url": "https://www.standartnews.com/sport/godishnina-blgarin-izkachva-osemkhilyadnik-za-prvi-pt-390929.html", "text": "Точно преди 38 години на 30 април българин стъпва за първи път на осемхилядник. В 13,55 ч Христо Проданов изкачва четвъртия по височина връх в света - Лхотце (8516 м). Проданов е и водач на първата първата българска експедиция в Хималаите. Той изкачва Лхотце сам и без кислороден апарат по трудния \"Кулоар на Райс\". С постижението си Христо Проданов става едва 25-ият алпинист, покорил този хималайски връх, като преди него само трима преди него са го направили без кислород. Експедицията е посветена на 1300 години от основаването на българската държава.След завръщането на експедицията ни в Народното събрание всички участници получават държавни отличия. За изкачването на връх Лхотце Христо Проданов е удостоен с голямо държавно отличие \"Герой на социалистическия труд\" и орден \"Георги Димитров\". Лхотце е покорен за първи път на 18 май 1956 г. от швейцарския екип Ернст Райс и Фриц Лухзингер. Първото изкачване, направено от жена, е на французойката Шантал Модюи на 16 май 1996 г. Проданов загива на 22 април на слизане от Еверест, който изкачва успешно без кислород на 20 април и става първия българин стъпил на покрива на света. ", "date": "2019.04.30", "title": "Годишнина: Българин изкачва осемхилядник за първи път"}
{"url": "https://www.standartnews.com/sport/dimitr-dimitrov-ostava-v-kazakhstan-390923.html", "text": "Българският треньор на Иртиш (Казахстан) Димитър Димитров няма намерение да подава оставка, съобщи за Sports.kz агентът на специалиста Мирчо Димитров. Снощи изпълнителният директор на ПФК Левски Павел Колев обяви името му като опция за нов наставник на \"сините\" след уволнението на Георги Дерменджиев. 59-годишният български треньор е под натиск заради лошата серия на павлодарци от началото на настоящата кампания, в която отборът загуби последните си три мача от шампионата без да отбележи гол и вече има пет поражения в седем срещи. \r\n\"Към настоящия момент въпрос за раздяла между Димитър Димитров и Иртиш не стои на дневен ред. Специалистът има договор за още две години с павлодарския клуб и смята да го изпълни. Неуспехите на Иртиш на старта на сезона са с временен характер. В най-близко бъдеще ситуацията ще се подобри\", заяви Мирчо Димитров,  цитиран от БТА, като подчерта, че никой от ръководството на клуба не е поискал оставката на българския старши треньор. \r\nДимитър Димитров - Херо пое състава за втори път през юли миналата година в тежка ситуация, но успя да го спаси от изпадане от елита.", "date": "2019.04.30", "title": "Димитър Димитров остава в Казахстан"}
{"url": "https://www.standartnews.com/sport/basketbolist-na-a1-akademik-s-prestizhen-priz-390945.html", "text": "Баскетболистът на А1 Академик София Цветомир Чернокожев бе избран за най-добър млад баскетболист за сезон 2018/2019. Той спечели убедително анкетата „Рачо Колев – едно сърце, една игра“, която се проведе сред спортните журналисти. 208-сантиметровият младежки национал е петият баскетболист, който ще получи приза. Той наследява Иван Алипиев, Александър Везенков (четири награди), Димитър Димитров и Станимир Маринов.  В анкетата „Рачо Колев – едно сърце, една игра” взеха участие представители на 12 медии. Всеки от тях е дал по три имена, като първо място носи 3 точки, второ – две и трето – една точка.  Чернокожев събра 40 точки, следван от Мартин Коцев от Черно море Тича с 15 и Йордан Минчев от Истанбул ББ с 11. Общо 10 талантливи баскетболисти получиха по един или повече гласа. Класиране: Цветомир Чернокожев (А1 Академик София) – 40 т. Мартин Коцев (Черно море Тича) - 15 т. Йордан Минчев (Истанбул ББ) - 11 т. Константин Костадинов (Реал Мадрид) - 8 т. Мартин Йорданов (Черно море Тича) - 5 т. Мирослав Васов (Рилски спортист) - 4 т. Цветомир Куртев (Черно море Тича) - 3 т. Емил Стоилов (Естудиантес) - 2 т. Николай Михайлов (Академик София) - 1 т. Александър Матушев (Ямбол) - 1 т. ", "date": "2019.04.30", "title": "Баскетболист на А1 Академик с престижен приз"}
{"url": "https://standartnews.com/svyat/yaponskiyat-imperator-akikhito-sdade-prestola-390941.html", "text": "Тържествена церемония в Токио беляза акта, с който японският император Акихито абдикира в полза на сина си принц Нарухито. Това е първата абдикация на японски владетел от около 200 години. \"От днес задълженията ми като император приключват. По време на управлението ми се радвах на уважението и доверието на народа, което смятам за голямо щастие. Благодарен съм на народа на Япония от цялото си сърце и ще се моля за мир и щастие в страната и в целия свят\", заяви император Акихито. Той се оттегли от Трона на хризантемата след 30 годишно управление, по време на което Япония преживя няколко природни бедствия и най-тежката ядрена авария в историята си. Акихито е изключително обичан от японците заради състраданието и човечността, които проявява по време на всички трудности за страната. Още през 2016-а императорът изрази желание да се откаже от престола в полза на по-големия си син заради напредналата си възраст и проблеми със здравето. Парламентът на Япония прие специален закон, който позволява на императора да се откаже от трона. На 1 май Нарухито ще стане 126-ият император в линия, датираща от 5 века. Акихито технически остава император до полунощ, когато страната ще навлезе в новата ера на Рейва, която ще продължи докато Нарухито се пенсионира. Премиерът Шиндзо Абе благодари на 85-годишният император, който заемаше Хризантемовия трон от 1989 г., казвайки, че той е „изпълнил задълженията си като символ на Япония.” Той добави, че кралската двойка, позната с техните пътувания, за да утешат жертвите на природни бедствия, е дала на японците „смелост и надежда”.", "date": "2019.04.30", "title": "Японският император Акихито сдаде престола"}
{"url": "https://standartnews.com/sport/zaporirakha-samolet-i-khelikopter-na-neymar-390887.html", "text": "Данъчните в Бразилия запораха част от имуществото на нападателя на националния тим на страната и ПСЖ Неймар. според вестник Folha de S.Paulo информацията е от адвоката на футболиста Маркус Недера. \"Запорът на имущество е обезпечителна мярка. Това е нормална практика, заявява юриста. Властите в Бразилия подозират Неймар в укриване на данъци в размер на 17,5 млн. долара. Те са спестени от трансфера му от бразилския Сантос в Барселона. Запорът е обсъждан с бащата на футболиста, който се явава собственик и разпоредител с на маркетонговата фирма, която държи правата върху използването на името на футболиста. Под запор в момента са самолет Cessna Citation 680, хеликоптер Eurocopter France 130 B4, а също така и дялове в компании, които принадлежат на семейството на Неймар.", "date": "2019.04.30", "title": "Запорираха самолет и хеликоптер на Неймар"}
{"url": "https://standartnews.com/sport/dimitr-dimitrov-ostava-v-kazakhstan-390923.html", "text": "Българският треньор на Иртиш (Казахстан) Димитър Димитров няма намерение да подава оставка, съобщи за Sports.kz агентът на специалиста Мирчо Димитров. Снощи изпълнителният директор на ПФК Левски Павел Колев обяви името му като опция за нов наставник на \"сините\" след уволнението на Георги Дерменджиев. 59-годишният български треньор е под натиск заради лошата серия на павлодарци от началото на настоящата кампания, в която отборът загуби последните си три мача от шампионата без да отбележи гол и вече има пет поражения в седем срещи. \r\n\"Към настоящия момент въпрос за раздяла между Димитър Димитров и Иртиш не стои на дневен ред. Специалистът има договор за още две години с павлодарския клуб и смята да го изпълни. Неуспехите на Иртиш на старта на сезона са с временен характер. В най-близко бъдеще ситуацията ще се подобри\", заяви Мирчо Димитров,  цитиран от БТА, като подчерта, че никой от ръководството на клуба не е поискал оставката на българския старши треньор. \r\nДимитър Димитров - Херо пое състава за втори път през юли миналата година в тежка ситуация, но успя да го спаси от изпадане от елита.", "date": "2019.04.30", "title": "Димитър Димитров остава в Казахстан"}
{"url": "https://standartnews.com/sport/godishnina-blgarin-izkachva-osemkhilyadnik-za-prvi-pt-390929.html", "text": "Точно преди 38 години на 30 април българин стъпва за първи път на осемхилядник. В 13,55 ч Христо Проданов изкачва четвъртия по височина връх в света - Лхотце (8516 м). Проданов е и водач на първата първата българска експедиция в Хималаите. Той изкачва Лхотце сам и без кислороден апарат по трудния \"Кулоар на Райс\". С постижението си Христо Проданов става едва 25-ият алпинист, покорил този хималайски връх, като преди него само трима преди него са го направили без кислород. Експедицията е посветена на 1300 години от основаването на българската държава.След завръщането на експедицията ни в Народното събрание всички участници получават държавни отличия. За изкачването на връх Лхотце Христо Проданов е удостоен с голямо държавно отличие \"Герой на социалистическия труд\" и орден \"Георги Димитров\". Лхотце е покорен за първи път на 18 май 1956 г. от швейцарския екип Ернст Райс и Фриц Лухзингер. Първото изкачване, направено от жена, е на французойката Шантал Модюи на 16 май 1996 г. Проданов загива на 22 април на слизане от Еверест, който изкачва успешно без кислород на 20 април и става първия българин стъпил на покрива на света. ", "date": "2019.04.30", "title": "Годишнина: Българин изкачва осемхилядник за първи път"}
{"url": "https://standartnews.com/sport/sportt-po-tv-za-30-april-390931.html", "text": "20,00 Футбол, Франция, Лига 1: Монпелие - ПСЖ (пряко) 21,15 \"Спорт в обектива\" 20,45 Баскетбол, Евролига: Фенербахче - Жалгирис (пряко) 22,00 Баскетбол, Евролига: Реал М - Панатинайкос (пряко) 22,00 Футбол, Шампионска лига: Тотнъм - Аякс (пряко) 03,30 Футбол, Копа Судамерикана: Коло Коло - Универсидад Католика (пряко) 20,30 УЕФА Шампионска лига - магазинно предаване 12,00 и 20,30 Снукър: Световно първенство в Шефийлд, четвъртфинали (пряко) 17,00 Колоездене: Обиколка на Романдия, пролог (пряко)", "date": "2019.04.30", "title": "Спортът по тв за 30 април"}
{"url": "https://standartnews.com/sport/grozdeva-kontsentrirakh-se-vrkhu-vseki-izstrel-390898.html", "text": "„Още не мога да повярвам, че се случи, защото беше едно наистина силно състезание. Много съм щастлива”. Това каза Мария Гроздева. Тя спечели световната купа по стрелба в Китай  и така си осигури рекордното 7-мо участие на Олимпийските игри. „Цялата публика много се радваше. До последно ме аплодираха и после дойдоха да ме поздравят. Единственото, което ме доведе до победа, беше, че не погледнах нито веднъж къде се намирам в класацията – водя ли, не водя ли, какво е положението. Просто внимавах и се концентрирах върху всеки изстрел”, сподели Гроздева. „Човек се ражда с талант, но важното е той да се поддържа правилно. Това е години наред работа”, заяви от своя страна Валери Григоров, треньор и съпруг на българската състезателка.", "date": "2019.04.30", "title": "Гроздева: Концентрирах се върху всеки изстрел"}
{"url": "https://standartnews.com/sport/denvr-zapochna-s-pobeda-seriyata-s-portland-390904.html", "text": "  Денвър Нъгетс победи вкъщи Портланд Трейл Блейзърс със 121:113 в първия мач от полуфинала в Западната конференция на Националната баскетболна асоциация на САЩ и Канада. Във втория мач Денвър отново ще е домакин. Във втория мач от полуфинала в Източната конференция Филаделфия Севънти Сиксърс надви като гост Торонто Раптърс с 94:89 като гост.  Резултатът в серията е равен 1-1, следващият двубой ще се играе във Филаделфия. ", "date": "2019.04.30", "title": "Денвър започна с победа серията с Портланд"}
{"url": "https://standartnews.com/svyat/silvio-berluskoni-khospitaliziran-v-italiya-390925.html", "text": "Бившият италиански премиер Силвио Берлускони влзезе в болница в Сеграте, предградие на Милано, съобщи за РИА Новости 82-годишен политик. По негови думи Берлускони се е обърнал към лекарите заради остра болка в бъбреците. По-рано италианските медии съобщиха за хоспитализацията на бившия премиер, но не е била съобщена причината за това. Берлускони е лежал в същата болница, където е имал сърдечна операция през юни 2016 г., заради което в някои публикации се изказва мнение, че той отново има проблеми със сърцето. Берлускони сега се чувства добре и днес, в края на изследването му, ще вземе участие в мероприятие на партията си „Напред, Италия“, добави източникът на агенцията. Това ще бъде пресконференция, посветена на представянето на кандидатите за майските избори за Европейски парламент. В началото на годината Берлускони обяви, че възнамерява да се кандидатира на тези избори.", "date": "2019.04.30", "title": "Силвио Берлускони влезе в болница"}
{"url": "https://standartnews.com/svyat/malk-pozhar-izbukhnal-v-ukrainska-aets-390962.html", "text": "Пожар е избухнал вчера вечерта в АЕЦ „Ровно“ в Западна Украйна и е довел до спиране на един от нейните реактори, обявиха днес украинските власти, цитирани от БТА.  Те уверяват, че нивото на радиация не се е повишило. Огнената стихия в АЕЦ, разположена на около 300 км от Киев, е била овладяна за един час. Тя избухнал в електрически трансформатор и е задействал системата за защита на реакторите. Трети реактор после е бил спрян, каза говорителка на украинската агенция за атомна енергия Енергоатом. \"Нивото на радиация не се е увеличавало\", допълни говорителката. Започнало е разследване за причините за пожара. „Според международната класификация на инцидентите в атомни централи, случилото се в АЕЦ „Ровно“ е от нулева степен”, се казва в изявление на Енергоатом. АЕЦ „Ровно“ има четири реактора. Днес Трети реактор продължава да не работи заради подмяната на подпалилия се вчера електрически трансформатор. В Украйна има четири действащи АЕЦ с общо 15 реактора. Те доставят около 50 процента от електричеството на страната. През 1986 г. в Украйна стана най-голямата ядрена катастрофа в историята на ядрената енергетика. Тогава при тест се взриви един от реакторите на АЕЦ - Чернобил.", "date": "2019.04.30", "title": "Малък пожар избухнал в украинска АЕЦ"}
{"url": "https://standartnews.com/svyat/turtsiya-vse-oshche-iska-v-evrosyuza-390944.html", "text": "Членството в ЕС продължава да бъде стратегическа цел за Турция. Ако ЕС не иска да ни приеме, той трябва да вземе своето решение, заяви турският външен министър Мевлют Чавушоглу на пресконференция в Братислава след съвместно заседание с външните министри на страните от Вишеградската четворка, съобщава Анадолската агенция, цитирана от БТА.  Чавушоглу посочи, че Турция е готова да разглежда всяка една преговорна глава и да изпълни всяко условие. След изборите реформите са наш приоритет, изтъкна още турският външен министър. Той посочи обаче, че основният проблем във връзка с процеса на присъединяване на Турция към ЕС са политическите пречки. Чавушоглу изтъкна, че Турция има принос към ЕС по редица теми като сигурност, икономика и миграция, но подчерта, че съществуват политически пречки пред членството на Турция в евросъюза. Той каза, че някои страни са категорично против членство на Анкара в ЕС. Чавушоглу заяви още, че срещата с колегите му от Вишеградската четворка /Чехия, Словакия, Полша и Унгария/ е преминала много ползотворно и на нея са били обсъдени въпроси от взаимен интерес и регионални теми, както и ситуацията в Сирия, Либия, Иран и Ирак. Той посочи, че е бил разгледан и въпросът за нелегалната миграция и е добави, че това е общ проблем, с който трябва да се води борба съвместно. Чавушоглу изтъкна, че споразумението между Турция и ЕС за миграцията е ефективно в тази насока.", "date": "2019.04.30", "title": "Турция все още иска в Евросъюза"}
{"url": "https://standartnews.com/svyat/pochina-rezhisort-na-brzi-i-yarostni-2-390908.html", "text": "Режисьорът почина на 51 години в Лос Анджелис след неотдавна   съобщиха световните информационни агенции. \r\n  \r\n\"Джон издъхна спокойно,  \", съобщи семейството му. Джон Сингълтън беше . Вчера семейството му съобщи, че е взело трудното решение да . \r\n  \r\nДжон Сингълтън беше  и   награда \" \" за най-добър режисьор за филма \"Момчета от квартала\" през 1992 г. Тогава той беше на 24 години. След това той режисира филми като \"Бързи и яростни 2\", \"Роузууд\", продуцира сериала \"Снеговалеж\". Семейството му заяви, че той е \"плодовит режисьор новатор, променил правилата и  - свят само на няколко мили от квартала, в който е израснал, и въпреки това отдалечен на светове\".", "date": "2019.04.30", "title": "Почина режисьорът на „Бързи и яростни 2”"}
{"url": "https://standartnews.com/svyat/avtomobil-se-vryaza-v-trgovski-tsentr-v-khamburg-390922.html", "text": "Има двама ранени Автомобил навлезе в сграда на търговски център в Хамбург. Полицията и бърза помощ са пристигнали веднага на мястото на инцидента, съобщи във вторник Хамбургер Моргенпост. Според вестника инцидентът се е случил в \"Галерия Кауфхоф\" в района на Попенбютел. Колата излязла от паркинга и внезапно се понесла към галерията, разбивайки стъклената стена. Посетителите незабавно били евакуирани, двама души са ранени, включително шофьорът на автомобила, пише вестникът. Причините за поведението на водача, който бил пенсионер, засега са неизвестни.", "date": "2019.04.30", "title": "Автомобил се вряза в търговски център в Хамбург"}
{"url": "https://standartnews.com/svyat/germaniya-zabravi-godishninata-ot-obedinenieto-si-390960.html", "text": " 30 години от падане на Берлинската стена догодина На 3 октомври 2020 година се навършват 30 години от обединението на ГДР и ФРГ и страната планира да посрещне юбилея с големи празненства. Германското министерство на вътрешните работи обаче забравило за тази годишнина и пропуснало да заложи подготовката и охраната на тържествата в бюджета си, заради което се наложило спешно да помоли да му бъдат отпуснати допълнително 61 милиона евро. Случаят е без прецедент в историята на федералната република и министърът на вътрешните работи на Германия Хорст Зеехофер отнесе голяма доза подигравки от медиите. Чиновници от министерството се обърнали с молба за пари към министерството на финансите с аргумента, че е излязло неочаквано събитие, което трябва да се планира допълнително. Годишнината обаче не може да се окачестви като изненада, коментира „Зюддойче цайтунг“. Въпреки това финансовото министерство е откликнало на молбата и е гарантирало транша от 61 милиона. 30 милиона са необходими още тази година, останалите 31 милиона ще бъдат похарчени за организацията догодина. Бюджетът за 2019 г. бе приет още миналата година.  ", "date": "2019.04.30", "title": "Германия забрави годишнината от обединението си"}
{"url": "https://standartnews.com/svyat/erbs-otchete-ryazk-spad-na-netnata-pechalba-390914.html", "text": "„Еърбъс“ обяви, че нетната печалба е спаднала рязко до 40 милиона евро през първото тримесечие, като обвинява настъпилите промени, предаде Агенция Франс прес. Сред причините за спада са удълженото замразяване на лицензите за износ за отбраната на Саудитска Арабия - което доведе до загуба от 190 милиона евро - и прекратяването на програмата А380, струвала 61 милиона евро на „Еърбъс“. На 14 февруари авиационният гигант обяви, че спира производството на най-големия пътнически самолет в света. Доставките на модела А380 ще бъдат преустановени окончателно след 2 години. Мярката се очакваше, след като големите авиокомпании предпочетоха да купуват по-малки и икономични самолети. Последният удар по струващата десетки милиарди програма беше решението на компанията „Емирейтс“ да се откаже от 39 от поръчаните А380. Причината е, че за да бъдат ефективни, големите самолети с 4 двигателя и капацитет между 500 и 800 пътници, трябва да са пълни при всеки полет. Компаниите не успяват да осигурят такава заетост и предпочитат по-малките А330 и А350. А380 влезе в употреба през 2007 г. и бързо спечели одобрението на пътниците. Малко компании, обаче, успяха да намерят ефективно приложение на гигантския самолет, който струва около половин милиард долара.", "date": "2019.04.30", "title": "„Еърбъс“ отчете рязък спад на нетната печалба"}
{"url": "https://standartnews.com/svyat/izprashchat-oshche-320-voenni-na-granitsata-s-meksiko-390907.html", "text": "Американският министър на отбраната Патрик Шанахан е одобрил изпращането на още 320 военни на границата на САЩ с Мексико в подкрепление на разположените там 5000 военнослужещи. Това съобщи БТА. Разполагането на новите 320 служители на министерството на отбраната по границата с Мексико ще струва около 7,4 милиона долара до 30 септември. Една от задачите им ще бъде да управляват автомобилите на митниците и граничната охрана, с които се транспортират мигранти, и ще имат право да установяват контакт с тях, за да проверяват имуществото им. В такива случаи е необходимо и присъствие на цивилни служители от министерството на вътрешната сигурност, които имат правоналагащи функции. Разполагането на военни по границата се следи отблизо и от привържениците, и от опонентите на имиграционната политика на президента Доналд Тръмп.", "date": "2019.04.30", "title": "Изпращат още 320 военни на границата с Мексико"}
{"url": "https://standartnews.com/svyat/yaponskiyat-imperator-shche-abdikira-390890.html", "text": "В Токио днес ще се състои първата абдикация на император през последните 200 години. Японският мператор Аки-хито ще отстъпи престола на най-големия си син и престолонаследник – Нару-хито. Желанието си да се оттегли той изрази в необичайно видеопослание през август 2016 г. Тогава императорът изтъкна като аргумент напредналата му възраст и крехкото здраве.", "date": "2019.04.30", "title": "Японският император ще абдикира"}
