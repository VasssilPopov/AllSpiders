{"url": "https://standartnews.com/biznes/makedontsite-se-kolebayat-za-uchastie-v-belene-395978.html", "text": "Северна Македония смята, че най-бързият, най-простият и най-евтиният начин да се осигури базисна енергия за по-дълъг срок е чрез атомната централа Белене в България и с включване в изграждането й, заяви вицепремиерът на страната Кочо Ангюшев, но добави, че това е далече от реализация, предаде агенция МИА. \"Българската страна обяви, че събира оферти, в което на практика търси партньори за този проект. Ние като държава вероятно трябва да видим нашия интерес да участваме в такъв обект, тъй като с хода на времето губим базисната си енергия, защото нямаме въглища\", каза Ангюшев. Пояснявайки, че базисна енергия се произвежда от въглища, газ или гориво и други източници няма, вицепремиерът подчерта, че тъкмо затова македонската страна е проявила интерес за участие в Белене. \"Все още обаче концепцията от българска страна не е ясна и те нямат изградена докрай финансова конструкция, нито структура на заинтересуваните страни. Виждам, че целият регион изразява интерес за участие в този проект. Мисля, че е много рано да се говори за някаква конкретна реализация\", каза Ангюшев.", "date": "2019.06.29", "title": "Македонците се колебаят за участие в Белене"}
{"url": "https://standartnews.com/regionalni/grandiozni-zadrstvaniya-na-gkpp-kulata-396001.html", "text": "В последните около две седмици се наблюдава изключително интензивен трафик през ГКПП на българско-гръцката граница, увеличено е и движението на граждани от трети страни. Само в рамките на последните 15 часа през ГКПП \"Кулата\" са преминали 10 400 моторни превозни средства, от които 6500 - за излизане от страната, а 3900 - на вход. Това се посочва в информация от ГД \"Гранична полиция\" за трафика на българските гранични контролно-пропускателни пунктове, съобщиха от МВР. Натоварен остава и ГКПП \"Маказа\", откъдето в периода от полунощ до 15.00 ч. днес са преминали общо 4380 моторни превозни средства. Близкият до него ГКПП \"Златоград\" към момента не е натоварен и може да бъде използван от пътуващите в посока Гърция. Не са натоварени също ГКПП \"Илинден\", ГКПП \"Ивайловград\" и ГКПП \"Капитан Петко Войвода\". На българско-сръбската граница трафикът е интензивен на ГКПП \"Калотина\", откъдето до 15.00 ч. са преминали общо 4717 моторни превозни средства. На българско-турската граница, на ГКПП \"Капитан Андреево\", е интензивен трафикът за товарни автомобили на изход. Преминалите в последните 15 часа от денонощието през пункта превозни средства са 2389. Автомобилите, преминали през ГКПП \"Лесово\", са общо 499. Интензивно е движението на изхода на ГКПП на българско-румънската граница - \"Дунав мост\"-Видин, \"Дунав мост\"-Русе, \"Кардам\" и \"Дуранкулак\". \r\n ", "date": "2019.06.29", "title": "Грандиозни задръствания на ГКПП Кулата"}
{"url": "https://standartnews.com/biznes/khvanakha-narusheniya-v-kurort-na-vetko-i-marinela-395979.html", "text": "Сигнали за нарушения в затворен комплекс, собственост на семейство Ветко и Маринела Арабаджиеви, са причината за обща проверка на няколко институции, сред които Министерството на туризма и Българската агенция по безопасност на храните, съобщи бТВ. В затворения комплекс „Елените\" край Несебър се предлага „ол инклузив\" почивка на туристите. С тази услуга са свързани и част от оплакванията на почиващите. Други сигнали са свързани с липсата на места за инвалиди и чистотата на хотелите. За всяко установено нарушение може да бъде наложена глоба от 1000 до 3000 лева. „Най-фрапиращото нарушение са обекти, извършващи туристическа дейност без категоризация”, разкри министър Николина Ангелкова, която също участва в проверката. „Сигналите, които сме получили към момента, са свързани с оплакване от ол инклузива. Затова, че не отговаря на критериите и очакванията на туристите. Освен това имаме много сигнали, че няма места, обособени за инвалиди, каквито са нашите категорични изисквания\", каза министърът на туризма. Бяха проверени качеството на алкохола на бара и храната в ресторанта, както и водата в басейна. „Имаше плочки изпочупени, мухъл, също така има и много инсекти, мухи, въпреки че всички прозорци са замрежени\", казва д-р Георги Митев, директор на БАБХ Бургас. „Към мене оплакване не е имало в този ресторант”, отговаря мениджърът на ресторанта Методи Тренчев. „Ще бъде съставен акт за административно нарушение, глоба в размер от 1000 до 3000 лева\", заключи министър Ангелкова.", "date": "2019.06.29", "title": "Хванаха нарушения в курорт на Ветко и Маринела"}
{"url": "https://www.standartnews.com/sport/stanimira-petrova-specheli-zlato-ot-evropeyskite-igri-395987.html", "text": "Боксьорите донесоха втората титла и още едно сребро за България от Европейските игри в Минск! България има в актива си 17 отличия - 2 златни, 7 сребърни и 8 бронзови. След титлата на Мария Оряшкова в самбото Станимира Петрова добави нов златен медал към актива на нашата страна. Нашата състезателка стана шампионка в категория до 57 кг, побеждавайки във финала ирландката Михаела Уолш с 4:1. Така 28-годишната боксьорка от Асеновград добави нова перла в короната си след световната и двете си европейски титли. Браво, Стани! \r\nВ мъжкия турнир, който е със статут на европейско първенство, Даниел Асенов остана със среброто в категория до 52 кг, след като отстъпи на испанеца Даниел Ескобар с 1:4 съдийски гласа в много оспорван сблъсък. Тайсъна от Кукорево, който има 2 европейски титли при мъжете и общо 6 в неговата кариера, не успя да защити златото си от шампионата на Стария континент през 2017. \"Личното ми мнение е, че съдиите, ръководени от престъпната клика управляваща АИБА, ощетиха жестоко българския боксьор. За облекчение на всички, МОК суспендира лиценза на АИБА и квалификациите за Токио, както и самия олимпийски турнир, ще бъдат адмистрирни от олимпийската централа, написа във Фейсбук министър Красен Кралев. - Браво на българските боксьори, които спечелиха за България пълен комплект медали – злато на Станимира Петрова, сребро на Даниел Асенов и бронз на Габриела Димитрова\". \r\nПреди последния ден на Европейските игри в Минск България има в актива си 17 отличия - 2 златни, 7 сребърни и 8 бронзови. Това е със 7 повече, отколкото преди 4 години на Игрите в Баку, когато нашите спортисти спечелиха 10 медала - 1 златен, 4 сребърни и 5 бронзови. \r\nУтре Ивет Горанова стартира в турнира по карате в категория до 55 кг „Кумите“. Успех, Ивет! Вярвам, че имаш сили да се пребориш за още едно отличие след бронзовите медали от световното и европейското първенство. спорт", "date": "2019.06.29", "title": "Станимира Петрова спечели злато от Европейските игри"}
{"url": "https://standartnews.com/svyat/sedem-emiri-na-islyamska-drzhava-zadrzhani-v-turtsiya-396000.html", "text": "Седем души, подозирани, че са „емири“, т.е. високопоставени членове на терористичната групировка „Ислямска държава“(ИД), са били заловени при операция на силите за сигурност в югоизточна Турция. Полицията за борба с тероризма атакувала няколко къщи в югоизточната провинция Шанлиурфа близо до границата със Сирия, за да залови заподозрените. Националността на заподозрените не беше разкрити, но източниците от силите за сигурност заявиха, че са били активни в Сирия, преди да се промъкнат в Турция, след като терористичната групировка загуби позициите си в арабската държава, съобщава БГНЕС. \r\nПри претърсването на скривалищата на заподозрените са установени дигитални доказателства, които ги свързват с ИД. Терористичната групировка е обвинявана за поредица от терористични атаки в Турция, при които бяха убити 319 души през последните три години – в Истанбул и Анкара, както и в градовете на югоизток. Според официални данни най-малко 2000 души са били арестувани и 7 000 други са депортирани при операции срещу ИД в Турция през последните няколко години, докато около 70 000 души са били лишени от достъп до Турция заради подозрения за връзки с терористичната група.", "date": "2019.06.29", "title": "7 „емири\" на Ислямска държава задържани в Турция"}
{"url": "https://www.standartnews.com/sport/arzhentina-sreshcha-braziliya-v-polufinala-na-kopa-amerika-395967.html", "text": "Футболистите на Аржентина се класира за полуфиналите на турнира Копа Америка, след като победиха Венецуела с 2:0. Головете за „гаучосите\" отбелязаха Лаутаро Мартинес  и резервата Джовни Ло Селсо. Така за място на финала воденият от Лионел Меси отбор ще спори във вторник със състава на домакина Бразилия. В десетата минута на двубоя Лаутаро Мартинес отклони топката във вратата на венецуелския отбор след удар на Серхио Агуеро. Малко повече от четвърт час преди края Джовани Ло Селсо се възползва от грешка на вратаря Вулкер Фаринес и оформи крайния резултат. Воденият от Лионел Меси отбор достига до полуфиналите в турнира за пети път през последните шест издания на надпреварата. \"Гаучосите\" нямаха победа над Венецуела в последните три срещи между двата отбора. В полуфиналите се класира и защитаващият титлата си отбор на Чили. „Ла роха\" трябваше да мине през рулетката на дузпите, за да се справи със състав на Колумбия. В редовното време и продълженията мачът завърши 0:0. Чили отбеляза два гола, но те бяха отменени от съдиите чрез намеса на системата за видеоповторения. Решаващата дузпа вкара звездата Алексис Санчес, а фаталният пети пропуск за Колумбия бе дело на Уилям Тесило. В следващата фаза Чили ще играе срещу победителя от двубоя Уругвай - Перу тази вечер.", "date": "2019.06.29", "title": "Аржентина среща Бразилия в полуфинала на Копа Америка"}
{"url": "https://standartnews.com/svyat/kazano-chestno-vsichko-y-e-nared-na-merkel-395977.html", "text": "Ангела Меркел се опита днес да разсее слуховете, че има влошено здравословно състояние, след като на два пъти вече се разтрепера пред телевизионните камери на официални събития в Германия. Обяснението й обаче бе кратко – чувства се добре и не е ходила на лекар, става ясно от публикация в „Билд“. \"Както дойде, така си и отиде. Нищо особено не мога да кажа. Всичко ми е наред\", каза германската канцлерка пред репортер на вестника. Днес Меркел се срещна в кулоарите на Г-20 с руския президент Владимир Путин. Представителите на медиите веднага забелязаха, че тя изглежда бодра и весела. На 18 юни Меркел бе видяна да трепери неконтролируемо по време на официалната церемония по посрещането на украинския президент Володимир Зеленски. Тя по-късно обяви, че причината за това е дехидратация, посочвайки, че се чувства по-добре, след като пийнала вода. Но треморът се повтори и по-късно - на официалната церемония по назначаването на новия министър на правосъдието в Берлин. Докато президентът Франк-Валтер Щайнмайер произнасяше слово в резиденцията си Меркел беше заснета с ръце пред стомаха, а краката й изглеждаха видимо треперещи.", "date": "2019.06.29", "title": "Казано честно всичко й е наред на Меркел"}
{"url": "https://standartnews.com/svyat/trmp-pokani-kim-na-granitsata-395963.html", "text": "Засилени мерки за сигурност в Сеул преди визитата на американския президент Доналд Тръмп, който ще пристигне след срещата на Г-20 в Осака. В неделя в Синия дом той ще се срещне с южнокорейския си колега Мун Дже-ин. Във фокуса на разговорите ще бъдат отношенията със Северна Корея. В туит от днес американският президент покани севернокорейския лидер на среща на браздата в демилитаризираната зона, за да му стисне ръката и да му каже \"Здравей\". От Северна Корея отговориха, че предложението на Доналд Тръмп е \"интересно\". Намираме са на малко повече от 53 км от Сеул и 208 от Пхенян, предаде кореспордентхна БНТ днес сутринта, който се намира на мястото.  \"Първо забелязваме двете знамена. И с тях са премерени силите - южнокорейският пилон е висок 98 метра, севернокорейският 160. Пред очите ни е демаркационната линия, която минава по 38 паралел и разделя Корейския полуостров на две. Южнокорейците не я наричат граница, а линия на спокойствие от войната. Война, която всъщност не е приключила. През 1953 година е подписано само примирие, мирен договор няма. Създадената тогава демилитаризирана зона е широка 4 километра и дълга 248 километра. Вече 66 години тази строго пазена ивица земя като жива рана разделя един народ. Хиляди от двете страни искат да се съберат отново\", съобщи още БНТ. Те Сън: Видяхме се на среща на разделените семейства. Брат ми беше на 85 години, аз на 74, срещата беше в Северната част. Над 60 години не се бяхме виждали. Дотогава мислех, че брат ми е мъртъв, но той ме е търсил. След като се видяхме, нямаше какво да си говорим, освен да се разплачем. Искам да го видя отново. Социологическо проучване от края на април показва, че макар и с малко повече от процент - 51,4, за първи път в историята южнокорейците, които са за продължаване на диалога със Северна Корея са повече от противниците на идеята. С много очаквания е натоварена визитата на американския президент Доналд Тръмп. Сон Де Сън, вицепрезидент на Асоциацията на корейските журналисти: Корейците очакват мирно обединение след трите срещи на южнокорейския президент и севернокорейския лидер и двете срещи на върха между американския президент и Ким Чен Ун. Макар че след срещата в Ханой има застой и няма развитие на разговорите. Затова южнокорейците очакват визитата на Тръмп да придвижи процеса за обединение на двете Кореи. Надяваме се тя да е много успешна в тази посока. В Южна Корея са убедени, че пролетта на Корейския полуостров настъпва, а ледовете по пътя на обединението, макар и бавно, са започнали да се топят.", "date": "2019.06.29", "title": "Тръмп покани Ким на границата"}
{"url": "https://www.standartnews.com/sport/lokler-startira-prvi-v-gran-pri-na-avstriya-395983.html", "text": "Пилотът Шарл Льоклер с Ферари спечели квалификацията в Гран При на Австрия и ще започне от първа стартова решетка утрешната надпревара. Пилотът на скудерията записа най-бързи времена в последните две свободни тренировки и с 1:03.003 мин. оглавява класирането в квалификацията. Това е първи полпозишън за Ферари в Австрия от 16 години насам. Другият пилот на Скудерията Себастиян Фетел претърпя голямо разочарование, след като не успя да влезе в Q3 заради проблем. Люис Хамилтън записа второто най-добро време - 1:03.262 мин., но може да получи наказание заради препречване на Кими Райконен. Макс Верстапен с Ред Бул ще стартира трети (1:03.439 мин.), а Валтери Ботас - четвърти (1:03.537). След това следват Кевин Магнусен (Хаас), Ландо Норис (Макларън), Кими Райконен, Антонио Джиовинаци (Алфа Ромео и двамата), Пиер Гасли (Ред Бул) и десети е Фетел (Ферари). Хамилтън се позиционира пред Кими Райконен в началото на квалификацията и може би ще бъде наказан от стюардите. Колата на Себастиян Фетел пък имаше проблем с входния колектор и той не успя да запише обиколка в последния етап. Допълнителен интерес на състезанието утре придава фактът, че Ферари и Пиер Гасли от Ред Бул ще стартират със софт гумите, които са по-меки, докато двата Мерцедеса и Верстапен с другия болид на „биковете\" се очаква да стартират с медиум. Състезанието утре на пистата „Ред Бул Ринг\" започва от 16:10 ч. Преди това Шарл Льоклер даде най-добро време и в третата свободна тренировка преди Гран при на Австрия във Формула 1. Пилотът на Ферари направи най-бърза обиколка за 1:03.987 минути на пистата \"Ред Бул Ринг\", дълга 4.318 километра. На второ място е световният шампион Люис Хамилтън. Пилотът на Мерцедес изостана на 0.143 секунди от Льоклер. Трети се нареди неговият съотборник Валтери Ботас, на 0.234 секунди от лидера. Четвърти остана Себастиан Фетел (Ферари), докато петата позиция е за Макс Ферстапен от Ред Бул. фото ЕПА/БГНЕС", "date": "2019.06.29", "title": "Льоклер стартира първи в Гран при на Австрия"}
{"url": "https://standartnews.com/svyat/putin-razkri-za-kakvo-sa-si-govorili-s-trmp-395981.html", "text": "Владимир Путин разказа пред руски медии за съдържанието на разговора му с Доналд Тръмп на срещата на върха на Г-20 в Осака, предаде ТАСС. Путин каза, че президентът на Съединените щати е превърнал в приоритет на преговорите темата за украинските моряци, задържани от Русия. \"Тази тема беше повдигната. Не си спомням вече, на обяд или по време на нашата среща, но във всеки случай американският президент направи тази тема един от приоритетите по време на нашата комуникация на Г-20\", каза той пред репортери, цитиран от агенцията. Путин подчерта, че по тази тема \"все още няма решение, процесът е в ход, трябва да изчакаме резултатите и след това да вземем решение\". \"Но най-важното е, че (това решение - бел.ред.) не трябва да бъде в рамките на предизборната кампания в Украйна, за да не се свързва този процес с вътрешнополитическия дневен ред на Украйна\", добави президентът. Руският президент Владимир Путин заяви, че в разговора с Тръмп е обсъден въпросът за обвиненията срещу Русия за намеса в американските избори. \"Да, говорихме за това. Говорихме за Венецуела и говорихме за изборите\", каза той пред репортери, отговаряйки на въпроса дали темата е повдигната между него и Тръмп. Преди да започне двустранна среща с руския лидер в петък, Тръмп, след като бе попитан от журналист дали ще поиска от Путин да не се намесва в президентските избори в САЩ през 2020 г., се обърна към руския президент и каза: “Да, разбира се, ще поискам. Не се намесвайте в изборите.“ Путин се засмя докато слушаше превода. Американският държавен глава също се усмихна и поклати глава. Контрааргументът на Путин бе, че ежедневно се извършва вмешателство в делата на Руската федерация. \"Виждаме какво се случва. Но не шумим, не правим истерии, въпреки че намесата (в делата на Русия отвън – бел.ред.) се извършва ежедневно\", каза Путин. \"За съжаление това се превръща в практика в международните отношения\", добави руският лидер. Друга тема на преговорите беше въпросът за перспективите за удължаване на договора СТАРТ-3. Според ръководителя на руската държава шефовете на външнополитическите ведомства на Руската федерация и САЩ са били инструктирани да започнат консултации по СТАРТ-3. \"Що се отнася до START-3, ние инструктирахме министерствата на външните работи да започнат консултации по този въпрос. Дали тези консултации ще доведат до удължаване на договора START-3, все още не знам, твърде рано е да се каже, но също така обсъдихме и това\", каза Путин. Като цяло той оцени разговора с Тръмп като добър, много делови и прагматичен. \"Практически преминахме през целия списък от въпроси от взаимен интерес. Това важи и за нашите икономически отношения, те са в незадоволително състояние\", добави Путин. Той припомни интереса на американския бизнес към руския пазар, отбелязвайки, че  . \"Тук имаме какво да помислим. Потвърдихме готовността си да създадем подходяща структура от представители на бизнес общностите на двете страни, които да проучат в бъдещите перспективи за развитие на търговските и икономическите отношения\", каза Путин. В допълнение, според руския лидер, той е обсъждал с Тръмп ситуацията в различни региони на света. „Като цяло това бяха полезни консултации“, заключи той.", "date": "2019.06.29", "title": "Путин разкри за какво са си говорили с Тръмп"}
{"url": "https://standartnews.com/svyat/liderite-na-g-20-ne-osdikha-protektsionizma-395975.html", "text": "Лидерите на групата на 20-те големи икономики предупредиха днес, че нарастват рисковете за световната икономика, но не заклеймиха протекционизма. Вместо това само призоваха за свободна и честна търговия, съобщи Ройтерс. В заключителния документ от двудневната среща в японския град Осака, лидерите констатираха, че световният растеж остава нисък, а търговските и геополитическите напрежения се засилват. \"Борим се да осъществим свободна, честна, недискриминационна, прозрачна, предвидима и стабилна търговия и инвестиционна среда, както и да запазим пазарите отворени\", казаха те във второ изявление от срещата. В него обаче се въздържаха от отправяне на призив за противопоставяне на протекционизма. Японският премиер Шиндзо Абе подчерта, че лидерите на Г-20 имат много общо помежду си, включително това, че признават необходимостта групата да остане водещ фактор в глобалния растеж. \"Г-20 се споразумя за основните принципи в подкрепа на система за свободна търговия\", каза Абе и добави, че лидерите са обещали да предприемат по-категорични действия за подобряване на системата за уреждане на спорове в Световната търговска организация. При подготовката на документа Япония, председател на срещата, е потърсила допирни точки между САЩ, които са против критикуването на протекционизма, и други страни, искащи да се отправи предупреждение за напрежението в областта на търговията. Абе каза, че лидерите са намерили допирни точки по отношение на климатичните промени, въпреки големите различия във възгледите на членовете на Г-20. В заключителния документ се посочва, че 20-те големи икономики в света ще оп", "date": "2019.06.29", "title": "Лидерите на Г-20 не осъдиха протекционизма"}
{"url": "https://standartnews.com/svyat/silno-zemetresenie-razlyulya-albaniya-i-grtsiya-395992.html", "text": "Регистрирано е земетресение с магнитуд 4.7 на границата между Албания и Гърция, показва справка на страницата на Европейския средиземноморски сеизмологичен център. Трусът е регистриран в 15:01 часа местно време (16:01 часа българско време) на 17 километра южно от албанския град Корча и на 128 километра югоизточно от столицата Тирана. Земетресението е усетено силно в Южна Албания и Северозападна Гърция, а по слабо и в района на Охридското и Преспанското езеро. Засега няма информация за пострадали хора и нанесени материални щети. Районът на епицентъра е засегнат от продължаваща сеизмична активност в последния месец. \r\n ", "date": "2019.06.29", "title": "Силно земетресение разлюля Албания и Гърция"}
{"url": "https://standartnews.com/svyat/gey-parad-blokira-parizh-v-zhegata-395996.html", "text": "Жегата не спря един от най-големите гей паради в Европа. При 37 градуса на сянка беше блокиран центърът на Париж, където десетки хиляди се включиха в шествието под знамето на дъгата. Големите жеги в Западна Европа достигнаха и Великобритания. На Острова чакаха рекорд, но температурата остана с около градус под най-високата за юни - 35 градуса, измерени през 1976 г.", "date": "2019.06.29", "title": "Гей парад блокира Париж  в жегата"}
{"url": "https://standartnews.com/svyat/apokalipsis-v-rusiya-395990.html", "text": "Дъждове доведоха до тежки наводнения в Русия. Двама души загинаха, след като отказаха да се подчинят на заповедта за евакуация в Иркутска област, където поройни дъждове причиниха преливането на няколко притока на река Ангара. Обявена е извънредна ситуация. .„В село Евдокимовка местните власти са ходили от врата на врата, призовавайки жителите да напуснат своите домове\", казаха от областната администрация. Едно семейство отказа да се евакуира. В резултат се стигна до този нещастен случай\", заявиха администрацията. \r\nПридошлите води причиниха мащабни наводнения в 20 града в областта. Залети са над 2500 къщи. Има опасения и за изчезнали хора. Най-сериозна е ситуацията в град Тулун, където се скъса язовирна стена. Наводнението засегна работата на местно летище и нанесе сериозни щети на електропреносната мрежа.В град Тулун се скъса язовирна стена, при което бяха наводнени над 800 жилища и местните жители трябваше да бъдат спасявани от покривите на къщите си. Обявена е извънредна ситуация, а властите осигуряват храна, прясна вода и подслон на хората. Наводнението засегна също така местно летище и части от електропреносната мрежа. \r\nПод вода остана летище \"Шереметиево\".  ", "date": "2019.06.29", "title": "Воден апокалипсис след порои в Русия"}
{"url": "https://standartnews.com/svyat/trmp-shche-prerazglezhda-ogranicheniyata-sreshchu-khuavey-395999.html", "text": "Президентът на САЩ Доналд Тръмп намекна за евентуално преразглеждане на ограниченията срещу китайския технологичен гигант \"Хуавей\", предаде Ройтерс. След срещата на Г-20 в Осака Тръмп заяви, че американските компании могат да продават своето оборудване на \"Хуавей\". Той поясни, че става дума за оборудване, което не създава голям проблем за националната сигурност на САЩ. В средата на май Вашингтон включи \"Хуавей\" в черен списък на американските компании, които не могат да продават американски технологии без специално разрешение. Администрацията на Тръмп подозира \"Хуавей\" в шпионаж в полза на властите в Пекин, но китайската компания категорично отрича това. По-рано днес президентите на САЩ и на Китай заявиха в Осака намерение да преодолеят споровете, засягащи търговията и високите технологии.", "date": "2019.06.29", "title": "Тръмп ще преразглежда ограниченията срещу \"Хуавей\""}
{"url": "https://standartnews.com/sport/stanimira-petrova-specheli-zlato-ot-evropeyskite-igri-395987.html", "text": "Боксьорите донесоха втората титла и още едно сребро за България от Европейските игри в Минск! България има в актива си 17 отличия - 2 златни, 7 сребърни и 8 бронзови. След титлата на Мария Оряшкова в самбото Станимира Петрова добави нов златен медал към актива на нашата страна. Нашата състезателка стана шампионка в категория до 57 кг, побеждавайки във финала ирландката Михаела Уолш с 4:1. Така 28-годишната боксьорка от Асеновград добави нова перла в короната си след световната и двете си европейски титли. Браво, Стани! \r\nВ мъжкия турнир, който е със статут на европейско първенство, Даниел Асенов остана със среброто в категория до 52 кг, след като отстъпи на испанеца Даниел Ескобар с 1:4 съдийски гласа в много оспорван сблъсък. Тайсъна от Кукорево, който има 2 европейски титли при мъжете и общо 6 в неговата кариера, не успя да защити златото си от шампионата на Стария континент през 2017. \"Личното ми мнение е, че съдиите, ръководени от престъпната клика управляваща АИБА, ощетиха жестоко българския боксьор. За облекчение на всички, МОК суспендира лиценза на АИБА и квалификациите за Токио, както и самия олимпийски турнир, ще бъдат адмистрирни от олимпийската централа, написа във Фейсбук министър Красен Кралев. - Браво на българските боксьори, които спечелиха за България пълен комплект медали – злато на Станимира Петрова, сребро на Даниел Асенов и бронз на Габриела Димитрова\". \r\nПреди последния ден на Европейските игри в Минск България има в актива си 17 отличия - 2 златни, 7 сребърни и 8 бронзови. Това е със 7 повече, отколкото преди 4 години на Игрите в Баку, когато нашите спортисти спечелиха 10 медала - 1 златен, 4 сребърни и 5 бронзови. \r\nУтре Ивет Горанова стартира в турнира по карате в категория до 55 кг „Кумите“. Успех, Ивет! Вярвам, че имаш сили да се пребориш за още едно отличие след бронзовите медали от световното и европейското първенство. спорт", "date": "2019.06.29", "title": "Станимира Петрова спечели злато от Европейските игри"}
{"url": "https://standartnews.com/sport/arzhentina-sreshcha-braziliya-v-polufinala-na-kopa-amerika-395967.html", "text": "Футболистите на Аржентина се класира за полуфиналите на турнира Копа Америка, след като победиха Венецуела с 2:0. Головете за „гаучосите\" отбелязаха Лаутаро Мартинес  и резервата Джовни Ло Селсо. Така за място на финала воденият от Лионел Меси отбор ще спори във вторник със състава на домакина Бразилия. В десетата минута на двубоя Лаутаро Мартинес отклони топката във вратата на венецуелския отбор след удар на Серхио Агуеро. Малко повече от четвърт час преди края Джовани Ло Селсо се възползва от грешка на вратаря Вулкер Фаринес и оформи крайния резултат. Воденият от Лионел Меси отбор достига до полуфиналите в турнира за пети път през последните шест издания на надпреварата. \"Гаучосите\" нямаха победа над Венецуела в последните три срещи между двата отбора. В полуфиналите се класира и защитаващият титлата си отбор на Чили. „Ла роха\" трябваше да мине през рулетката на дузпите, за да се справи със състав на Колумбия. В редовното време и продълженията мачът завърши 0:0. Чили отбеляза два гола, но те бяха отменени от съдиите чрез намеса на системата за видеоповторения. Решаващата дузпа вкара звездата Алексис Санчес, а фаталният пети пропуск за Колумбия бе дело на Уилям Тесило. В следващата фаза Чили ще играе срещу победителя от двубоя Уругвай - Перу тази вечер.", "date": "2019.06.29", "title": "Аржентина среща Бразилия в полуфинала на Копа Америка"}
{"url": "https://standartnews.com/svyat/rusnak-rkovodil-otravyaneto-na-skripal-ot-sofiya-395951.html", "text": "Денис Сергеев, третият руснак, уличен в опита за отравяне на бившия руски шпионин Сергей Скрипал и дъщеря му Юлия в Солзбъри миналата година, е висш офицер от военното разузнаване и на практика е бил ръководителят на операцията. Това показват последните сведения, изнесени по случая от БиБиСи в програмата „Нюзнайт“ и разследващия сайт Bellingcat, предаде БНР. При предишното разследване бе установено, че освен Александър Мишкин и Анатолий Чепига във Великобритания по време на инцидента е бил и Денис Сергеев. Сега е уточнено, че той е пристигнал сутринта на 2 март 2018 година на литеще „Хийтроу“ и е напуснал страната на 4 март следобед след като веществото „Новичок“ е било вече на дръжката на входната врата на дома на Сергей Скрипал. На базата на  данните от неговия телефон Bellingcat е установил движенията му. Той не е напускал Лондон и по всяка вероятност през цялото време е държал връзка с останалите двама, както и с Москва. Много е вероятно той да се срещнал за кратко с Мишкин и  Чепига  малко преди да отпътуват от Лондон за Солзбъри. Разследващите твърдят, че Сергеев е с чин генерал-майор, докато Мишкин и Чепига са полковници. Припомня се също, че Денис Сергеев, известен под псевдонима Сергей Фьодоров, вероятно има връзка и с отравянето на български бизнесмен през 2015 година. Би Би Си цитира Христо Грозев от Bellingcat, че въпреки сведенията, че Сергей Скрипал е бил следен отдавна от руското военно разузнаване и е имало сериозна подготовка, решението за действие е било взето в последния момент, тъй като от телефона на Сергеев става ясно, че на 1 март в Москва той отчаяно е звънял на агенции, за да си осигури полетите до Лондон и обратно. Случаят Скрипал отново бе повдигнат от премиера Тереза Мей на срещата й с Владимир Путин на съмита на Г-20 в Япония. Русия отрича да е замесена.", "date": "2019.06.29", "title": "Руснак ръководил отравянето на Скрипал от София"}
{"url": "https://standartnews.com/sport/lokler-startira-prvi-v-gran-pri-na-avstriya-395983.html", "text": "Пилотът Шарл Льоклер с Ферари спечели квалификацията в Гран При на Австрия и ще започне от първа стартова решетка утрешната надпревара. Пилотът на скудерията записа най-бързи времена в последните две свободни тренировки и с 1:03.003 мин. оглавява класирането в квалификацията. Това е първи полпозишън за Ферари в Австрия от 16 години насам. Другият пилот на Скудерията Себастиян Фетел претърпя голямо разочарование, след като не успя да влезе в Q3 заради проблем. Люис Хамилтън записа второто най-добро време - 1:03.262 мин., но може да получи наказание заради препречване на Кими Райконен. Макс Верстапен с Ред Бул ще стартира трети (1:03.439 мин.), а Валтери Ботас - четвърти (1:03.537). След това следват Кевин Магнусен (Хаас), Ландо Норис (Макларън), Кими Райконен, Антонио Джиовинаци (Алфа Ромео и двамата), Пиер Гасли (Ред Бул) и десети е Фетел (Ферари). Хамилтън се позиционира пред Кими Райконен в началото на квалификацията и може би ще бъде наказан от стюардите. Колата на Себастиян Фетел пък имаше проблем с входния колектор и той не успя да запише обиколка в последния етап. Допълнителен интерес на състезанието утре придава фактът, че Ферари и Пиер Гасли от Ред Бул ще стартират със софт гумите, които са по-меки, докато двата Мерцедеса и Верстапен с другия болид на „биковете\" се очаква да стартират с медиум. Състезанието утре на пистата „Ред Бул Ринг\" започва от 16:10 ч. Преди това Шарл Льоклер даде най-добро време и в третата свободна тренировка преди Гран при на Австрия във Формула 1. Пилотът на Ферари направи най-бърза обиколка за 1:03.987 минути на пистата \"Ред Бул Ринг\", дълга 4.318 километра. На второ място е световният шампион Люис Хамилтън. Пилотът на Мерцедес изостана на 0.143 секунди от Льоклер. Трети се нареди неговият съотборник Валтери Ботас, на 0.234 секунди от лидера. Четвърти остана Себастиан Фетел (Ферари), докато петата позиция е за Макс Ферстапен от Ред Бул. фото ЕПА/БГНЕС", "date": "2019.06.29", "title": "Льоклер стартира първи в Гран при на Австрия"}
{"url": "https://standartnews.com/svyat/manfred-veber-izletya-nyama-da-e-shef-na-ek-395954.html", "text": "Лидерите на страните от ЕС, които присъстват на срещата на Г-20 в Осака, се договориха, че кандидатът на Европейската народна партия Манфред Вебер няма да бъде председател на новата Еврокомисия. Това съобщи немският в. Welt am Sonntag, позовавайки се на свои източници. По данни на изданието, решението е взето на среща в Осака на председателя на Европейския съвет Доналд Туск с ръководителите на водещи европейски партийни алианси в новия Европарламент.", "date": "2019.06.29", "title": "Манфред Вебер излетя, няма да е шеф на ЕК"}
{"url": "https://standartnews.com/svyat/khashim-tachi-pak-predizvikva-belgrad-395957.html", "text": "Президентът на Косово Хашим Тачи отправи ново предизвикателство към Белград, като заяви, че ще работи за присъединяване за населената предимно с албанци Прешевска долина в Южна Сърбия към територията на най-младата държава на Балканите. Това написа Тачи в своя профил във „Фейсбук”, където публикува снимка от срещата си с бившите лидери на Армията за освобождение на Прешево, Медведжа и Буяновац. Трите общини се намират в югозападната част на Сърбия и са населени предимно с етнически албанци. Под снимката Тачи написа следното: „Всеки един албанец, който живее в долината на Прешево мечтае за обединението с Косово”. „Обещавам да работя с нестихваща политическа воля за превръщането на тази мечта в реалност\", написа още Хашим Тачи. Изявлението на косовският президент в социалната мрежа бе направено на емблематичната за сърбите дата на Видовден, на който през 1389 г. се е състояла битката на Косово поле между османския султан Мурад I и обединените християнски сили под водачеството на сръбският княз Лазар. През 1989 г. на Косово поле Слободан Милошевич произнесе реч по случай 600 години от битката, с която мнозина смятат, че се е засилило вътрешното напрежение в Югославия. През 1992 г. федеративната република се разпадна с поредица от кръвопролитни конфликти и войни, последната от която доведе до обособяването на Косово като независима държава.", "date": "2019.06.29", "title": "Хашим Тачи пак предизвиква Белград"}
{"url": "https://standartnews.com/svyat/za-vtoriya-si-mandat-trmp-se-bori-s-kitay-395959.html", "text": "Без сключване на търговска сделка и уреждане на търговските и икономическите отношения с Китай, американският президент Доналд Тръмп не може да бъде преизбран за втори мандат, смята Сюи Хунцай - заместник-председател на Съвета за икономическа политика на Китайската асоциация за политически изследвания. \"Решаването на търговските и икономическите спорове между Китай и Съединените щати до известна степен се отнася и до избирането на Тръмп за втория мандат. Ако той не е в състояние да уреди търговските и икономическите отношения с Китай и не може да постигне споразумение, тогава няма надежда за втори мандат\", каза Хунцай в интервю за РИА Новости. Той обясни, че търговската война влияе негативно върху икономиките на двете страни. Ако говорим за Китай, тогава, според експерта, може да очакваме, че това ще доведе до загуба на доверие в пазара на акции, неустойчивост на валутните курсове, включително нестабилност на цените за основни стоки, до степен, която може да повлияе на цялата финансова система на страната. Що се отнася до Съединените щати, ако има допълнително увеличение на митата, то много бързо ще повлияе на производствената дейност на американските предприятия и на жизнения стандарт на населението. \"Ако иска да остане на президентския пост, Тръмп трябва да уреди търговските и икономическите отношения с Китай, а не просто да победи Китай, което е все по-трудно. Колкото по-трудно биеш, толкова повече си правиш щети. Сега американската икономика се забавя, ФЕД се подготвя да понижи лихвения процент, ако американската икономика продължи да отслабва. Това определено не може да бъде оставяно за следващия мандат ”, сигурен е китайският икономист. Китайските медии съобщиха в събота, че Китай и Съединените щати след срещата между Тръмп и Си Цзинпин са се съгласили да възобновят търговските преговори, а Вашингтон уверява, че повече няма да въвежда мита за стоките от азиатската държава.", "date": "2019.06.29", "title": "Втори мандат на Тръмп минава през Китай"}
{"url": "https://standartnews.com/svyat/trmp-obeshcha-da-ne-nalaga-novi-mita-na-kitay-395958.html", "text": "САЩ няма да налагат нови мита на китайските стоки, стана ясно след срещата на американския президент Доналд Тръмп и държавния глава на Китай Си Цзинпин по време на срещата на страните на Г-20. Китайската агенция Синхуа уточни, че срещата на двамата е продължила 80 минути. „Напоследък с вас поддържахме тесен контакт по телефона и в писмена форма. Днес съм готов заедно с вас да разменим мнения по коренните въпроси от развитието на китайско-американските отношения, да определим вектора на развитието на двустранните отношения занапред\", заяви Си Цзинпин. Той също изрази готовност да придвижва напред хармоничните китайско-американски отношения, за които са характери стабилността и сътрудничеството. По-рано Тръмп не изключи по време на срещата страни да стигнат до споразумение за търговията. Американският президент заяви, че срещата била \"великолепна\" и страните \"отново са на прав път\".", "date": "2019.06.29", "title": "Тръмп обеща да не налага нови мита на Китай"}
