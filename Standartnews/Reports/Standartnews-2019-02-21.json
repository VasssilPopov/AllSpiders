{"url": "https://www.standartnews.com/sport/sevilya-otnovo-leti-km-final-v-liga-evropa-385557.html", "text": "Севиля e първият отбор, класирал се за 1/8-финалите на втория по сила клубен турнир Лига Европа. Испанците надвиха Лацио и във втората среща този път с 2:0. Те победиха и на Олимпико преди седмица, но с минималното 1:0. Така с общ резултат 3:0 играчите на Пабло Мачин очакват следващото препятствие по пътя към финала. Срещатата на \"Рамон Санчес Писхуан\" започна вихрено. Още в шестата минута в състава на домакините трябваше да бъде извършена принудителна смяна, след като Ескудеро се контузи и бе заменен от Промес. По-късно пропуски направиха Лулич и Каталди, а в 20-ата минута Севиля взриви трибуните. Милинкович-Савич сгреши в средата на терена, което даде възможност на Бен Йедер да направи скоростен пробив. Французинът намери в наказателното поле Сарабия, който веднага стреля. Стракоша изби, но Йедер добави отблизо 1:0. До края на полувремето домакините контролираха действията на терена. Първо Андре Силва не намери целта, а след това Стракоша парира удар на Силва. В крайна сметка първото полувреме завърши без гостите да успеят да нанесат нито един точен удар. Второто полувреме започна също доста динамично. Шут на Силва рикошира в Раду и премина в опасна близост до вратата на Стракоша, а след това Лацио създаде най-чистата си възможност до момента. В 55-ата минута Милинкович-Савич намери Ачерби зад гърба на отбраната на Севиля. Централният бранител стреля от движение, но Вацлик изби. В 60-ата минута Васкес спря непозволено пробив на Ромуло и си изпроси втори жълт картон. В 60-ата домакините останаха с човек по-малко, тъй като Васкес получи втори жълт картон заради това, че спря непозволено пробив на Ромуло. Гостите се опитаха да върнат попадението, но без успех. Кайседо изведе добре Имобиле в 68-ата минута. Нападателят прехвърли Вацлик, но и вратата му. Така \"римските орли\" пропуснаха още една златна възможност. В 71-вата минута численото равенство на терена бе възстановено, след като Марушич удари с лакът Меса и заслужено получи директен червен картон. Край на интригата сложи Пабло Сарабия в 78-ата минута. Той добре комбинира с Навас и завърши хладнокръвно с удар в далечния ъгъл - 2:0. До края на срещата и двата отбора не направиха нищо запомнящо се. Така играчите на Пипо Индзаги напускат турнира рано-рано и се съсредоточават в срещите от серия \"А\", както и за купата на Италия, където се изправят срещу Милан на полуфинал. Севиля пък ще се опита отново да спечели втория по сила клубен турнир. Всеки път, когато отборът досега достигаше тази фаза, впоследствие печелеше трофея в Лига Европа. ВИДЕО ОТ МАЧА ТУК", "date": "2019.02.20", "title": "Севиля отново мачка в Лига Европа (ВИДЕО)"}
{"url": "https://standartnews.com/svyat/khitlerovi-pensii-za-belgiyski-natsisti-385513.html", "text": "„Хитлерови“ пенсии за белгийски нацисти   В Белгия 27 души продължават да получават пенсии от Германия, отпуснати им през 1941 г. с указ на Хитлер, пише вестник De Morgen. Отбелязва се, че всички те са нацисти, които са се борили за фашистка Германия по времето на Втората световна война, или наследниците им. Тези пенсии били гарантирани на бившите войници на Третия райх лично от Хитлер за \"лоялност, вярност и послушание\". Размерът на паричните обезщетения варира от 425 до 1275 евро. Германия е принудена да ги изплаща поради факта, че е станала правоприемник на Третия райх и е поела всички задължения на бившата държава, включително и пенсиите. Изданието отбелязва, че тази новина особено много е разгневила депутатите от белгийския парламент. Група парламентаристи вече подготвяли резолюция, в която се призовава правителството спешно да разреши тази ситуация по дипломатичен път и да спре да изплаща тези пари. Според „Де Морген“ обаче те най вече са обезпокоени от факта, че в белгийската хазна не е влязъл нито цент данъчни отчисления от тези пенсии. През 2016 г. изданието на RTL изнесе информацията, че Германия е изплащала пенсии на жители на Белгия, които са се били на страната на нацистите, но не са били посочени нито имена, нито суми.", "date": "2019.02.20", "title": "„Хитлерови“ пенсии за белгийски нацисти"}
{"url": "https://standartnews.com/svyat/sashch-dekriminalizirat-khomoseksualnostta-385538.html", "text": "САЩ  декриминализират хомосексуалността Американската администрация започва глобална кампания за прекратяване на криминализирането на хомосексуалността в десетки страни, където нетрадиционната любов е незаконна. Това се съобщава от телевизионния канал NBC. Кампанията се води от посланика на САЩ в Германия Ричард Гренел - най-високопоставеният гей в администрацията на Доналд Тръмп. \"Загрижени сме, че в XXI век в около 70 страни все още има закони, които криминализират статута или поведението на членовете на гей общността\", казва официалният участник в организирането на кампанията. Стратегията за декриминализация е все още в процес на обсъждане, но според официалните лица е вероятно тя да включва работа с международни организации като ООН, ЕС и ОССЕ, както и с държави, в които хомосексуалистите имат вече своите права. Други американски посолства в Европа също ще участват в кампанията, която е замислена отчасти като отговор на съобщение за екзекуцията на млад мъж с нетрадиционна ориентация в Иран. През 2016 г. президентът Барак Обама отмени забраната за служба на транссексуални в армията. Предполагало се е, че те ще могат официално да постъпват на служба от 1 юли 2017 г. През лятото на същата година обаче Тръмп върна забраната, но съдилищата блокираха решението му. През март 2018 г. Тръмп подписа още един меморандум, в който се посочва, че военната служба не е позволена на тези, които страдат от „полова дисфория“ и се нуждаят от медицинска помощ. Според различни оценки в американската армия служат между 1,3 хиляди и шест хиляди транссексуални.", "date": "2019.02.20", "title": "САЩ  декриминализират хомосексуалността"}
{"url": "https://standartnews.com/svyat/putin-rusiya-shche-otvrne-ako-sashch-razpolozhat-raketi-v-evropa-385526.html", "text": "Русия ще предвиди огледални и асиметрични мерки за случай, ако САЩ разположат в Европа ракети със среден и малък обсег. Това заяви президентът Владимир Путин в годишното си послание към Федералното събрание, предаде БТА. \"Вече съм казвал и искам да повторя, Русия няма намерение, това е много важно и го повтарям специално, Русия няма намерение първа да разполага подобни ракети в Европа. Ако пък те наистина бъдат произведени и доставени на европейския континент, а САЩ имат такива планове, поне не сме чули изявления в обратния смисъл, това рязко ще изостри ситуацията в сферата на международната сигурност, ще създаде сериозни заплахи за Русия, защото за някои класове от тези ракети времето, за което биха долетели до Москва, може да достигне 10-12 минути. Точно това е много сериозната заплаха за нас. В такъв случай ще бъдем принудени, искам да подчертая - именно принудени, да предвидим огледални и асиметрични действия\", каза Путин.", "date": "2019.02.20", "title": "Путин: Ще отвърнем на ракети на САЩ в Европа"}
{"url": "https://standartnews.com/svyat/berlin-narushava-mezhdunarodnoto-pravo-za-guaydo-385506.html", "text": "Берлин нарушава международното право за Гуайдо Германски експерти анализираха решението на Берлин да признае Хуан Гуайдо за изпълняващ длъжността президент на Венецуела и стигнаха до заключението, че то е спорно, съобщава телевизионният канал Das Erste. Проучването е проведено по искане на лявата фракция в Бундестага. В доклада се посочва, че Берлин се е отклонил от традиционната практика да признава официално само държавите, а не отделните правителства. Освен това анализаторите смятат, че актът е в противоречие с международното право, ако се разглежда от гледна точка на принципа за \"ненамеса във вътрешните работи на друга държава\". Експертите също така наричат съмнително решението да се признае опозиционен политик, който не е доказал своята ефективност на други лидерски позиции, за действащ президент Хейке Хензел, член на левицата, критикува германското правителство по повод решението му за Гуайдо. Според нея Берлин \"се движи по тънък лед\" при спазването на международното право и действията на правителството приравняват Германия с броя на нарушителите му, начело със САЩ, като по този начин лишават Берлин от възможността да участва при вземане на политическо решение за конфликта във Венецуела. През януари вълна от протести премина през страната срещу сегашния президент Николас Мадуро, преизбран през март миналата година. На 23 януари председателят на Националното събрание Хуан Гуайдо обяви себе си за държавен глава на временното правителство. Тази стъпка беше подкрепена от САЩ и повече от 20 други страни, а действащият президент Мадуро нарече Гуайдо марионетка на Вашингтон. В защита на Мадуро се обявиха Русия, Мексико, Китай, Турция, Индонезия и редица други държави.", "date": "2019.02.20", "title": "Берлин нарушава международното право за Гуайдо"}
{"url": "https://standartnews.com/sport/sevilya-otnovo-leti-km-final-v-liga-evropa-385557.html", "text": "Севиля e първият отбор, класирал се за 1/8-финалите на втория по сила клубен турнир Лига Европа. Испанците надвиха Лацио и във втората среща този път с 2:0. Те победиха и на Олимпико преди седмица, но с минималното 1:0. Така с общ резултат 3:0 играчите на Пабло Мачин очакват следващото препятствие по пътя към финала. Срещатата на \"Рамон Санчес Писхуан\" започна вихрено. Още в шестата минута в състава на домакините трябваше да бъде извършена принудителна смяна, след като Ескудеро се контузи и бе заменен от Промес. По-късно пропуски направиха Лулич и Каталди, а в 20-ата минута Севиля взриви трибуните. Милинкович-Савич сгреши в средата на терена, което даде възможност на Бен Йедер да направи скоростен пробив. Французинът намери в наказателното поле Сарабия, който веднага стреля. Стракоша изби, но Йедер добави отблизо 1:0. До края на полувремето домакините контролираха действията на терена. Първо Андре Силва не намери целта, а след това Стракоша парира удар на Силва. В крайна сметка първото полувреме завърши без гостите да успеят да нанесат нито един точен удар. Второто полувреме започна също доста динамично. Шут на Силва рикошира в Раду и премина в опасна близост до вратата на Стракоша, а след това Лацио създаде най-чистата си възможност до момента. В 55-ата минута Милинкович-Савич намери Ачерби зад гърба на отбраната на Севиля. Централният бранител стреля от движение, но Вацлик изби. В 60-ата минута Васкес спря непозволено пробив на Ромуло и си изпроси втори жълт картон. В 60-ата домакините останаха с човек по-малко, тъй като Васкес получи втори жълт картон заради това, че спря непозволено пробив на Ромуло. Гостите се опитаха да върнат попадението, но без успех. Кайседо изведе добре Имобиле в 68-ата минута. Нападателят прехвърли Вацлик, но и вратата му. Така \"римските орли\" пропуснаха още една златна възможност. В 71-вата минута численото равенство на терена бе възстановено, след като Марушич удари с лакът Меса и заслужено получи директен червен картон. Край на интригата сложи Пабло Сарабия в 78-ата минута. Той добре комбинира с Навас и завърши хладнокръвно с удар в далечния ъгъл - 2:0. До края на срещата и двата отбора не направиха нищо запомнящо се. Така играчите на Пипо Индзаги напускат турнира рано-рано и се съсредоточават в срещите от серия \"А\", както и за купата на Италия, където се изправят срещу Милан на полуфинал. Севиля пък ще се опита отново да спечели втория по сила клубен турнир. Всеки път, когато отборът досега достигаше тази фаза, впоследствие печелеше трофея в Лига Европа. ВИДЕО ОТ МАЧА ТУК", "date": "2019.02.20", "title": "Севиля отново мачка в Лига Европа (ВИДЕО)"}
{"url": "https://standartnews.com/svyat/srbskata-premierka-i-partnorkata-y-stanakha-mayki-385558.html", "text": "\"Ана Барнабич е една от първите премиерки, чиито партньори са родили, докато са заемели поста…, а това е първи случай в света за еднополови двойки“, се посочва в съобщение от кабинета ѝ. \"Раждането е преминало добре, като майката и бебето са в добро здравословно състояние“, се добавя в съобщението. Момчето е кръстено Игор, съобщават местни медии. Ана Бърнабич (43 г.) стана през юни 2017 г. една от първите ръководители на правителства, които открито обявиха своята хомосексуална ориентация. Тя обаче не бе гласовит поддръжник на каузи, защитавани от общността на лесбийки и гейове в Сърбия, където хомофобията е широко разпространена, отбелязва АФП.", "date": "2019.02.20", "title": "Сръбската премиерка и партньорката й станаха майки"}
{"url": "https://standartnews.com/svyat/trmp-podpisa-ukaz-za-szdavaneto-na-kosmicheski-voyski-385501.html", "text": "Американският президентът Доналд Тръмп нареди на Пентагона да разработи планове за създаване на космически войски, които ще са част от военновъздушните сили на Съединените щати. Тръмп се съгласи на този вариант вместо поисканото от него по-рано отделно министерство на космическите войски. Президентът заяви, че Космосът е \"бъдещето и следващата стъпка\". Затова правителство му смята създаването на космически сили за приоритет на националната сигурност.", "date": "2019.02.20", "title": "Тръмп подписа указ за създаването на космически войски"}
{"url": "https://standartnews.com/regionalni/krdzhali-otbelyazva-denya-na-maychiniya-ezik-s-izlozhba-i-kontsert-385552.html", "text": "В Кърджали е подредена изложба, посветена на 21 февруари, Международен ден на майчиния език. Тя представя разнообразие от религиозни песнопения и молитви на християни, мюсюлмани и евреи. В  Арт галерия „Кръг” са аранжирани визуални пана и информационни материали на църковнославянски, арабски, турски, иврит и арменски езици с популярни молитви, изпълнявани и като песнопения в конкретни религиозни празници. „Песнопенията и молитвите често имат панкултурна и пангеографска стойност поради факта, че „говорят” на сърцето на вярващите по време на поклонение. Във всяка от тези религии простите молитви са също толкова ефективни, колкото и най-цветистите. Всяка от религиите и техните свещени книги – Старият, Новият завет и Коранът – съдържат насоки за по-съвършено общество, правилно човешко поведение и справедлива икономическа система”, обясни Радост Николаева от организаторите. \r\nНиколаева  уточни, че в изследването, предшестващо изложбата в Арт галерия Кръг, и при подготовката на преводите за визуалните пана на 5-те оригинални езици са участвали арабистката и преводачка Мая Ценова, районният мюфтия на Кърджали Бейхан Мехмед, преводачката Пепи Шапатов-Михов от Йерусалим, изследователката Ангелина Рашкова от Кърджали и Хабибе Халиибрям  също от  Кърджали. \r\nПо случай Международния ден на майчиния език на 21 февруари в Кърджали ще се състои празничен концерт с участието на любителски състави и  танцови групи от всички общини в област Кърджали.  ", "date": "2019.02.20", "title": "Кърджали отбелязва Деня на майчиния език с изложба и концерт"}
{"url": "https://standartnews.com/svyat/turski-shofor-ubil-shaban-shaulich-385515.html", "text": "Турчинът Алсин Левент на 35 години е шофьорът, предизвикал катастрофата, при която загинаха сръбската музикална легенда Шабан Шаулич и неговият дългогодишен приятел музикантът Мирсад Керич, а кумът на Шаулич Слободан Стоядинович беше ранен, пише сръбският вестник „Вечерне новости“. Шофьорът се води, че е арестуван, но всъщност не е в затвора, а е в болница, тъй като е ранен и е там е пазен от полицаи, разкри източник на изданието, разполагащ с официална информация от полицията. Мъжът е бил под въздействието на алкохол, не е имал книжка, няма германско гражданство, а колата не е била негова. Лекарите, оказали първа помощ на Шабан Шаулич, са обяснили, че след удара той сам е слязъл от колата, бил е в съзнание и е говорил, но не са го разбрали, защото е говорел на сръбски, но са разбрали, че се оплаква, че го боли гърлото и състоянието му се влошавало. С цел подготовка за транспортирането съгласно германските медицински стандарти на Шаулич е било дадено приспивателно и той е бил качен на хеликоптер. Откаран е в най-добрата клиника в Билефелд. Лекарите смятат, че Шаулич е получил разкъсване на аортата от колана в автомобила, който го стегнал много силно при удара. Генералното консулство на Сърбия в Дюселдорф няма официална информация процедурата по аутопсия на Шабан Шаулич да е започнала поради конкретни съмнения за причината за смъртта на певеца. Очаква се аутопсията да бъде извършена в четвъртък. Погребението на краля на сръбската народна музика Шабан Шаулич най-вероятно ще бъде в понеделник.", "date": "2019.02.20", "title": "Турски шофьор убил Шабан Шаулич"}
{"url": "https://standartnews.com/svyat/putin-otpravya-traditsionnoto-si-godishno-poslanie-385509.html", "text": "Президентът на Русия Владимир Путин ще отправи днес петнадесетото си годишно послание към Федералното събрание. Изказването пред двете камари на парламента е програмен документ, в който държавният глава очертава стратегическите насоки за развитие на страната в краткосрочна перспектива, припомня БНР.  \r\nМиналата година Владимир Путин отправи годишното си послание непосредствено преди изборите на 18 март, на които спечели четвърти президентски мандат със 76% подкрепа. Тогава той определи като основен свой приоритет грижата за благополучието на хората, а като основна заплаха за страната - изоставането.  \r\nДнес той ще говори на фона на очертаващите се нови европейски и американски санкции срещу Русия, отлива на чуждестранни инвестиции, недоволството от увеличаването на пенсионната възраст и намаляването на доходите, повишаването на ДДС, ускорената инфлация и очаквания скромен годишен икономически растеж от около 1,3 на сто.  \r\nПрессекретарят на държавния глава Дмитрий Песков съобщи още миналия понеделник, че работата над посланието е преминала в заключителен стадий.  \r\nМиналата година Путин разказа за най-новите видове стратегическо въоръжение, с които разполага Русия: на екраните бяха демонстрирани изпитания на най-съвременното руско оръжие, пише Агенция \"Фокус\".  \r\nТози път, както заяви Песков, въпросът за целесъобразността от използването на инфографики ще бъде решен, след като бъде определено основното съдържание на речта.  \r\nОсновните акценти в предстоящото послание ще бъдат в сферата на социалната политика: преодоляването на бедността, увеличаването на продължителността на живота, повишаването на материалното състояние на гражданите, оценка на работата на правителството и борбата с корупцията, както и създаването на условия за икономическо развитие и международния дневен ред, считат руските депутати от двете палати.  \r\nСпоред оценките на експертите, с които се е свързала РИА Новости, през тази година посланието ще бъде съсредоточено основно върху вътрешноруска проблематика.  \r\nГодишното послание към Федералното събрание беше въведено от президента Борис Елцин. За първи път той се обърна към парламента на 24 февруари 1994 г.", "date": "2019.02.20", "title": "Путин отправя традиционното си годишно послание"}
{"url": "https://standartnews.com/kultura/leydi-gaga-i-krischn-karino-se-razdelikha-385516.html", "text": "Лейди Гага се раздели с годеника си Крисчън Карино. Спекулации за края на връзката им започнаха още миналата седмица, когато певицата се появи сама на наградите „Грами“. Сега известен брой световни медии потвърдиха новината. Анонимен източник заяви пред списание „People“: „Просто не се получи. Няма дълга драматична история, връзките понякога приключват“. Изглежда, че двамата са се разделили преди известно време, което би обяснило отсъствието на импресариото от церемонията. Също така в Деня на влюбените певицата не написа романтично послание към него в социалните мрежи, а вместо това качи снимка на новата си татуировка, посветена на „Роди се звезда“. Връзката им стана факт в началото на 2017-а, а Гага обяви годежа им на гости на „Шоуто на Елън Дедженеръс“ през изминалия октомври.", "date": "2019.02.20", "title": "Лейди Гага и Крисчън Карино се разделиха"}
{"url": "https://standartnews.com/regionalni/uchenitsi-vlizat-v-sdebnata-zala-kato-sdii-i-prokurori-385512.html", "text": "Десетокласници от средното училище „Пейо К. Яворов“ в Чирпан  подготвят възстановка на наказателен съдебен процес по действителен случай. Тя ще бъде представена в реновирания киносалон на училището на 21-ви февруари в навечерието на патронния празник на гимназията. Това съобщиха днес от Пловдивския апелативен съд, с чието  съдействие и на местната комисия за борба с противообществените прояви на малолетни и непълнолетни в Чирпан е организирана инициативата. Подготовката за възстановката на съдебния процес е продължила почти три месеца с участието на двама съдии и шест съдебни служители от Пловдивския апелативен съд. \r\n   Общо 14 ученици ще участват в съдебния процес, в който ще се разгледа наказателно дело срещу лице, извършило грабеж. Част от десетокласниците ще влязат в ролите на съдии, съдебни заседатели, подсъдим, прокурор и адвокати. Други ще бъдат „призовани“ и „разпитани“ като свидетели и вещи лица. След това съдебният състав ще обяви своята присъда. \r\n   Целта е учениците да се запознаят отблизо с работата на съдията, прокурора и адвокатите и в реална обстановка да проследят протичането на един наказателен процес в съда, посочват инициаторите", "date": "2019.02.20", "title": "Ученици влизат в съдебната зала като съдии и прокурори"}
{"url": "https://standartnews.com/regionalni/oits-blagoevgrad-prodlzhava-deynostta-si-po-nov-proekt-385531.html", "text": "Областният информационен център-Благоевград ще продължи да развива своята дейност, свързана със запознаване и информиране на широката общественост за възмооностите, които предоставят ЕСИФ по нов проект. Неговото название е „Осигуряване функционирането на областен информационен център-Благоевград през периода 2019-2021 г.”. Договорът е на стойност 370 хиляди лева безвъзмездно финансиране със срок за изпълнение три години. В проекта са предвидени дейности за осигуряване ефективна работна среда и условия на труд и възнаграждения на служителите на ОИЦ; разработване и разпространение на информационни и промоционални материали; организиране, провеждане и участия в информационни събития и кампании, както и работа с медии. Целите на ОИЦ-Благоевград са да осигурява лесен и равнопоставен достъп на гражданите и организациите до информация чрез разнообразни публични канали и средства, както и осигуряване на прозрачност за използваните средства в Благоевградска област. Популяризирането и мултиплицирането на вече изпълнени проекти и постигнати резултати на територията на областта също е между целите на центъра. Дейността на ОИЦ-Благоевград става възможна чрез подписването на Административен договор между оперативна програма „Добро управление” и община Благоевград.", "date": "2019.02.20", "title": "ОИЦ-Благоевград продължава  дейността си по нов проект"}
{"url": "https://standartnews.com/regionalni/godina-i-polovina-zatvor-za-poboynik-napadnal-politsay-385517.html", "text": "Казанлъчанин, на 46-години, е осъден на година и половина затвор при първоначален „строг“ режим заради непристойни действия и нанасяне на лека телесна повреда на полицай, съобщиха от прокуратурата. Побойникът се е признал за виновен и сключил споразумение с районния съд в Казанлък, с което присъдата законно е намалена с 1/3. Инцидентът е станал на 20 септември миналата година в сградата на районното управление на МВР в Казанлък.  Г.М. нахлул в дежурната стая на управлението и започнала да сипе псувна и обиди към четиримата полицейски служители. Потрошил вратата и при опит да бъде озаптен налетял с юмруци върху младши оперативния дежурен. Нанесъл му няколко ударо, от които полицаят получил оток и кръвонасядана на лицето.  \r\n  \"Става дума за престъпление в условията на опасен рецидив, като деянието е съпроводено със съпротива срещу орган на властта, изпълняващ задължения по опазване на обществения ред и се отличава с изключителен цинизъм и дързост\", допълват от държавното обвинение. \r\n Непосредствено след извършване на престъпленията мъжът е бил арестуван, а прокуратурата определила постоянна мярка за неотклонение „задържане под стража“. В момента Г.М. изтърпява присъдата си в Старозагорския затвор. \r\n ", "date": "2019.02.20", "title": "Година и половина затвор за побойник, нападнал полицай"}
{"url": "https://standartnews.com/sport/dunav-udari-s-edno-na-mka-vereya-video-385533.html", "text": "Отборът на Дунав Русе се наложи с минималното 1:0 над Верея в дербито на дъното от 22-ия кръг на Първа лига. Единственото попадение в двубоя на Градския стадион в Русе бе дело на младия Светослав Ковачев в 57-ата минута на срещата. Домакините бяха категорично по-добрият отбор и съвсем заслужено спечели трите точки, с които се изкачи с една позиция във временното подреждане. В същото време Верея допусна 11-о поражение от 11 визити. Тимът продължава с неубедителната си игра като гост и все още има само три отбелязани гола далеч от дома. Въпреки че в изминалия кръг именно Верея създаде една от изненадите, завършвайки наравно с Лудогорец (0:0), нищо не бе останало от ентусиазма за двубоя срещу Дунав Русе.", "date": "2019.02.20", "title": "Дунав удари с едно на мъка Верея (ВИДЕО)"}
{"url": "https://standartnews.com/sport/mnogo-bitka-no-bez-rezultat-video-385523.html", "text": "Ливърпул и Байерн (Мюнхен) не се победиха в първия сблъсък помежду си от 1/8-финала в Шампионска лига. Зрителите на \"Анфийлд\" видяха много здрава битка, но без голове - 0:0. Играчите на Юрген Клоп натискаха повече, но не успяха да пробият защитата на баварците нито веднъж. В същото време обаче германският шампион отново не успя да отбележи първия си гол на \"Анфийлд\" в четвъртото си гостуване на Ливърпул в Европа. \r\nПървата опасност бе пред вратата на Мануел Нойер. В 12-ата минута Салах получи прехвърлящ пас в наказателното поле и стреля от въздуха, но бе трудно да обработи добре топката и не затрудни стража на гостите. Малко след това Мане получи пас на скорост и без забавяне стреля, но покрай вратата. Минутка по-късно Алисон се засуети при изнасянето на топката и позволи да му бъде отнета, Коман имаше шанс да обстрелва вратата, но прати кълбото встрани. Последваха пропуски на Салах с глава и Садио Мане, който излезе очи в очи с Нойер, но не уцели вратата. В 36-ата минута Гнабри реши да стреля извън наказателното поле, но и той не намери целта. Така двата тима се прибраха в съблекалнята след първите 45 минути при резултат 0:0. Втората част започна с доста спорна ситуация в наказателното поле на домакините. Коман опита да намери Левандовски, който падна след сблъсък с Фабиньо, но съдията без да се замисли подмина ситуацията и не отсъди дузпа. В 59-ата минута Гнабри отне една топка и отправи страхотен далечен удар, който профуча над напречната греда. В 79-ата минута и Хамес Родригес реши да стреля от далеч, но без успех. Пет минути преди края на срещатата бе и най-вълнуващата ситуация за второто полувреме. Мане стреля отблизо с глава, но Нойер бе заел добра позиция и спаси. До края на срещатата двата отбора по-скоро гледаха да не допуснат гол и оставиха всичко да се реши в Германия.  Във Франция нещатата не бяха по-различни. Олимпик Лион и Барселона също завършиха 0:0 в първия 1/8-финален мач помежду си от Шампионската лига. Така двата тима останаха непобедени през този сезон в турнира. Всичко в този сблъсък предстои да се реши на реванша на 13 март на \"Камп Ноу\", като резултатът оставя открити всички възможности. През първата част гредата спаси Барселона, а през втората част стражът на французите Антони Лопеш на няколко пъти отчая нападателите на каталунците. Двубоят започна с положение пред вратата на Лион, но удар на Усман Дембеле мина встрани. Малко след това Меси също не намери целта.  Секунди по-късно Усем Ауар нанесе първия удар в очертанията на вратата, но Марк-Андре тер Стеген плонжира и спаси. В 9-ата минута германецът извади голям късмет, след удар на Мартен Терие от дистанция. Тер Стеген докосна топката, а тя се откони в напречната греда. В 19-ата минута стражът на домакините Антони Лопеш отрази удар отблизо на Дембеле. Постепенно играчите на Ернесто Валверде се настаниха трайно в полето на домакините, но без резултат. Двата отбора се прибраха след първите 45-минути при резултат 0:0. Втората част започна с по-активни действия на гостите от Испания, но противно на очакванията в 52-ата минута Траоре напредна отдясно и намери Мемфис Депай, който стреля много опасно, но топката мина на сантиметри от целта. Каталунците бяха близо до гол, но Луис Суарес не успя да се възползва, след като получи топката в близост до вратата. Уругваецът се завъртя и успя да нанесе удар, но топката срещна крак на защитник в бяло и излезе. В 86-ата минута Меси настигна една топка на аутлинията и я върна към Бускетс, който стреля, но Лопеш спаси. Така и в този мач гол не падна. Двата отбора ще решават всичко на \"Камп Ноу\" на 13 март.", "date": "2019.02.20", "title": "Много битка, но без резултат (ВИДЕО)"}
{"url": "https://standartnews.com/regionalni/svalikha-predsedatelya-na-mestniya-parlament-v-opan-385524.html", "text": "\r\n    Най-малката община в Старозагорско - Опан, която включва само села, от днес няма председател на общинския съвет на Опан. Досегашният шеф на местния парламент Жеко Жеков е бил свален от поста след явно гласуване. Оставката му е била поискана от групата общински съветници на БСП, но решаващият глас е бил на Елка Бонева от ГЕРБ . \"Гласувах не със БСП, а срещу Жеков, който системно не си изпълнява задълженията си и нарушава правилника за вътрешния ред на общинския съвет\", поясни Бонева, която е общински лидер на ГЕРБ. На миналите избори Жеко Жеков е бил  в листата на коалиция \"ГЕРБ - Реформаторски блок\" от гражданската квота. По средата на мандата \"припознал\" групата на БСП и те го избрали за председател на общинския съвет. И новите му \"другари\" обаче вдигнали ръце от него и се стигнало до логичната оставка.  \"Това е третият председател, който сменяме от началото на мандата\", припомни Бонева. \r\n  В местния парламент на Опан никой няма мнозинство и това е в основата на постоянните крамоли и блокажа на неговата работа.  \r\n ", "date": "2019.02.20", "title": "Свалиха председателя на местния парламент в Опан"}
{"url": "https://standartnews.com/sport/krasi-anev-stana-evropeyski-shampion-385551.html", "text": "Красимир Анев постигна една от най-големите победи в своята кариера, след като спечели титлата в индивидуалната дисциплина на 20 км на европейското първенство по биатлон, което се провежда в олимпийския център \"Раубичи\" край столицата на Беларус - Минск.  Българинът, който през 2018 година стана европейски вицешампион в преследването и взе бронз в спринта, пропусна само една мишена във втората си стрелба и измина трасето за 53:18.1 минути.  31-годишният Красимир Анев има още в кариерата четири сребърни и четири бронзови медала от Европейски първенства, но това е първата му титла. Българинът победи Тарей Бьо (Норвегия), който е е носител на Световната купа за сезон 2010/2011, а освен това е олимпийски шампион с щафетата на Норвегия от Ванкувър 2010 и сребърен медалист в същата дисциплина от Пьончан 2018. Тарей Бьо остана втори на 3.7 секунди с три пропуснати мишени, а третото място зае друг норвежец - Ендре Стрьомсхайм на 11.1 секунди с две грешки в стрелбата. Още трима българи участваха в надпреварата. Владимир Илиев завърши на 23-о място с шест пропуснати мишени и изоставане от 3:57.1 минути, Антон Синапов е 51-и с шест грешки и пасив от 6:34.1 минути, а Димитър Герджиков се отказа след втората стрелба, след като имаше седем пропуснати мишени и не завърши. По-късно днес е индивидуалната дисциплина на 15 км при жените с участието на българките Десислава Стоянова, Емилия Йорданова, Даниела Кадева и Милена Тодорова.", "date": "2019.02.20", "title": "Краси Анев стана европейски шампион"}
{"url": "https://www.standartnews.com/sport/dunav-udari-s-edno-na-mka-vereya-video-385533.html", "text": "Отборът на Дунав Русе се наложи с минималното 1:0 над Верея в дербито на дъното от 22-ия кръг на Първа лига. Единственото попадение в двубоя на Градския стадион в Русе бе дело на младия Светослав Ковачев в 57-ата минута на срещата. Домакините бяха категорично по-добрият отбор и съвсем заслужено спечели трите точки, с които се изкачи с една позиция във временното подреждане. В същото време Верея допусна 11-о поражение от 11 визити. Тимът продължава с неубедителната си игра като гост и все още има само три отбелязани гола далеч от дома. Въпреки че в изминалия кръг именно Верея създаде една от изненадите, завършвайки наравно с Лудогорец (0:0), нищо не бе останало от ентусиазма за двубоя срещу Дунав Русе.", "date": "2019.02.20", "title": "Дунав удари с едно на мъка Верея (ВИДЕО)"}
{"url": "https://www.standartnews.com/sport/mnogo-bitka-no-bez-rezultat-video-385523.html", "text": "Ливърпул и Байерн (Мюнхен) не се победиха в първия сблъсък помежду си от 1/8-финала в Шампионска лига. Зрителите на \"Анфийлд\" видяха много здрава битка, но без голове - 0:0. Играчите на Юрген Клоп натискаха повече, но не успяха да пробият защитата на баварците нито веднъж. В същото време обаче германският шампион отново не успя да отбележи първия си гол на \"Анфийлд\" в четвъртото си гостуване на Ливърпул в Европа. \r\nПървата опасност бе пред вратата на Мануел Нойер. В 12-ата минута Салах получи прехвърлящ пас в наказателното поле и стреля от въздуха, но бе трудно да обработи добре топката и не затрудни стража на гостите. Малко след това Мане получи пас на скорост и без забавяне стреля, но покрай вратата. Минутка по-късно Алисон се засуети при изнасянето на топката и позволи да му бъде отнета, Коман имаше шанс да обстрелва вратата, но прати кълбото встрани. Последваха пропуски на Салах с глава и Садио Мане, който излезе очи в очи с Нойер, но не уцели вратата. В 36-ата минута Гнабри реши да стреля извън наказателното поле, но и той не намери целта. Така двата тима се прибраха в съблекалнята след първите 45 минути при резултат 0:0. Втората част започна с доста спорна ситуация в наказателното поле на домакините. Коман опита да намери Левандовски, който падна след сблъсък с Фабиньо, но съдията без да се замисли подмина ситуацията и не отсъди дузпа. В 59-ата минута Гнабри отне една топка и отправи страхотен далечен удар, който профуча над напречната греда. В 79-ата минута и Хамес Родригес реши да стреля от далеч, но без успех. Пет минути преди края на срещатата бе и най-вълнуващата ситуация за второто полувреме. Мане стреля отблизо с глава, но Нойер бе заел добра позиция и спаси. До края на срещатата двата отбора по-скоро гледаха да не допуснат гол и оставиха всичко да се реши в Германия.  Във Франция нещатата не бяха по-различни. Олимпик Лион и Барселона също завършиха 0:0 в първия 1/8-финален мач помежду си от Шампионската лига. Така двата тима останаха непобедени през този сезон в турнира. Всичко в този сблъсък предстои да се реши на реванша на 13 март на \"Камп Ноу\", като резултатът оставя открити всички възможности. През първата част гредата спаси Барселона, а през втората част стражът на французите Антони Лопеш на няколко пъти отчая нападателите на каталунците. Двубоят започна с положение пред вратата на Лион, но удар на Усман Дембеле мина встрани. Малко след това Меси също не намери целта.  Секунди по-късно Усем Ауар нанесе първия удар в очертанията на вратата, но Марк-Андре тер Стеген плонжира и спаси. В 9-ата минута германецът извади голям късмет, след удар на Мартен Терие от дистанция. Тер Стеген докосна топката, а тя се откони в напречната греда. В 19-ата минута стражът на домакините Антони Лопеш отрази удар отблизо на Дембеле. Постепенно играчите на Ернесто Валверде се настаниха трайно в полето на домакините, но без резултат. Двата отбора се прибраха след първите 45-минути при резултат 0:0. Втората част започна с по-активни действия на гостите от Испания, но противно на очакванията в 52-ата минута Траоре напредна отдясно и намери Мемфис Депай, който стреля много опасно, но топката мина на сантиметри от целта. Каталунците бяха близо до гол, но Луис Суарес не успя да се възползва, след като получи топката в близост до вратата. Уругваецът се завъртя и успя да нанесе удар, но топката срещна крак на защитник в бяло и излезе. В 86-ата минута Меси настигна една топка на аутлинията и я върна към Бускетс, който стреля, но Лопеш спаси. Така и в този мач гол не падна. Двата отбора ще решават всичко на \"Камп Ноу\" на 13 март.", "date": "2019.02.20", "title": "Много битка, но без резултат (ВИДЕО)"}
{"url": "https://standartnews.com/sport/pavel-kolev-bozhkov-dal-nad-3-miliona-na-levski-za-sedmitsa-385504.html", "text": "Бизнесменът Васил Божков е платил повече от 3 милиона лева в последните 10 дни, за да погаси част от задълженията на Левски. Новината съобщи изпълнителният директор на клуба Павел Колев. Той за пореден път потвърди, че натрупаните дългове са малко над 32 милиона лева. Левски има срок до 5 март, за да изпрати документи в УЕФА, с които да докаже погасяването на част от задълженията. Павел Колев обаче обяви, че лицензът на „сините” не е застрашен. „Одитът показва дългове малко над 32 милиона лева. Натрупани са с лекота, с некомпетентно управление, харчени са пари погрешно, с меко казано странни решения. Давани са големи заплати на чуждестранни играчи, звезди, които обаче не са звезди, според мен се касае за некомпетентност. Има различни счетоводни техники, през последните 2-2,5 години има неплащани данъци към държавата. Давани са заеми и сега клубът дължи. Не съм видял схема за източване на клуба, ако има нещо такова, то е направено много елегантно, че не мога да го видя”, сподели Павел Колев в сутрешния блок на bTV. Относно досегашното управление на Левски настоящият изпълнителен директор коментира: „Опитал е да се конкурира с Лудогорец, привличайки звезди, опитал е да завърши добродетелен кръг, да се привлекат и феновете, но за съжаление, това не се е получило. Това, което трябва да се направи е много тежък оздравителен процес. Левски е клуб с традиции, който трябва да се бори за отличия и нямаме  право да се откажем от битката за титла, купа или добро представяне в Европа.” „Лицензът не е заплашен под никаква форма, има срок до 5 март, когато трябва да изпратим заверени документи с платени суми. Голяма част от тези средства, които УЕФА смята за дължими вече са платени и то от Васил Божков, няколко милиона, малко повече от 3 милиона за последните 10 дни. УЕФА не допуска задължения към държавата под никаква форма.” „Аз запазвам много приятели в БФС. Да се ръководи БФС не е никак лесна задача и Борислав Михайлов  не се справя никак зле. Аз съм чувал, че се действа пристрастно към Лудогорец, сега изведнъж към Левски. Работата на БФС, като регулатор, е свързана с това да концентрира доста емоции и страсти, с изключение на няколко решения, федерацията се опитва да бъде безпристрастна”, сподели още Павел Колев. Запитан за Наско Сираков, шефът на „сините” сподели: „Бих поканил с най-голямо удоволствие Наско Сираков в Левски, ние си говорим непрекъснато, той има други проекти в момента. Ако се стигне до водене на преговори, няма да ги водя аз, защото имам пристрастия. Той вече е надрастнал някаква позиция, след като вече е бил изпълнителен директор на Левски, би трябвало той да бъде нещо като президент, но това са разговорили, които сме водили лично.” „С привличането на Валери Божинов настроението в съблекалнята се промени драстично, винаги е много забавно с него. Говори почти всички езици на света. Разговарях с играчите за 5 минути преди първия мач, но аз нямам работа в съблекалнята.” „Мисля, че ще ни трябва поне година, година и половина, трябва да се борим за оцеляването на Левски, после ще мислим за козирката на стадиона”, завърши Павел Колев.", "date": "2019.02.20", "title": "Павел Колев: Божков е дал над 3 милиона на Левски за седмица"}
{"url": "https://www.standartnews.com/sport/krasi-anev-stana-evropeyski-shampion-385551.html", "text": "Красимир Анев постигна една от най-големите победи в своята кариера, след като спечели титлата в индивидуалната дисциплина на 20 км на европейското първенство по биатлон, което се провежда в олимпийския център \"Раубичи\" край столицата на Беларус - Минск.  Българинът, който през 2018 година стана европейски вицешампион в преследването и взе бронз в спринта, пропусна само една мишена във втората си стрелба и измина трасето за 53:18.1 минути.  31-годишният Красимир Анев има още в кариерата четири сребърни и четири бронзови медала от Европейски първенства, но това е първата му титла. Българинът победи Тарей Бьо (Норвегия), който е е носител на Световната купа за сезон 2010/2011, а освен това е олимпийски шампион с щафетата на Норвегия от Ванкувър 2010 и сребърен медалист в същата дисциплина от Пьончан 2018. Тарей Бьо остана втори на 3.7 секунди с три пропуснати мишени, а третото място зае друг норвежец - Ендре Стрьомсхайм на 11.1 секунди с две грешки в стрелбата. Още трима българи участваха в надпреварата. Владимир Илиев завърши на 23-о място с шест пропуснати мишени и изоставане от 3:57.1 минути, Антон Синапов е 51-и с шест грешки и пасив от 6:34.1 минути, а Димитър Герджиков се отказа след втората стрелба, след като имаше седем пропуснати мишени и не завърши. По-късно днес е индивидуалната дисциплина на 15 км при жените с участието на българките Десислава Стоянова, Емилия Йорданова, Даниела Кадева и Милена Тодорова.", "date": "2019.02.20", "title": "Краси Анев стана европейски шампион"}
{"url": "https://standartnews.com/sport/septemvri-izvadi-loko-ot-relsi-video-385553.html", "text": "Септември София победи Локомотив Пловдив с 2:0 в двубой от 22-ия кръг на Първа лига. Победата дойде след голове на Чандъров в 30-ата минута от дузпа и Борис Галчев в 86-ата минута. В 30-ата минута на мача от дузпа Асен Чандъров откри резултата за Септември, след като Дино Езе игра с ръка в наказателното поле след удар на Русев и съдията Никола Попов отсъди наказателния удар. В 86-ата минута на двубоя Борис Галчев с отличен удар по диагонала матира Луков, за да направи резултата 2:0 за столичани.", "date": "2019.02.20", "title": "Септември извади Локо от релси (ВИДЕО)"}
{"url": "https://standartnews.com/regionalni/izgrazhdat-tsentr-za-vrkhovi-postizheniya-v-shumen-385549.html", "text": "в Шуменския университет „Епископ Константин Преславски“ по проект „Университети за наука, информатика и технологии в е­лектронното общество“. Проектът се финансир от оперативната европрограма „Наука и образование за интелигентен растеж“. \"Много малко са образователните институции, които са посочени като възможни бенефициенти в тази програма и това се извършва на базата на техните постижения в научно-изследователската дейност, каза пред Радио Шумен доц. д-р Стефка Калева,зам.-ректор по акредитация, оценяване и поддържане на качеството на обучението. \r\n Шуменският университет е включен в други три национални програми.  Става въпрос за Национална програма за научни изследвания, информационните и комуникационните технологии в науката, образованието и сигурността, Националната програма за културно-историческо наследство, национална памет и прогрес на обществото и Националната програма за млади учени и постдокторанти. В тези три програми бенефициентите се избирали също на базата на постиженията в научно-изследователската дейност.  \r\n  Вузът е класиран и с два научноизследователски проекта пред фонда за Научни изследвания на Министерството на образованието и науката, добави доц. Калева. \r\nФото - Радио Шумен \r\n ", "date": "2019.02.20", "title": "Изграждат център за върхови постижения в Шумен"}
{"url": "https://standartnews.com/regionalni/kmett-kambitov-ogleda-detska-gradina-vechernitsa-predi-remonta-y-385535.html", "text": "Кметът на Благоевград огледа дворното място и сградата на детска градина „Вечерница” преди началото на ремонта им по проект „Обновяване и модернизация на образователната инфраструктура в Благоевград”. Проектът предвижда да бъде изградена нова сграда за целодневна грижа за децата. В основната сграда ще бъдат монтирани нови уреди в кухнята и пералното помещение, ще бъдат подменени мебелите в занималните и спалните помещения. В двора на детското заведение ще бъде изградена нова детска площадка, както и ще бъдат ремонтирани и обновени съществуващи сега такива на територията на градината.   В рамките на проекта „Обновяване и модернизация на образователната инфраструктура в Благоевград, се предвижда още и ремонт на училищните сгради на ІІІ-о ОУ „Димитър Талев”, V-то СУ „Георги Измирлиев” и НХГ „Св.св. Кирил и Методий”, където ще бъде изграден физкултурен салон.", "date": "2019.02.20", "title": "Кметът Камбитов огледа детска градина „Вечерница” преди ремонта й"}
{"url": "https://standartnews.com/regionalni/ofitseri-ot-soszr-krdzhali-na-ptuvashch-seminar-do-makedoniya-385550.html", "text": "Представители Съюза на офицерите и сержантите от запаса и резерва в Кърджали се срещнаха с кмета Хасан Азис и благодариха на общината за подкрепата при осъществяване на патриотичната дейност на СОСЗР. В срещата участваха председателят на Областния съвет на Съюза Бойко Бенеков и Петър Щерев, председател на общинската организация. \r\nОбщина Кърджали съдейства за организиране на пътуващия семинар „По стъпките на българската армия  през Първата световна война в Македония”, в който се включиха над 40 души от областния град и региона. Офицерите от СОСЗР посетиха важни места от военните действия на българската армия от войните в началото на миналия век на територията на съседна Македония. Транспортните разходи за пътуващия семинар до съседна Македония са поети от община Кърджали.  ", "date": "2019.02.20", "title": "Офицери от СОСЗР-Кърджали  на пътуващ семинар до Македония"}
{"url": "https://www.standartnews.com/sport/rekord-za-dan-kolov-nikola-petrov-385537.html", "text": "Над 30 шампиони и повече от 50 чуждестранни медалисти от големи първенства си дават среща на турнира „Дан Колов – Никола Петров“ в Русе (28 февруари – 3 март). За първи път за надпреварата идват рекорден брой състезатели 530 от 43 държави. В последния момент участие е заявено и от Ливан, с дебют на турнира. Двама наши борци ще гонят реванш за загубите си от последното световно. Китайката Нингнинг Ронг, от която Биляна Дудова (57 кг) загуби на финала в Будапуща, пристига у нас. В крайдунавския град ще се бори и руснакът Муса Евлоев, който надви Кирил Милов за титлата при 97-килограмовите на мондиала. „Надъхан е този път да го победи“, разкри старши треньорът на класиците Армен Назарян. В същата категория надпреварата ще пропусне Николай Байряков, който стана първи на родния шампионат през януари, а след претърпя операция на минискуса. Петият от олимпиадата Рио 2016 ще пропусне и европейското в Букурещ през април. На „Никола Петров“ няма да се бори и капитанът на националите Иво Ангелов. На него треньорският щаб се разчита за европейските игри през юни в Минск и за мондиала в Астана през септември. Призьорът от европейски първенства Даниел Александров пък ще се бори в по-горната, олимпийска категория до 77 кг. Турнирът „Дан Колов“ в свободния стил за мъже и жени ще бъде рейтингов и ще носи точки за световната ранглиста. Но не и „Никола Петров“ в класическия стил, което не прави надпреварата по-малко слаба. При класиците Русия идва с първия си състав, както и Армения, а японците са с олимпийския вицешампион от Рио 2016 Шинобу Ота. Същевременно екип на Японската национална телевизия е у нас, за да заснеме филм за световната и европейска шампионка Тайбе Юсеин, която през 2018-а бе избрана за спортист №1 на България. Гостите ще останат у нас близо месец, а продукцията ще бъде излъчена в началото на месец април. При жените повторен дебют ще направи и Мария Оряшкова, петкратна световна и 9-кратна европейска шампионка по самбо (първият бе през 2010-а). През лятото тя стана и шампионка на България по борба, а миналата година спечели 4 европейски титли в неолимпийските стилове борба. В свободния стил световният и европейски вицешампион Владимир Дубов ще стартира в по-горната за него категория до 65 кг, която е олимпийска, разкри старши треньорът Валентин Ангелов. А дебют пред българска публика ще направи дагестанецът с наш паспорт Ахмед Магамаев.", "date": "2019.02.20", "title": "Рекорд за \"Дан Колов - Никола Петров\""}
{"url": "https://www.standartnews.com/sport/septemvri-izvadi-loko-ot-relsi-video-385553.html", "text": "Септември София победи Локомотив Пловдив с 2:0 в двубой от 22-ия кръг на Първа лига. Победата дойде след голове на Чандъров в 30-ата минута от дузпа и Борис Галчев в 86-ата минута. В 30-ата минута на мача от дузпа Асен Чандъров откри резултата за Септември, след като Дино Езе игра с ръка в наказателното поле след удар на Русев и съдията Никола Попов отсъди наказателния удар. В 86-ата минута на двубоя Борис Галчев с отличен удар по диагонала матира Луков, за да направи резултата 2:0 за столичани.", "date": "2019.02.20", "title": "Септември извади Локо от релси (ВИДЕО)"}
{"url": "https://standartnews.com/sport/levski-vze-uspekha-sreshchu-vitosha-s-zhertva-video-385554.html", "text": "Левски постигна първата си победа под ръководството на Георги Дерменджиев, а също така вратарят Николай Михайлов записа първа „суха” мрежа при завръщането си в родния клуб. В двубой от 22-ия кръг на Първа лига „сините” надиграха Витоша Бистрица с 2:0 благодарение головете на Паулиньо и Станислав Костов, които бяха точни още преди почивката. Представянето на Левски беше по-добро в сравнение с това срещу Локомотив Пловдив на „Герена”, но като цяло беше далеч от атакуващите стандарти, които „сините” сами зададоха през зимния дял от шампионата. Лошите новини дойдоха в самия край на мача, когато резервата Валери Божинов напусна с контузия в левия глезен, която на пръв поглед изглеждаше доста сериозна.", "date": "2019.02.20", "title": "Левски взе успеха срещу Витоша с жертва (ВИДЕО)"}
{"url": "https://www.standartnews.com/sport/levski-vze-uspekha-sreshchu-vitosha-s-zhertva-video-385554.html", "text": "Левски постигна първата си победа под ръководството на Георги Дерменджиев, а също така вратарят Николай Михайлов записа първа „суха” мрежа при завръщането си в родния клуб. В двубой от 22-ия кръг на Първа лига „сините” надиграха Витоша Бистрица с 2:0 благодарение головете на Паулиньо и Станислав Костов, които бяха точни още преди почивката. Представянето на Левски беше по-добро в сравнение с това срещу Локомотив Пловдив на „Герена”, но като цяло беше далеч от атакуващите стандарти, които „сините” сами зададоха през зимния дял от шампионата. Лошите новини дойдоха в самия край на мача, когато резервата Валери Божинов напусна с контузия в левия глезен, която на пръв поглед изглеждаше доста сериозна.", "date": "2019.02.20", "title": "Левски взе успеха срещу Витоша с жертва (ВИДЕО)"}
{"url": "https://www.standartnews.com/sport/pavel-kolev-bozhkov-dal-nad-3-miliona-na-levski-za-sedmitsa-385504.html", "text": "Бизнесменът Васил Божков е платил повече от 3 милиона лева в последните 10 дни, за да погаси част от задълженията на Левски. Новината съобщи изпълнителният директор на клуба Павел Колев. Той за пореден път потвърди, че натрупаните дългове са малко над 32 милиона лева. Левски има срок до 5 март, за да изпрати документи в УЕФА, с които да докаже погасяването на част от задълженията. Павел Колев обаче обяви, че лицензът на „сините” не е застрашен. „Одитът показва дългове малко над 32 милиона лева. Натрупани са с лекота, с некомпетентно управление, харчени са пари погрешно, с меко казано странни решения. Давани са големи заплати на чуждестранни играчи, звезди, които обаче не са звезди, според мен се касае за некомпетентност. Има различни счетоводни техники, през последните 2-2,5 години има неплащани данъци към държавата. Давани са заеми и сега клубът дължи. Не съм видял схема за източване на клуба, ако има нещо такова, то е направено много елегантно, че не мога да го видя”, сподели Павел Колев в сутрешния блок на bTV. Относно досегашното управление на Левски настоящият изпълнителен директор коментира: „Опитал е да се конкурира с Лудогорец, привличайки звезди, опитал е да завърши добродетелен кръг, да се привлекат и феновете, но за съжаление, това не се е получило. Това, което трябва да се направи е много тежък оздравителен процес. Левски е клуб с традиции, който трябва да се бори за отличия и нямаме  право да се откажем от битката за титла, купа или добро представяне в Европа.” „Лицензът не е заплашен под никаква форма, има срок до 5 март, когато трябва да изпратим заверени документи с платени суми. Голяма част от тези средства, които УЕФА смята за дължими вече са платени и то от Васил Божков, няколко милиона, малко повече от 3 милиона за последните 10 дни. УЕФА не допуска задължения към държавата под никаква форма.” „Аз запазвам много приятели в БФС. Да се ръководи БФС не е никак лесна задача и Борислав Михайлов  не се справя никак зле. Аз съм чувал, че се действа пристрастно към Лудогорец, сега изведнъж към Левски. Работата на БФС, като регулатор, е свързана с това да концентрира доста емоции и страсти, с изключение на няколко решения, федерацията се опитва да бъде безпристрастна”, сподели още Павел Колев. Запитан за Наско Сираков, шефът на „сините” сподели: „Бих поканил с най-голямо удоволствие Наско Сираков в Левски, ние си говорим непрекъснато, той има други проекти в момента. Ако се стигне до водене на преговори, няма да ги водя аз, защото имам пристрастия. Той вече е надрастнал някаква позиция, след като вече е бил изпълнителен директор на Левски, би трябвало той да бъде нещо като президент, но това са разговорили, които сме водили лично.” „С привличането на Валери Божинов настроението в съблекалнята се промени драстично, винаги е много забавно с него. Говори почти всички езици на света. Разговарях с играчите за 5 минути преди първия мач, но аз нямам работа в съблекалнята.” „Мисля, че ще ни трябва поне година, година и половина, трябва да се борим за оцеляването на Левски, после ще мислим за козирката на стадиона”, завърши Павел Колев.", "date": "2019.02.20", "title": "Павел Колев: Божков е дал над 3 милиона на Левски за седмица"}
{"url": "https://standartnews.com/sport/rekord-za-dan-kolov-nikola-petrov-385537.html", "text": "Над 30 шампиони и повече от 50 чуждестранни медалисти от големи първенства си дават среща на турнира „Дан Колов – Никола Петров“ в Русе (28 февруари – 3 март). За първи път за надпреварата идват рекорден брой състезатели 530 от 43 държави. В последния момент участие е заявено и от Ливан, с дебют на турнира. Двама наши борци ще гонят реванш за загубите си от последното световно. Китайката Нингнинг Ронг, от която Биляна Дудова (57 кг) загуби на финала в Будапуща, пристига у нас. В крайдунавския град ще се бори и руснакът Муса Евлоев, който надви Кирил Милов за титлата при 97-килограмовите на мондиала. „Надъхан е този път да го победи“, разкри старши треньорът на класиците Армен Назарян. В същата категория надпреварата ще пропусне Николай Байряков, който стана първи на родния шампионат през януари, а след претърпя операция на минискуса. Петият от олимпиадата Рио 2016 ще пропусне и европейското в Букурещ през април. На „Никола Петров“ няма да се бори и капитанът на националите Иво Ангелов. На него треньорският щаб се разчита за европейските игри през юни в Минск и за мондиала в Астана през септември. Призьорът от европейски първенства Даниел Александров пък ще се бори в по-горната, олимпийска категория до 77 кг. Турнирът „Дан Колов“ в свободния стил за мъже и жени ще бъде рейтингов и ще носи точки за световната ранглиста. Но не и „Никола Петров“ в класическия стил, което не прави надпреварата по-малко слаба. При класиците Русия идва с първия си състав, както и Армения, а японците са с олимпийския вицешампион от Рио 2016 Шинобу Ота. Същевременно екип на Японската национална телевизия е у нас, за да заснеме филм за световната и европейска шампионка Тайбе Юсеин, която през 2018-а бе избрана за спортист №1 на България. Гостите ще останат у нас близо месец, а продукцията ще бъде излъчена в началото на месец април. При жените повторен дебют ще направи и Мария Оряшкова, петкратна световна и 9-кратна европейска шампионка по самбо (първият бе през 2010-а). През лятото тя стана и шампионка на България по борба, а миналата година спечели 4 европейски титли в неолимпийските стилове борба. В свободния стил световният и европейски вицешампион Владимир Дубов ще стартира в по-горната за него категория до 65 кг, която е олимпийска, разкри старши треньорът Валентин Ангелов. А дебют пред българска публика ще направи дагестанецът с наш паспорт Ахмед Магамаев.", "date": "2019.02.20", "title": "Рекорд за \"Дан Колов - Никола Петров\""}
