{"url": "https://standartnews.com/sport/10-ot-loko-pd-padnakha-v-plovdiv-ot-strasburg-398953.html", "text": "Локомотив (Пд) загуби с 0:1 от Страсбург в първия мач между двата тима в третия квалификационен кръг за Лига Европа. \"Черно-белите\"  играха с човек по-малко повече от 80 минути, заради червения картон на Йосип Томашевич в 10-ата минута. Останали с човек по-малко от Локо се разколебаха и допуснаха гол. За гостите се разписа Стефан Митрович (13). В 39-ата минута от Локо поискаха дузпа за игра с ръка на Жонас Мартен в пеналта. Съдията обаче прецени, че няма основание да отсъди най-тежкото наказание във футбола за което бе бурно освиркван от феновете. През второто полувреме до нов гол не се стигна. Реваншът е след седмица.", "date": "2019.08.08", "title": "10 от Локо (Пд) паднаха в Пловдив от Страсбург"}
{"url": "https://standartnews.com/sport/arda-s-vtori-transfer-za-denya-398947.html", "text": "Холандецът Дарен Сидоел подписа двугодишен договор с Арда, потвърдиха от клуба от Кърджали. След преминаването на задължителните медицински изследвания, футболистът и президентът на Арда Петър Пешев се разбраха около всички подробности за договора, след което сложиха подписи. Сидоел преминава в Арда от белгийския Рьозеларе, където играе във всички мачове от началото на годината. Той е на 21 години, юноша е на Аякс, преминал е през всички младежки гарнитури на националния отбор на Холандия. Продаден е на английския Рединг за сумата от 500 000 паунда. Играе на поста вътрешен полузащитник. Това е втори трансфер за деня, след като по-рано договор подписа и националът Спас Делев.", "date": "2019.08.08", "title": "Арда с втори трансфер за деня"}
{"url": "https://standartnews.com/sport/prandi-iska-maksimuma-vv-vseki-mach-398931.html", "text": "Целта пред българските волейболисте е да играят максимално добре всеки ден и срещу всеки съперник, каза на треньорът на националите Силвано Пранди на пресконференция на треньорите на четирите отбора от група \"А\" на олимпийските квалификации, която ще се проведе във Варна (9-11 август). \r\nСпоред специалиста ако националният отбор се представи достатъчно силно пътят на България към Олимпийските игри може да започне от Варна. Ако не успеем има поправителна сесия, допълни треньорът. Пранди е на мнение, че и трите мача срещу Египет, Пуерто Рико и Бразилия ще са трудни. \"Колко добре ще играе отборът зависи от комбинация от фактори - как ще се представим ние и колко силно ще играят съперниците ни\", каза още той. \r\nИталианският специалист изказа благодарности на родната волейболна централа за подкрепата, както и на играчите, които по думите му \"са се вложили максимално в тренировъчния процес\". \"Уверен съм, че в периода на подготовка през тези четири седмици създадохме отбор и се вдигна качеството на нашата игра\", каза още Пранди. \r\n \r\nТой коментира, че всички 14 играчи за турнира във Варна са в добро физическо състояние и може да разчита на тях. Наставникът призна, че отборът разчита много и на подкрепата на публиката във Варна и тя може да е предимство за тима. Крайната цел е спечелването на първото място на турнира, но за да стане това за нас в момента е главната цел е да спечелим първия си мач с Египет, поясни специалистът.  \r\n \r\n  коментира, че отборът му пристига във Варна от участие в Панамериканските игри. Нашата цел е да се развиваме и да създадем истинска волейболна култура сред националите на Пуерто Рико, каза още той. Според Антонети със своята история Бразилия е фаворит в групата, но не трябва да се забравя, че България е домакин и е интересно как домакинът ще се справи на свой терен. \r\n \r\n\"Утре започва най-важното състезание за нас през тази година\", каза   Според него както Бразилия, така и останалите отбори в групата са се подготвили по най-добрия начин за турнира. \"За всеки състезател и човек от щаба е мечта да участва на Олимпийски игри, затова сме тук и това е основната ни цел\", каза още наставникът. Според него във такъв кратък формат от три срещи в три поредни дни всичко може да се случи. \"Убеден съм, че ще се получи силен и интересен турнир, всички участници са подготвени добре и ще дадат всичко от себе си\", каза още треньорът на Бразилия. Той допълни, че очаква истински битки във Варна и според него в групата няма изявен фаворит. \r\n \r\nВсички четири отбора в групата имат своите олимпийски мечти, заяви треньорът на Египет Гидо Вермюлен. \"Ние също имаме амбиции, дойдохме с променен състав, а нашата задача е да све на ниво във всеки мач\", коментира още специалистът. По думите му отборът на Египет е млад състав, който е дошъл тук да трупа опит, \r\n \r\nСрещите от Олимпийската квалификация група А във Варна започват в петък в зала \"Конгресна\" на Двореца на културата и спорта. В първата среща за деня от 17.00 часа играят Бразилия и Пуерто Рико, а от 20.30 часа България ще се изправи срещу тима на Египет. ", "date": "2019.08.08", "title": "Пранди иска максимума във всеки мач"}
{"url": "https://standartnews.com/sport/ludogorets-pisa-petitsa-na-tns-398951.html", "text": "Лудогорец разгроми с 5:0 като домакин ТНС (Уелс) в първия мач от третия предварителен кръг в Лига Европа и гледа спокойно към плейофите. Райън Харингтън си вкара автогол в 10-ата минута и сбъдна мечтата на треньора на шампионите Стойчо Стоев за бърз гол. До почивката за домакините се разписаха Чибота (28) и Лукоку (43). През второто полувреме превъзходството на Лудогорец бе узаконено с нови два гола на Кешеру (65) и Моци (76). Реваншът е след седмица в Уелс.", "date": "2019.08.08", "title": "Лудогорец писа петица на ТНС"}
{"url": "https://standartnews.com/sport/blgarin-specheli-srebro-ot-svetovnoto-po-taekuondo-398946.html", "text": "Денис Димитров – „Рицаря“ (53 кг.) спечели сребърен медал на световното по таекуондо за кадети, което от вчера стартира в столицата на Узбекистан, Ташкент.   Отлична игра и категорични победи през целия състезателен ден демонстрира българският национал, който на финала отстъпи на представителя на Русия, която е един от лидерите в този спорт. Победа и огромна разлика в резултата в полза на Денис срещу представител на домакините още в първия мач, го изпрати във втора битка.  Там той срещна представител на САЩ, но българското надмощие бе категорично и с резултат 25:16, „Рицаря“ се класира директно на полуфинал.   Там с резултат 33:13 Денис елиминира и представителя на Азербайджан, което му осигури заслужено място на финала и почетното място на стълбата на победителите. По пътя към победата Денис Димитров бе подкрепян на място от треньорите си Ангел Кирчев и Станимир Лазаров.  Той е третият българин, който в рамките на две години, завоюва световно отличие при кадетите, след златния медал на Александър Джорджев и бронза на Кристиян Георгиев на Световното през 2017 в Египет. Днес, добра игра показаха младите надежди Християн Георгиев в кат -33кг. и Димитър Влайков в кат. 37 кг, които победиха в първите си битки представители на Индия, но във вторите, победата бе отредена на опонентите им от Украйна и Сърбия.  Победа в първата си битка записа и Михаела Костадинова -51кг срещу румънка, но представителката Бразилия във втора взе надмощие.Ина Синурлийска в кат. 47 кг се изправи срещу испанка, която не успя да преодолее.   Президентът на Европейската федерация по таекуондо и на БФТ Слави Бинев подкрепя отбора ни в узбекистанската столица, където вчера по време на пищна церемония бе открито Световното първенство по олимпийско таекуондо.  Освен президента на Световната федерация, д-р Чо и континенталните таекуондо лидери, на откриването присъства основна част от правителството на Узбекистан в лицето на вице-премиери, министри и длъжностни лица.   Това се случва само месец преди старта на ключови таекуондо първенства,които страната ни ще домакинства. Балканското първенство през септември /13-15/, което ще се проведе в гр.Самоков и най-елитния таекуондо турнир - сериите Гран при, на който 32-мата най - добри в света в олимпийските категории ще се впуснат в битки в средата на октомври в София, България.", "date": "2019.08.08", "title": "Българин спечели сребро от световното по таекуондо"}
{"url": "https://standartnews.com/sport/zorya-izmkna-11-na-tsska-sofiya-398952.html", "text": "ЦСКА-София не успя да победи Зоря (Луганск) в първия мач от третия предварителен кръг в турнира Лига Европа.Изненадващо за \"червените\" не игра капитана им Николай Бодуров. Вместо него с лентата излезе Петър Занев. По-добрата игра на \"червените\" бе материализирана от Евандро още в 13-ата минута. Пред 15 000 зрители ЦСКА-София продължи да атакува но нямаше шанс да вкара. Вместо това при първата си по-опасна атака гостите от Зоря стигнаха до дузпа. Точен за гостите бе Владлен Юрченко (43). След почивката и двата отбора играха открито, но до чисти положения за гол не се стигна. Така всичко ще се реши в реванша в Запорожие след седмица.", "date": "2019.08.08", "title": "Зоря измъкна 1:1 на ЦСКА-София"}
{"url": "https://standartnews.com/svyat/instagram-sprya-rabota-v-evropa-i-severna-amerika-398884.html", "text": "Мрежата Instagram спря да работи. Потребители от Европа и Северна Америка споделят, че информацията в социалната мрежа не се обновява. Новите публикации не се показват в профилите, като потребителите могат да виждат само стари, ако въобще е видима историята. Така проблемът може да не бъде забелязан веднага и всичко да изглежда нормално. Точно преди месец Instagram отново бе засегнат от голям срив.", "date": "2019.08.08", "title": "Instagram спря работа в Европа и Северна Америка"}
{"url": "https://standartnews.com/svyat/lishavali-ot-khrana-osinoveni-blgarcheta-v-amerika-398880.html", "text": "Тийнейджъри от български произход се оказаха в семейна среда в Америка, която поставила живота им в опасност. Те били осиновени преди 7 години от двойка в градчето Самървил, щата Мисури. В него живеят по малко от хиляда души. На пръв поглед всичко в Самървил е мирно и тихо, но явно не е било така зад вратите на дома на Марк и Мелиса Макгрегър (на полицейските снимки), които осиновили българчетата, предаде BGVOICE. 56-годишният мъж и 40-годишната жена били арестувани на 8 юли за тормоз над децата им. Властите открили в дома им 10 малчугани – 8 собствени и две осиновени близначки от България. Според властите едното от българчетата било открито насред пътя (доста далеч от дома им) от съседи на Макгрегърови. То било мръсно, босо, със сплъстена коса. Краката му били кървави, но то продължавало да върви напред. Съседите прибрали момичето и го нахранили, тъй като то казало, че не било яло от няколко дни. Преди пристигането на полицаите детето изяло два сандвича с фъстъчено масло, две пластмасови пакетчета с плодово кисело мляко, купичка с плодове, два шоколада, два малки пакета с чипс, бутилка вода, две големи чаши сок с пакетчета за разтваряне във вода от марката Kool-Aid, 10 бисквитки, бонбони, половин купа с макарони със сирене и парче кашкавал. После момичето изяло още 8 малки торбички чипс, още два бонбона, бисквитки, макарони със сирене и изпило три бутилки вода и четири чаши с Kool-Aid. Пред полицаите и социалните българчето обяснило, че е осиновено от Макгрегърови заедно с близначката си преди седем години и че сега е на 14 години. Момичето разказало в подробности как осиновителите й я тормозели с наказания, вариращи от затваряне в тъмна или в слънчева стая за часове наред до принуждаване за бягане без обувки по чакълен път. Момичето било карано също да стои навън в студа, ако не се подчинява. Други наказания включвали лишаване от храна – родителите забранявали на децата си да си изяждат суровите зеленчуци като репички или броколи, които им се давали повечето пъти като част от семейното меню. Забраната за ядене се налагала ако някой не поиска разрешение за дреболии, като да се облече, да сложи обувките си или да си вземе душ. Децата били наказвани да не ядат репички и броколи и ако не поискат разрешение да прочетат библията си. Тийнейджърката заявила също, че Марк Макгрегър ги е удрял с лъжица или шпатула, нещо, което е потвърдено от други деца, живеещи в дома. Тя разказала още, че на нея й отказвали да получи повече храна по време на хранене, но на другите деца им се давало по нещичко допълнително. Българката казала още, че Макгрегърови заключили храната в къщата, след като я хванали да взема нещо за ядене от кухнята, защото била гладна. Стаята на момичетата е описана от властите като неподходяща за деца. В нея имало бетонен под с малко пружинено легло с тънък матрак, без възглавници и малко корито с разкъсани дрехи за всяко от момичетата. Българчето казало, че осиновителите му все пак позволявали на момичетата да имат възглавница при добро поведение. Българчето не е могло да се изкъпе три седмици и не е ходило на зъболекар или лекар дълго време. Последвалият медицински преглед, проведен в близкия центъра за подкрепа на деца, показал, че 14-годишната девойка имала глисти, а сестра й раздут корем поради недохранване. След като двете сестри били предадени от полицията на социалните, те яли пържено пиле, чийзбургер и пържени картофки, като едно от момичетата изяло и храната на един от полицаите. После те хапнали още снаксове и изпили няколко малки бутилки с вода. Срещу Макгрегърови е заведено дело за тормоз над деца. В обвинението се казва, че те са се премествали многократно през последните няколко години. Преди били жители на щата Вашингтон, но се преместили в Мисури, след като там имало предишно разследване срещу тях пак за насилие над деца. Според полицията двойката не била записала децата на училище, а вместо това избрала домашното училище, за да ги контролира по-добре. През последните няколко месеца осиновителите на българчетата се опитвали да предадат попечителството им на държавата. Властите не съобщават повече за децата, освен че инициалите им са Р. и К.", "date": "2019.08.08", "title": "Лишавали от храна осиновени българчета в Америка"}
{"url": "https://www.standartnews.com/sport/10-ot-loko-pd-padnakha-v-plovdiv-ot-strasburg-398953.html", "text": "Локомотив (Пд) загуби с 0:1 от Страсбург в първия мач между двата тима в третия квалификационен кръг за Лига Европа. \"Черно-белите\"  играха с човек по-малко повече от 80 минути, заради червения картон на Йосип Томашевич в 10-ата минута. Останали с човек по-малко от Локо се разколебаха и допуснаха гол. За гостите се разписа Стефан Митрович (13). В 39-ата минута от Локо поискаха дузпа за игра с ръка на Жонас Мартен в пеналта. Съдията обаче прецени, че няма основание да отсъди най-тежкото наказание във футбола за което бе бурно освиркван от феновете. През второто полувреме до нов гол не се стигна. Реваншът е след седмица.", "date": "2019.08.08", "title": "10 от Локо (Пд) паднаха в Пловдив от Страсбург"}
{"url": "https://standartnews.com/svyat/samolet-svali-ot-posta-predsedatelya-na-polskiya-parlament-398933.html", "text": "Председателят на полския парламент Марек Кушчински заяви в четвъртък, че си подава оставката, след като бе разкрито, че е използвал държавни самолети за частни пътувания на членове на семейството му, предава Reuters, цитирана от \"Фокус\". Скандалът се разразява в навечерието на парламентарните избори в страната на 13 октомври и британската агенция очаква той да се отрази на резултата на управляващата партия „Право и справедливост“ (ПиС). \r\n„Възнамерявам да си подам оставката утре“, заяви Кушчински на пресконференция, три дни след като се извини, че е използвам правителствения самолет „Гълфстрийм“ за 23 полета със своето семейство. Политическите анализатори заявиха, че до четвъртък от ПиС са възприели изчаквателен подход с надеждата скандалът да замре в разгара на летните ваканции. Но след като полските медии разкриха нови подробности за полетите и посочиха разликите в обясненията на Кушчински и правителството, потенциалните загуби са станали прекалено големи, за да бъдат пренебрегнати, коментира „Ройтерс“. Анкета, публикувана от вестник „Супер Експрес“ в четвъртък показва, че близо две трети от поляците искат Кушчински да подаде оставка. В проучване на общественото мнение, проведено от агенция IBRiS преди избухването на скандала, ПиС водят с 41,7% преди парламентарния вот през октомври. Основният опозиционен блок, центристката „Гражданска Платформа“, има 25%, а групата леви партии са с 10.2%.", "date": "2019.08.08", "title": "Самолет свали от поста председателя на полския парламент"}
{"url": "https://standartnews.com/svyat/petitsiya-za-zashchita-na-zhivotnite-ot-pozharite-v-sibir-398935.html", "text": "Повече от 150 хиляди души подписаха петиция за защита на животните от горските пожари в Сибир, адресирана до президента на Русия Владимир Путин, Федералната служба за ветеринарно-фитосанитарен надзор, Министерството на природните ресурси и екологията на Руската федерация и Федералната служба за надзор на природните ресурси. Авторът на петицията иска да се организира помощ за животните, които все още могат да бъдат спасени. Това съобщи информационната агенция IrkutskMedia. \"Обръщам се към всички хора, загрижени за ситуацията в Сибир. Много диви животни и птици умират заради пожарите. Тези животни, които са успели да избягат, са изплашени, някои са ранени и гладни. В търсене на подслон и храна тичат към населените места. Зимата вече наближава и е важно не само да се спрат пожарите, но и да се помогне на животните да се подготвят за този сезон, като се приеме цялостна програма за тяхната защита. Тази ситуация е особено неблагоприятна за мечките, които не са успели да натрупат достатъчно мазнини за зимния си сън. Те няма и да успеят, защото огънят не само унищожи естественото им местообитание, но и погуби животни, които служеха като естествена храна за тях, за вълци, лисици, рисове. Сега животните ще бъдат принудени да търсят храна в домовете на хората, а това е опасно и за тях, и за хората“, цитира агенцията текста на петицията. Освен това авторът на петицията предлага да се създадат хранилки за животни и птици в горите, както и да се забрани ловът в районите, засегнати от пожара, от 2019 до 2023 г., за да се възстанови популацията на животните. Поради трудната ситуация с опасност от пожар в четири съставни образувания на Руската федерация аварийният режим работи в района на Иркутск, Красноярска територия, в два региона на Република Бурятия и в един регион на Република Саха (Якутия). По-рано Радио Sputnik съобщи, че в района на Иркутск продължават да горят над 613 хиляди хектара гора. Според Федералната агенция за защита на горите от авиацията към 8 август площта на горските пожари, които възникват в труднодостъпни райони и където активното гасене е спряно, надвишава 2,4 милиона хектара. Активно се гасят пожари на площ от почти 180 хиляди хектара.", "date": "2019.08.08", "title": "Петиция за защита на животните от пожарите в Сибир"}
{"url": "https://standartnews.com/svyat/nyama-postradani-nashi-pri-trusa-v-turtsiya-398932.html", "text": "Няма данни за пострадали български граждани при разрушителното земетресение в района на град Бозкурт в югозападния турски окръг Денизли. Българското посолство в Анкара и генералното консулство в Истанбул са в постоянен контакт с турските власти и в готовност да окажат съдействие на сънародниците при необходимост, съобщиха от МВнР. Три труса удариха Турция днес. Най-тежкият - 6,5 по Рихтер, бе край град Денизли, близо до Анталия. Земетресението срина сгради и затрупа хора, съобщи турската телевизия като се позова на държавната Дирекция за управление при бедствия и извънредни ситуации (АФАД). \r\nВ момента тече спасителна операция, извадени от руините хора са настанени в болница. Епицентърът на разрушителното земетресение в 14.25 ч., е бил в района на град Бозкурт,  съобщи още  НТВ. Трусът е бил на дълбочина 7,09 километра. Шест минути по-рано в Бозкурт е било регистрирано земетресение с магнитуд 4,2 по Рихтер, информира АФАД. Трусът е бил на дълбочина 17,79 километра. Кметът на град Бозкурт Бирсен Челик посочи пред телевизия НТВ, че засега няма информация за загинали хора, но има ранени. Трусовете са били усетени в южните окръзи Анталия, Бурдур и Ъспарта.  По-рано днес трус с магнитуд 4,8 по Рихтер стана в Егейско море край окръг Измир Българските граждани могат да се обръщат за съдействие към посолството ни в Анкара на телефони: +90 312 467 20 71; +90 312 427 51 42, както и към генералното консулство в Истанбул: +90-212-281-01-14, +90-212-281-01-15, 0090-212-281-01- 16.  ", "date": "2019.08.08", "title": "Няма пострадали българи при труса в Турция"}
{"url": "https://standartnews.com/svyat/3-zaginali-41-raneni-v-avtobusna-katastrofa-v-rusiya-398889.html", "text": "Трима души, сред които две деца, са загинали при тежка катастрофа в Южна Русия снощи, предаде ТАСС, като се позова на властите. Пътнически автобус, който принадлежи на санаториум, се е сблъскал челно с лек автомобил на шосе край черноморския пристанищен град Новоросийск. В резултат двете превозни средства излезли от пътя и паднали в 30-метрово дере, посочва БТА. Всички загинали са пътували в лекия автомобил. 41 човека, сред които 12 деца, са настанени в болница. Шофьорът на автобуса е оцелял. Засега властите не са посочили причина за катастрофата. Следственият комитет на Руската федерация заведе наказателно дело.", "date": "2019.08.08", "title": "3 жертви, 41 ранени в автобусна катастрофа в Русия"}
{"url": "https://standartnews.com/svyat/po-malko-smrtni-sluchai-v-sashch-sled-legalizirane-na-kanabisa-398937.html", "text": "В щатите в САЩ, в които употребата на канабис за удоволствие е законна, смъртните случаи вследствие на свръхдоза опиоиди са намалели с най-малко 20 процента, сочат резултатите от изследване, цитирани от Франс прес и БТА. Опиоиди са причинили смъртта на 47 600 души в САЩ през 2017 г., сочат данни на американските Центрове за контрол и превенция на болестите. Употребата на марихуана е законна в 34 щата и Вашингтон за терапевтични цели, а за удоволствие - в 10 от въпросните щати и американската столица. Като сравнили броя на смъртните случаи от свръхдоза преди и след легализирането на марихуаната и между отделните щати по време на процеса на легализирането й, авторите на изследването открили категорична причинно-следствена връзка, що се отнася до намаляването на смъртността, свързана с опиоиди. Това намаляване е с 20-35 процента, като ефектът е особено забележим, когато става дума за смъртни случаи вследствие на прием на някои опиоиди, като фентанил. Предишни изследвания обаче стигнаха до противоположни заключения. Резултатите показаха, че прибягването до марихуана увеличава употребата на опиоиди. Резултатите от изследването са публикувани в Economic Inquiery.", "date": "2019.08.08", "title": "По-малко смъртни случаи в САЩ след легализиране на канабиса"}
{"url": "https://standartnews.com/svyat/65-po-rikhter-raztrese-turtsiya-ima-zatrupani-398922.html", "text": "6,5 по Рихтер разтресе Турция край град Денизли, близо до Анталия. Трусът е разрушил сгради, има затрупани хора, съобщи турската телевизия като се позова на държавната Дирекция за управление при бедствия и извънредни ситуации (АФАД). \r\nСпецекипи са започнали спасителна операция, извадени от руините хора са настанени в болница. Епицентърът на разрушителното земетресение в 14.25 ч., е бил в района на град Бозкурт,  съобщи още  НТВ. Трусът е бил на дълбочина 7,09 километра. Шест минути по-рано в Бозкурт е било регистрирано земетресение с магнитуд 4,2 по Рихтер, информира АФАД. Трусът е бил на дълбочина 17,79 километра. Кметът на град Бозкурт Бирсен Челик посочи пред телевизия НТВ, че засега няма информация за загинали хора, но има ранени. Трусовете са били усетени в южните окръзи Анталия, Бурдур и Ъспарта. По-рано днес трус с магнитуд 4,8 по Рихтер стана в Егейско море край окръг Измир.", "date": "2019.08.08", "title": "6,5 по Рихтер удари Турция, има ранени (ОБНОВЕНА)"}
{"url": "https://standartnews.com/svyat/problem-s-feribot-v-grtsiya-stotitsi-blokirani-398941.html", "text": "Стотици туристи, сред които и група българи, са блокирани на гръцкия остров Самотраки заради проблем с единствения ферибот, който превозва коли и хора до Александруполис. Пред Dir.bg един от потърпевшите българи - компютърният специалист Янош Кунш разказа, че той и приятелите му пристигнали на острова на почивка с лек автомобил. Предварително си закупили билети за връщане за ферибота на 7 август. \"Съвсем случайно във вторник вечерта разбрахме от гърци, които също почиват на Самотраки, че фериботът не работи и превозът е спрян. Отидохме веднага до офиса на фирмата оператор Saos Ferries, откъдето ни казаха, че фериботът, който превозва автомобили и пътници се е развалил и ще пътуваме, когато може\", разказва Кунш. По думите му, никой не се поинтересувал дали почиващите имат средства да удължат престоя си, както и имат ли къде да отседнат, след като резервациите им са изтекли. От вчера пред офиса на фирмата вече има стотици туристи, чиято лятна ваканция приключва, но те също се оказват \"заложници\". \" \", допълва младият мъж. Dir.bg сигнализира за ситуацията в Министерство на външните работи, откъдето обещаха, че ще окажат съдействие на нашите сънародници. Два часа по-късно Янош Кунш съобщи, че от гръцката компания са обявили, че в 20 часа ще качват автомобили на наетия ферибот, а след 21 часа ще започнат да записват и пътници за друг ферибот, който превозва само хора, защото системата им не била активна. \" \", каза още Кунш.", "date": "2019.08.08", "title": "Проблем с ферибот в Гърция, стотици блокирани"}
{"url": "https://www.standartnews.com/sport/blgarin-specheli-srebro-ot-svetovnoto-po-taekuondo-398946.html", "text": "Денис Димитров – „Рицаря“ (53 кг.) спечели сребърен медал на световното по таекуондо за кадети, което от вчера стартира в столицата на Узбекистан, Ташкент.   Отлична игра и категорични победи през целия състезателен ден демонстрира българският национал, който на финала отстъпи на представителя на Русия, която е един от лидерите в този спорт. Победа и огромна разлика в резултата в полза на Денис срещу представител на домакините още в първия мач, го изпрати във втора битка.  Там той срещна представител на САЩ, но българското надмощие бе категорично и с резултат 25:16, „Рицаря“ се класира директно на полуфинал.   Там с резултат 33:13 Денис елиминира и представителя на Азербайджан, което му осигури заслужено място на финала и почетното място на стълбата на победителите. По пътя към победата Денис Димитров бе подкрепян на място от треньорите си Ангел Кирчев и Станимир Лазаров.  Той е третият българин, който в рамките на две години, завоюва световно отличие при кадетите, след златния медал на Александър Джорджев и бронза на Кристиян Георгиев на Световното през 2017 в Египет. Днес, добра игра показаха младите надежди Християн Георгиев в кат -33кг. и Димитър Влайков в кат. 37 кг, които победиха в първите си битки представители на Индия, но във вторите, победата бе отредена на опонентите им от Украйна и Сърбия.  Победа в първата си битка записа и Михаела Костадинова -51кг срещу румънка, но представителката Бразилия във втора взе надмощие.Ина Синурлийска в кат. 47 кг се изправи срещу испанка, която не успя да преодолее.   Президентът на Европейската федерация по таекуондо и на БФТ Слави Бинев подкрепя отбора ни в узбекистанската столица, където вчера по време на пищна церемония бе открито Световното първенство по олимпийско таекуондо.  Освен президента на Световната федерация, д-р Чо и континенталните таекуондо лидери, на откриването присъства основна част от правителството на Узбекистан в лицето на вице-премиери, министри и длъжностни лица.   Това се случва само месец преди старта на ключови таекуондо първенства,които страната ни ще домакинства. Балканското първенство през септември /13-15/, което ще се проведе в гр.Самоков и най-елитния таекуондо турнир - сериите Гран при, на който 32-мата най - добри в света в олимпийските категории ще се впуснат в битки в средата на октомври в София, България.", "date": "2019.08.08", "title": "Българин спечели сребро от световното по таекуондо"}
{"url": "https://www.standartnews.com/sport/prandi-iska-maksimuma-vv-vseki-mach-398931.html", "text": "Целта пред българските волейболисте е да играят максимално добре всеки ден и срещу всеки съперник, каза на треньорът на националите Силвано Пранди на пресконференция на треньорите на четирите отбора от група \"А\" на олимпийските квалификации, която ще се проведе във Варна (9-11 август). \r\nСпоред специалиста ако националният отбор се представи достатъчно силно пътят на България към Олимпийските игри може да започне от Варна. Ако не успеем има поправителна сесия, допълни треньорът. Пранди е на мнение, че и трите мача срещу Египет, Пуерто Рико и Бразилия ще са трудни. \"Колко добре ще играе отборът зависи от комбинация от фактори - как ще се представим ние и колко силно ще играят съперниците ни\", каза още той. \r\nИталианският специалист изказа благодарности на родната волейболна централа за подкрепата, както и на играчите, които по думите му \"са се вложили максимално в тренировъчния процес\". \"Уверен съм, че в периода на подготовка през тези четири седмици създадохме отбор и се вдигна качеството на нашата игра\", каза още Пранди. \r\n \r\nТой коментира, че всички 14 играчи за турнира във Варна са в добро физическо състояние и може да разчита на тях. Наставникът призна, че отборът разчита много и на подкрепата на публиката във Варна и тя може да е предимство за тима. Крайната цел е спечелването на първото място на турнира, но за да стане това за нас в момента е главната цел е да спечелим първия си мач с Египет, поясни специалистът.  \r\n \r\n  коментира, че отборът му пристига във Варна от участие в Панамериканските игри. Нашата цел е да се развиваме и да създадем истинска волейболна култура сред националите на Пуерто Рико, каза още той. Според Антонети със своята история Бразилия е фаворит в групата, но не трябва да се забравя, че България е домакин и е интересно как домакинът ще се справи на свой терен. \r\n \r\n\"Утре започва най-важното състезание за нас през тази година\", каза   Според него както Бразилия, така и останалите отбори в групата са се подготвили по най-добрия начин за турнира. \"За всеки състезател и човек от щаба е мечта да участва на Олимпийски игри, затова сме тук и това е основната ни цел\", каза още наставникът. Според него във такъв кратък формат от три срещи в три поредни дни всичко може да се случи. \"Убеден съм, че ще се получи силен и интересен турнир, всички участници са подготвени добре и ще дадат всичко от себе си\", каза още треньорът на Бразилия. Той допълни, че очаква истински битки във Варна и според него в групата няма изявен фаворит. \r\n \r\nВсички четири отбора в групата имат своите олимпийски мечти, заяви треньорът на Египет Гидо Вермюлен. \"Ние също имаме амбиции, дойдохме с променен състав, а нашата задача е да све на ниво във всеки мач\", коментира още специалистът. По думите му отборът на Египет е млад състав, който е дошъл тук да трупа опит, \r\n \r\nСрещите от Олимпийската квалификация група А във Варна започват в петък в зала \"Конгресна\" на Двореца на културата и спорта. В първата среща за деня от 17.00 часа играят Бразилия и Пуерто Рико, а от 20.30 часа България ще се изправи срещу тима на Египет. ", "date": "2019.08.08", "title": "Пранди иска максимума във всеки мач"}
{"url": "https://www.standartnews.com/sport/arda-s-vtori-transfer-za-denya-398947.html", "text": "Холандецът Дарен Сидоел подписа двугодишен договор с Арда, потвърдиха от клуба от Кърджали. След преминаването на задължителните медицински изследвания, футболистът и президентът на Арда Петър Пешев се разбраха около всички подробности за договора, след което сложиха подписи. Сидоел преминава в Арда от белгийския Рьозеларе, където играе във всички мачове от началото на годината. Той е на 21 години, юноша е на Аякс, преминал е през всички младежки гарнитури на националния отбор на Холандия. Продаден е на английския Рединг за сумата от 500 000 паунда. Играе на поста вътрешен полузащитник. Това е втори трансфер за деня, след като по-рано договор подписа и националът Спас Делев.", "date": "2019.08.08", "title": "Арда с втори трансфер за деня"}
{"url": "https://standartnews.com/regionalni/10-godishno-dete-izchezna-v-r-iskr-398900.html", "text": "12-годишно дете от Мездра изчезна във водите на река Искър край ВЕЦ \"Варуна\". Полицията го издирва от вчера. Към 13 ч. в сряда майката на момчето съобщила в Районното управление на Мездра, че детето се къпело в района на градския бент, но било повлечено от водата в канал, захранващ ВЕЦ \"Варуна\". Момчето било заедно с вуйчо си. Проведени са издирвателни мероприятия по протежение на канала, както и в района на ВЕЦ, но към момента детето не е открито. Издирването продължава, съобщи полицията във Враца.  ", "date": "2019.08.08", "title": "12-годишно дете изчезна в р. Искър"}
{"url": "https://standartnews.com/regionalni/18-godishen-zagina-na-vodna-przalka-398944.html", "text": "18-годишно момче е загинало при спускане от водна пързалка в аквапарка в Приморско, съобщиха пред Dir.bg от Областната дирекция на МВР в Бургас. Сигналът за трагедията е подаден в 15.09 часа. Загиналото момче се е спускало по улея, когато е било застигнато от свой връстник. Последвал сблъсък, при който единият младеж получил тежка травма на главата и починал. На място са изпратени екипи на полицията и Спешна помощ, но лекарите само са установили смъртта на момчето, което е от старозагорско село. Връстникът му, който неволно е предизвикал трагедията, е от Стара Загора. Той е пострадал тежко и е транспортиран в реанимацията на УМБАЛ-Бургас. По първоначална информация двете момчета са били в една компания. Огледът от криминалисти все още продължава.  ", "date": "2019.08.08", "title": "18-годишен загина на водна пързалка"}
{"url": "https://standartnews.com/regionalni/fekalii-se-izlivat-v-moreto-pri-sinemorets-398940.html", "text": "Тръба, която отвежда фекалиите на курортното селце директно в морето, изплаши туристите. Отпадните води се се изливат на 5-6 м от брега в чудно красивия залив, който се вижда и на снимките. Там, където местните рибари вкарват лодките си в морето.Фекалната тръба се намира на 2-3 км от плажовете Бутамята (на юг) и устието на Велека (на север). Тук се изливат всички отпадни води на селището, без никакво пречистване, директно в морето. Фекалии, перилни препарати, води от кухните на ресторантите... всичко. Около 10 000 куб. метра прясна вода на денонощие е потреблението на Синеморец през лятото, когато е най-голямата натовареност. Почти толкова (без водата за поливане) се излива във вид на отпадни води в морето. 24 часа, 365 дни.\"Отвратително, гадно, нецивилизовано, абсолютно неприемливо. Тръбата, заедно със съответната й инфраструктура - улична канализация, колектор, помпена станция, беше изградена тихомълком преди 4-5 години, вероятно под натиска на големите хотели, за да не им се налага да ползват непрекъснато почистване на септични ями с коли “фекалки“. Които все пак не разтоварваха в морето. Със сигурност има възможност проблемът да се реши по съвременен и екологосъобразен начин – в Царево има пречиствателна станция, може би е възможно тези води да се пращат там, или да се намери друго цивилзовано решение, само не “дълбоководно заустване“, което само измества замърсяването\", споделиха пред Lupa.bg жители на Синеморец, които допълниха, че се притесняват за хигиената на района, както и за здравето - своето и на децата си. Синеморец продължава да се разраства, а оттам – и замърсяването.", "date": "2019.08.08", "title": "Фекалии се изливат в морето при Синеморец"}
{"url": "https://standartnews.com/regionalni/namerikha-udaveno-izcheznaloto-v-r-iskr-momche-398909.html", "text": "Изчезналото вчера във водите на р. Искър момче бе намерено удавено. Тялото Пламен Симеонов бе извадено малко след 10 ч. днес. Трагедията стана край ВЕЦ \"Варуна\". Към 13 ч. в сряда майката на момчето съобщила в Районното управление на Мездра, че детето се къпело в района на градския бент, но било повлечено от водата в канал, захранващ ВЕЦ-а. Момчето било заедно с вуйчо си. Проведени са издирвателни мероприятия по протежение на канала 12-годишният Пламен Симеонове  от близкото с. Струпец, но живеел с родителите си в Мездра. Учел в училище \"Хр. Ботев\".  ", "date": "2019.08.08", "title": "Намериха удавено изчезналото в р. Искър момче"}
{"url": "https://standartnews.com/biznes/chez-treyd-prodava-zelena-energiya-na-prokredit-bank-398977.html", "text": "„ЧЕЗ Трейд България“ ЕАД даде възможност на „ПроКредит Банк (България)“ ЕАД да допринесе за намаляване на екологичния си отпечатък, като купува зелена енергия. Благодарение на сътрудничеството между двете организации началото на годината търговската банка намали с 318 тона вредните си емисии. Това е количеството емисии, които биха се отделили при изминаването с дизелов автомобил на около 2,5 млн. километра. „ПроКредит Банк (България)“ ЕАД се стреми трайно да ограничава отрицателното въздействие върху околната среда като важна част от политиката си за социална отговорност. Служители на банката използват електромобили, които се задвижват по възможно най-зелен начин, и зареждат батериите с електроенергия, произведена без никакви въглеродни емисии. „ЧЕЗ Трейд България“ ЕАД е най-големият търговец на електрическа енергия на свободния пазар в България и водещ доставчик на електроенергия за индустрията и бизнеса. Дружеството има 15 години опит на свободния пазар, като е доставило 27 тераватчаса електроенергия и е реализирало 2,5 млрд. лева общи проходи от продажби. Чрез управлението на най-голямата балансираща група в България, ЧЕЗ Трейд позволява на екологично ориентираните компании да прилагат принципите на устойчивото развитие, осигурявайки им най-добро съотношение на енергия, произведена от различни възобновяеми  източници. В началото на юли „ЧЕЗ Трейд“ връчи сертификат за зелена енергия на „Дунав прес“, който ѝ позволява да оптимизира разходите си и да гарантира стабилност на производствения процес, като осигури високо качество на доставките на електроенергия, спазвайки принципите си на устойчива зелена компания.  ", "date": "2019.08.08", "title": "\"ЧЕЗ Трейд\" продава зелена енергия на ПроКредит Банк"}
{"url": "https://www.standartnews.com/sport/ludogorets-pisa-petitsa-na-tns-398951.html", "text": "Лудогорец разгроми с 5:0 като домакин ТНС (Уелс) в първия мач от третия предварителен кръг в Лига Европа и гледа спокойно към плейофите. Райън Харингтън си вкара автогол в 10-ата минута и сбъдна мечтата на треньора на шампионите Стойчо Стоев за бърз гол. До почивката за домакините се разписаха Чибота (28) и Лукоку (43). През второто полувреме превъзходството на Лудогорец бе узаконено с нови два гола на Кешеру (65) и Моци (76). Реваншът е след седмица в Уелс.", "date": "2019.08.08", "title": "Лудогорец писа петица на ТНС"}
{"url": "https://standartnews.com/biznes/svilengrad-s-kazina-ala-las-vegas-398908.html", "text": "Нови казина - досущ като тези в Лас Вегас, ще има Свиленград. \"Меката на хазарта\" у нас е избрана от американски инвеститор, който ще строи луксозен туристически комплекс, похвалиха се от общината. Американците ще вложат близо 300 млн. лева. Бляскавият комплекс ще бъде разположен на 143 дка, непосредствено след ГКПП „Капитан Андреево“ и магистрала „Марица“. Луксозният комплекс ще включва голям хотел, игрални зали, SPA център, басейн, два ресторанта, търговски площи. Българският представител на американския фонд - „БиСи Индъстрис“ ЕООД, тази седмица получи разрешение от общината и стартира строежа. Дружеството внесе в общинския бюджет 396 000 лева данък за придобиване на имущество и още 36 000 лева такса за одобрение на инвестиционен проект. Комплексът е с разгъната застроена площ от 61 000 кв. м. Хотелът ще бъде вторият по големина в България с 624 стаи и леглова база от 1248 места. Ще се състои от два 9-етажни корпуса, високи по 28 метра. Игралните зали ще са три - основната ще е с площ 4 000 кв. м, а по-малките ВИП зали ще са с обща площ 1 000 кв. м. Комплексът включва два ресторанта – голям със 724 места, и по-малък грил ресторант със 120 места. Търговският център ще е разположен на площ от 833 кв. м. Паркингът е от 500 паркоместа, включително за автобуси, електромобили и велосипеди. Комплексът ще разполага с метан станция, бензиностанция и станция за зареждане на електромобили. Планираните работни места са минимум 780 броя. \r\nСвиленград е избран от американските инвеститори след обстойно икономическо проучване от независима английска консултантска фирма, съобщи главният архитект на общината Анастас Карчев. Анализаторите са посочили Свиленград като най-доброто място за инвестиции. Отчетени са добрата инфраструктура, действащите общи устройствени планове на града и общината и близостта с 20-милионния мегаполис Истанбул. Очаква се модерният туристически комплекс да раздвижи бизнес средата и да повиши стандарта на живот в района.", "date": "2019.08.08", "title": "Свиленград с нови казина ала Лас Вегас"}
{"url": "https://standartnews.com/biznes/v-trgovskata-voyna-mezhdu-sashch-i-kitay-pecheli-samsung-398924.html", "text": "\r\n  В свое изказване от средата на юни, шефът на Huawei Рен Джънфей заяви, че във войната между неговата компания и американските власти и в конфронтацията между САЩ и Китай „никой няма да излезе победител“. Някои наблюдатели обаче смятат, че китайският топ мениджър е избързал в преценката си - южнокорейският Samsung може и да стане победител в търговската война. Въпреки световната тенденция на спад на пазара на смартфони, проблеми със стартирането на продажбите на смартфон с огъващ се екран, Samsung увеличава продажбите си, засилвайки лидерството си на световния пазар. Сега южнокорейският производител заема 23,2% от световния дял, става ясно от доклада на консултантската компания Canalys. Година по-рано делът на компанията беше 21,4%. \r\nПрез второто тримесечие приходите на Samsung Electronics се понижиха с 4%, но това се дължи преди всичко на пазара на полупроводници, където продажбите на корейския производител паднаха с 27% (а самите чипове за памет - с 34%). Що се отнася до смартфоните, Samsung им е доставил 76,9 милиона през последните три месеца - увеличение с 6% в сравнение с второто тримесечие на миналата година. Този успех беше придружен от най-голямата актуализация на гамата от смартфони след старта на серията Galaxy, въвеждането на отстъпки при смартфоните от серията J и разширяването на моделната линия от серия A. В резултат на това новите устройства - от A10 до A80 - представляват над 50% от продажбите на компанията през второто тримесечие. на световния пазар. Компанията успя да продаде 58,7 милиона смартфона, което е с 8% повече спрямо година по-рано. Пазарният дял на китайския производител нарасна с 1,7%, до 17,7% - второ място след Samsung. През второто тримесечие компанията спечели 32,2 милиарда долара, което е с 23% по-добро от миналата година. Huawei обаче успя да постигне това само като се преориентира към вътрешния пазар. \r\nСпоред Canalys, през второто тримесечие китайският производител достигна рекорден пазарен дял от 38% на родния си пазар. През последните осем години подобен успех в Китай не е постигнат от нито един производител на смартфони. \r\nОсвен това китайският пазар на смартфони намалява за девето поредно тримесечие, но Huawei успя да увеличи продажбите си през последната година с 31%. Сега китайският пазар представлява почти две трети от всички продажби на компанията. \r\nСлед като през май Доналд Тръмп подписа указ, с който забранява на американските компании да си сътрудничат с Huawei и търговските партньори на китайския производител, Само за един месец компанията загуби една трета от пазарния си дял в Обединеното кралство, Франция, Испания, Германия и Италия. Според изследователската компания Kantar, в сравнение с месец май, когато компанията е в черен списък, намалението на продажбите в гореспоменатите страни е 9%. \r\nКато марка, собственост на Huawei, Honor увеличи дела си на пазара на смартфони. \r\nДосега търговските войни в САЩ и Китай имат очевидна загуба - американската Apple. Компанията, базирана в Купертино, отчете  третото тримесечие на фискалната си 2019 година, като показва резултати, по-добри от очакванията на анализаторите. Приходите възлизат на 53,8 милиарда долара, което е с 1% по-високо от миналогодишното и около 400 милиона долара по-добро от средната прогноза на анкетираните от Ройтерс анализатори. Печалбата на акция намалява със 7% до 2,18 долара, което обаче също е по-високо от очакваното от анализаторите $ 2,10 на акция. В допълнение, компанията повиши прогнозата си за приходите за четвъртото тримесечие, прогнозирайки, че тя ще бъде в диапазона от 61–64 милиарда долара, вместо очаквания таван на анализаторите от 61 милиарда долара. \r\nНетната печалба на компанията обаче намаля рязко - с 12,8%, до 10 млрд. долара. Продажбите на iPhone продължават да намаляват - през последното тримесечие те възлизат само на 26 милиарда долара, срещу 29,5 милиарда долара година по-рано. Общо компанията успя да продаде 36 милиона айфона през последните три месеца, което е с 13% по-лошо, отколкото през второто тримесечие на 2018 година. Никой друг основен производител на смартфони няма такава негативна тенденция на продажбите през второто тримесечие. въпреки всички усилия за стимулиране на продажбите, включително търговията със стари модели и продажбата на употребявани смартфони на намалени цени. \r\nСега смартфоните представляват само 48% от общите приходи на Apple, най-ниските от 2012 г. насам. \r\nВъпреки това, в Apple предпочитат да гледат на ситуацията с оптимизъм. Финансовият директор Лука Маестри в интервю за \"Файненшъл таймс\" подчерта, че спадът в дела на продажбите на iPhone в общите приходи на производителя само показва, че Apple се превръща в \"по-диверсифицирана\" компания. Корпорацията наистина е успяла да увеличи приходите от всички останали сегменти от своя бизнес. Например джаджите и смарт устройствата за дома донесоха на компанията 5,5 милиарда долара, което е с 48% повече от миналогодишния резултат. А приходите от услуги като App Store и Apple Pay нараснаха с 12% и достигнаха $ 11,45 млрд. Следователно техният дял представлява 21% от общите приходи на компанията.  ", "date": "2019.08.08", "title": "В търговската война между САЩ и Китай печели Самсунг"}
{"url": "https://standartnews.com/svyat/20-godini-vlast-ne-stigat-na-putin-398945.html", "text": "Рекордът сред лидерите, управлявали най-дълго, е на Фидел Кастро За Владимир Путин мнозина си мислеха, че почти неизвестният шеф на разузнавателните служби ще продължи демократичните реформи от 90-те години, като в същото време ще възстанови реда в Русия. Двадесет години покъсно Путин е още в управлението, властта е съсредоточена в неговите ръце и той изглежда решен да продължи да управлява, отбелязва Франс прес, цитирана от БТА. Борис Елцин обяви на 9 август 1999 г., че назначава директора на Федералната служба за сигурност Владимир Путин за министър-председател. Експертите съзряха в Путин представител на службите за сигурност, способен да сложи край на политическата нестабилност и на проблемите в Кавказ, а също така и ефективен държавник, започнал кариерата си под крилото на кмета на Санкт Петербург Анатолий Собчак и избран от Елцин да продължи да води Русия по пътя към пазарната икономика. Елцин впоследствие обяви, че подава оставка по време на новогодишното си обръщение по телевизията на 31 декември 1999 г. и каза, че на Путин ще се падне задачата да сплоти обществото и да гарантира, че реформите ще продължат. \"В началото на управлението му Русия беше, въпреки бедността и престъпността, една либерална и демократична държава\", казва журналистът Николай Сванидзе, който си спомня, че през първите си години в Кремъл Путин е бил приятен и непринуден събеседник с чувство за хумор. \"След 20 години на неограничена власт, през които бе обграден от ласкатели, което е неизбежно при нашия относително авторитарен режим, той безспорно се промени и то не в добра посока\", изразява мнението си Сванидзе пред Франс прес. В началото на управлението си премиерът Путин демонстрира относителна толерантност и склонност за добри отношения със Запада. В същото време обаче изгради и образа си на непоколебим лидер и започна втората война в Чечения, която засили популярността му и му позволи да спечели с 53 процента на президентските избори през 2000 г. Благодарение на успехите в петролната търговия първото десетилетие на Путин във властта бе белязано от подобряване на жизнения стандарт на руснаците и от засилването на държавата, отслабена след разпадането на Съветския съюз. Властта си възстанови контрола върху медиите, които допреди това бяха в ръцете на амбициозни олигарси. \"Сегашният Путин не е Путин от 1999-2000 г.: от либерал той стана консерватор\", твърди политологът Константин Калачов, според когото причината за тази промяна е разочарованието от Запада. През 2007 г. Путин произнесе знаменитата си реч в Мюнхен, която съдържаше сериозни критики срещу Съединените щати. Оттогава насетне кризите следват една след друга: войната в Грузия през 2008 г., интервенцията на Запада в Либия през 2011 г., която Москва възприе като предателство, украинската криза от 2014 г. с анексията на Крим и началото на конфликта в Източна Украйна между Киев и проруските сепаратисти. \"Конфликтът със Запада превърна Путин в реакционер\", смята журналистът Георгий Бовт. Наближаването на края на мандата на Путин поставя въпроса пред руската политическа класа за неговите намерения. Дали той отново ще стане премиер, както през 2008-2012 г.? Или ще определи свой приемник, както направи Борис Елцин през 1999? Или пък ще се обяви за почетен президент, което ще му позволи да продължи да дърпа конците, както направи президентът на Казахстан? Макар Путин да е вече 20 години във властта, той остава далеч зад рекордите на други управлявали дълго време лидери като Фидел Кастро, Ким Ир-сен и Теодоро Обианг Нгуема, който наскоро отпразнува 40 години начело на Екваториална Гвинея. В тази класация, разбира се, не участват монарсите, които по дефиниция прекарват целия си живот на трона: на първо място сред тях е 93-годишната британска кралица Елизабет Втора, която е на трона от 67 години. Рекордът сред лидерите, управлявали най-дълго, е на Фидел Кастро, който беше начело на Куба 49 години. На второ място е китайският лидер Чан Кайши, който беше на власт 47 години в Китай, а след това в Тайван. Следва го севернокорейският лидер Ким Ир-сен, който беше на власт 46 години. Муамар Кадафи бе начело на Либия близо 42 години преди да бъде убит през октомври 2011 г. след началото на въоръжения конфликт в Либия. Лидерът на Габон Омар Бонго Ондимба бе на власт 41 години преди да почине през 2009 г. В Европа най-дълго управлявалият лидер е починалият през 1985 г. Енвер Ходжа, който управлява Албания в продължение на 40 години, отбелязва Франс прес.", "date": "2019.08.08", "title": "20 години  власт не стигат на Путин"}
{"url": "https://www.standartnews.com/sport/zorya-izmkna-11-na-tsska-sofiya-398952.html", "text": "ЦСКА-София не успя да победи Зоря (Луганск) в първия мач от третия предварителен кръг в турнира Лига Европа.Изненадващо за \"червените\" не игра капитана им Николай Бодуров. Вместо него с лентата излезе Петър Занев. По-добрата игра на \"червените\" бе материализирана от Евандро още в 13-ата минута. Пред 15 000 зрители ЦСКА-София продължи да атакува но нямаше шанс да вкара. Вместо това при първата си по-опасна атака гостите от Зоря стигнаха до дузпа. Точен за гостите бе Владлен Юрченко (43). След почивката и двата отбора играха открито, но до чисти положения за гол не се стигна. Така всичко ще се реши в реванша в Запорожие след седмица.", "date": "2019.08.08", "title": "Зоря измъкна 1:1 на ЦСКА-София"}
{"url": "https://standartnews.com/kultura/mila-yovovich-chaka-treta-rozhba-398910.html", "text": "Мила Йовович чака третата си рожба – момиченце. Актрисата лично съобщи радостната вест в своя Инстаграм, като качи снимка на растящото й коремче. „След като преди 13 седмици разбрах, че съм бременна, изпитах смесица от радост и пълен ужас. Заради възрастта ми и последната загубена бременност не исках да се привързвам към това бебе твърде бързо. Не беше забавно, последните няколко месеца живеех на тръни по лекарските кабинети в очакване на различни резултати от тестове. За щастие всичко е наред този път. Пожелайте ни успех!“, написа Йовович. Това ще бъде третото дете на актрисата от съпруга й, филмовия режисьор Пол Андерсън. Те вече имат две дъщери – Евър Габо Андерсън на 11 и Дашиел Едан Андерсън на 4.", "date": "2019.08.08", "title": "Мила Йовович чака трета рожба"}
{"url": "https://standartnews.com/biznes/za-vsichko-khubavo-v-sofiya-zora-otvarya-nov-magazin-398930.html", "text": "На 10.08.2019 г. в 10:00 часа, отваря врати най-новия магазин на Търговска верига  „ЗОРА” в София. Иновативният дизайн, разгърнат на площ, достатъчна за клиентите да открият всичко необходимо за дома и семейството, представяйки най – новите тенденции предлагани от световни производители в областта на техниката. Посетителите на магазина ще имат възможност да направят своя избор в уникална атмосфера, асортимент и обслужване,отговарящи на най-високите изисквания. За тях от 10-ти до 14-ти август са предвидени специални предложения на атрактивни цени. Бъдете част от събитието по откриването на новия магазин „ЗОРА” в гр. София – комплекс „Фантастико”, бул. Черни връх № 204, в 10:00 часа и пуснете удоволствието в живота си.", "date": "2019.08.08", "title": "ЗА ВСИЧКО ХУБАВО В СОФИЯ ЗОРА ОТВАРЯ НОВ МАГАЗИН"}
{"url": "https://standartnews.com/kultura/i-nagradite-emi-ostanakha-bez-vodeshch-398913.html", "text": "Церемонията по раздаването на телевизионните награди „Еми“ ще се проведе без водещ. Главният изпълнителен директор на „Fox“ лично съобщи новината. По този начин повече време ще бъде отеделено, за да бъдат почетени всички сериали, които прикючват окончателно тази година („Игра на тронове“, „Теория за Големия взрив и други). Въпреки че няма да има водещ, церемонията ще запази откриващото представление – музикално изпълнение на живо. Подробностите около събитието все още се пазят в тайна. На миналогодишното издание на шоуто водещи бяха Майкъл Че и Колин Джост. Церемонията по раздаването на наградите „Еми“ ще се проведе на 22 септември в Ел Ей.", "date": "2019.08.08", "title": "И наградите „Еми“ останаха без водещ"}
{"url": "https://standartnews.com/kultura/uesli-snayps-vliza-v-pristigane-v-amerika-2-398915.html", "text": "Уесли Снайпс влиза в „Пристигане в Америка 2“ – продължението на хитовата комедия с Еди Мърфи от  1988-а. Бе потвърдено и участието на Кики Лейн („Ако улица Бийл можеше да говори“). Очаква се Лесли Джоунс да се включи в лентата, но за момента още не е сигурно. Мърфи, разбира се, ще се завърне в ролята си на принца на Замунда Акийм. Той отново ще трябва да лети за Ню Йорк, където да намери сина си и да го превърне в царска особа. Лейн влиза в ролята на дъщеря му, а Снайпс ще играе генерал Изи – ръководителят на държава в съседство на Замунда. Освен Еди, ще видим отново и Арсенио Хол, който ще се превъплъти в Семи – дясната ръка на Акийм, и Джеймс Ърл Джоунс като кралят. „Идване в Америка 2“ се очаква да тръгне по кината на 18 декември 2020-а.", "date": "2019.08.08", "title": "Уесли Снайпс влиза в „Пристигане в Америка 2“"}
