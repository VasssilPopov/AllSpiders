{"url": "https://standartnews.com/regionalni/mol-na-myastoto-na-pernishkiya-universitet-402037.html", "text": "Голям и модерен търговски и развлекателен център ще отвори врати в Перник. Молът ще бъде разположен в над 10 000 кв. м. разгъната площ в сградата на бизнес комплекс „Елена“ (сградата на непросъществувалия дълго Пернишки университет), съобщи zapernik.com. Проектът беше представен днес пред кмета на Общината Вяра Церовска от инвеститора Кирил Славениев, който посочи, че в момента се изгражда и допълнителен корпус към сградата. „Радвам се, че в Перник ще бъде направена такава инвестиция, което говори, че нашият град има потенциал и се развива. Отдавна го чакахме и перничани имаха нужда от подобно място за развлечение, срещи и пазаруване“, сподели в разговора кметът Вяра Церовска. В новия комплекс ,който ще носи името „Мол Перник“, ще се помещават и четири киносалона, които ще бъдат в крачка с всички съвременни тенденции. Залите ще бъдат с модерно оборудване и няма да отстъпват по нищо на тези в Европа. Удобни кресла със специални механизми и 3D кино ще допринасят за комфорта на зрителите. В сградата ще се помещават магазини на известни модни марки, техника и хранителни вериги. Разбира се , че не са забравени и най-малките перничани за тях ще има специален увеселителен детски център с много забавления. Модерният комплекс ще отвори врати още  догодина.  ", "date": "2019.09.20", "title": "Мол на мястото на пернишкия университет"}
{"url": "https://standartnews.com/regionalni/pochinal-e-obushcharyat-na-tato-402054.html", "text": "В началото на месеца  на 87-годишна възраст е починал майстор Иван от гоцеделчевското село Циропол, който с години е един от най-доверените обущари на бившия Първи Тодор Живков. Опитният кундурджия, който се водел на щат към УБО, често правел на Тато хитри подплънки в официалните чепици, за да го извиси с 5-6 сантиметра над скромните 169, с които го е надарила природата. Майсторът бил зачислен към Управлението за безопасност и охрана, което се грижеше за пълното осигуряване и обслужване на нуждите на комунистическия елит, като се започне от специалната храна и жилищата и се мине през обзавеждането, поддръжката и помощния персонал. Бай Иван лично добавил 5 сантиметра към оскъдните вертикални размери на правешкия хитрец, като специалните обуща започнал да „произвежда” в началото на 80-те години. Преди това Тато се чувствал удобно, заобиколен от колегите си от Източния блок като Николае Чаушеску, който не надвишавал 165 сантиметра на ръст. През 1981-а година обаче за председател на ЦК на Полската комунистическа партия е избран Войчех Ярузелски, който е висок близо метър и деветдесет. След една среща на СИВ в Будапеща Живков останал потресен от фотографиите, на които стигал едва до рамото на дългуча с тъмни очила и помолил Бай Иван да му направи подплънки. Тато избягвал да носи специалните обувки само при срещи със съветския генсек Леонид Брежнев, който също едва надвишавал 170 см. Нашият хитрец преценил, че не е добра идея да стърчи редом до лидера на Големия брат.  ", "date": "2019.09.20", "title": "Починал е обущарят на Тато"}
{"url": "https://standartnews.com/svyat/ekoprotesti-i-v-skandinavskite-strani-402059.html", "text": "Жители на скандинавските страни се включиха в световните протести срещу бездействието на правителствата по въпросите на климатичните промени, предаде Асошиейтед прес. В Дания хиляди души преминаха в шествие в столицата Копенхаген под дъжда. Табела с надпис „Депутате, познавай климата си“ стърчеше над множеството чадъри. В столицата на Финландия Хелзинки облечен като Дядо Коледа мъж застана пред парламента. Той държеше табела с надпис „Домът ми гори, а елените ми не могат да плуват“. В шведската столица Стокхолм демонстранти преминаха в шествие зад транспарант с надпис „Училищна стачка заради климата“. Това е лозунгът, който използва шведската тийнейджърка Грета Тунберг, когато започна да пропуска училищните занятия веднъж седмично, за да протестира по повод климатичните промени. Инициативата на Тунберг постепенно вдъхнови ученици из цял свят, превръщайки я в международен активист.", "date": "2019.09.20", "title": "Екопротести и в скандинавските страни"}
{"url": "https://standartnews.com/svyat/izstreli-na-3-km-ot-beliya-dom-402044.html", "text": "Полицейският инспектор Стюарт Емерман обяснява, че ситуацията още се разследва, но може да става дума за изстрели, произведени от кола с щурмова пушка. Мотивите за престъплението са неясни. Жертвите, петима мъже и една жена са били в двора на жилищен комплекс. Стрелбата прозвучава около 22:00 ч. местно време (5 ч. сутринта българско време) в квартал Columbia Heights. От петимата ранени един е в критично състояние. Полицията във Вашингтон информира за втора стрелба с поне 3 ранени половин час след това в друга точка на града. За момента няма данни да са свързани по между си. Във Вашингтон и окръга са обичайни уличните стрелби, мнозина от тях свързани с местни банди. Градът, с население от 700 000 души, има регистрирани от началото на годината 123 убийства и 90 в окръга, повечето с огнестрелни оръжия. През 2018 г. броят достигна 160 в град Вашингтон и 120 в окръга, общо 280. Макар и да е голяма, тази цифра чувствително се различава от регистрираната през 2002 г. - 262 убийства в града и 189 в окръга, общо 451.", "date": "2019.09.20", "title": "Изстрели на 3 км от Белия дом"}
{"url": "https://standartnews.com/svyat/61-ot-snarodnitsite-ni-na-ostrova-sa-ss-statut-na-usednalost-402066.html", "text": "70 600 български граждани, или 61 процента от живеещите във Великобритания наши сънародници вече са получили статут на уседналост, който ще гарантира правата им като европейски граждани и след Брекзит на 31 октомври. Отхвърлените искания за получаване на този статут са едва 20. Официалните данни от британското вътрешно министерство бяха съобщени на извънреден брифинг в българското Министерство на външните работи, след като по-рано днес от БСП разкритикува правителството, че не прави достатъчно, за да защити интереса на българските граждани, в случай че Великобритания напусне Евросъюза без споразумение. Заместник външният министър Георг Георгиев съобщи, че до края на годината предстои провеждането още на 15 информационни срещи с българите на Острова, както и че има готовност при Брекзит без сделка за изнесени консулски офиси в Шотландия и Северна Ирландия. „На първо място сме по брой вече получили статут на уседналост българи, съотнесено към общия брой на сънародниците ни във Великобритания. Струва ми се, че това е резултат от една добре свършена работа, с което се надявам, че ще бъдат развенчани много заигравки от вътрешнополитически характер“, каза той. „Призивът ни към българите е наистина по най-бърз начин да се информират за начините, по които се прави тази регистрация за статут, така че да добият своя статут за уседналост в Кралството, защото в противен случай могат да се сблъскат с някои непредвидени обстоятелства, които биха могли да настъпят. Виждате, че ситуацията се променя доста динамично“, добави Георг Георгиев.", "date": "2019.09.20", "title": "61% от сънародниците ни на Острова са със статут на уседналост"}
{"url": "https://standartnews.com/svyat/v-srbiya-otkrikha-toaletna-i-dush-na-poleto-402051.html", "text": "Бившият кмет на сръбския град Ягодина и лидер на партията „Единствена Сърбия“ Драган Маркович Палма участва в церемония по откриването на първата по рода си обществена тоалетна и душ…в нива, съобщава македонското електронно издание „Слободен печат , като уточнява, че на събитието са присъствали множество журналисти. \r\nПлановете на Палма са подобни „полски WC-та“ да бъдат поставени на всеки 300 метра в селата в общината. \r\n„Това е единствен по рода си случай в Сърбия - тоалетна и душ кабина на полето“, подчерта много сериозно един от присъстващите журналисти. „Единственият в света“, отвърна Палма гордо. \r\n„Земеделците трябва да имат тоалетна - къде да ходят, когато царевичните насаждения са ниски?“, попита Палма. \r\nПо времето, когато Палма беше кмет на Ягодина, той беше известен с причудливите си ходове. Така преди няколко години той съдейства за закупуването на жираф за местните жители.", "date": "2019.09.20", "title": "В Сърбия откриха тоалетна и душ на полето"}
{"url": "https://standartnews.com/svyat/437-kitayski-produkta-bez-mito-v-sashch-402005.html", "text": "Съединените щати решиха да предоставят временно освобождаване от митнически тарифи за 437 китайски продукта, съобщи в петък бизнес телевизия CNBC, позовавайки се на три документа, които трябва да бъдат публикувани по-късно през деня от Службата на търговския представител на САЩ (USTR). Продуктите, които ще бъдат изключени от 25-процентите мита, включват внасяни от Китай стоки като светлинни украси за коледни елхи, пластмасови сламки, каишки за кучета и печатни платки за технологичната индустрия. Това решение идва на фона на стартиращите по-късно в петък преговори на ниво заместник между делегации на САЩ и Китай. В четвъртък 30-членна китайска делегация пристигна във Вашингтон за срещи с официални лица от Службата на търговския представител на САЩ.  ", "date": "2019.09.20", "title": "437 китайски продукта  без мито в САЩ"}
{"url": "https://standartnews.com/svyat/sashch-gotovi-s-raketa-do-lunata-402046.html", "text": "НАСА съобщи в своя сайт, че е приключил монтажът на централния блок на тежката ракета \"Спейс лонч систем\", с която е планирано да бъдат отправени астронавти на Луната. Инженерите в монтажното предприятие на НАСА в Ню Орлиънс в щата Луизиана присъединиха към ракетата последната, петата част на централния блок - двигателния отсек. \"В най-близко време на него ще бъдат монтирани четирите двигателя \"Ар Ес-25\" /RS-25/, се казва в съобщението, Предстоят финалните тестове за авионика и на силовата установка\". През месец август вицепрезидентът на САЩ Майкъл Пенс на заседание на Националния космически съвет изтъкна, че монтажът на \"Ес Ел Ес\" ще приключи още през тази година. Изпитателният полет на ракетата беше първоначално заплануван за тази година, но беше отложен за втората половина на 2020 година.", "date": "2019.09.20", "title": "САЩ готови с ракета до Луната"}
{"url": "https://standartnews.com/svyat/mikhail-gorbachov-izdava-zaveshchanieto-si-402018.html", "text": "Последният съветски президент Михаил Горбачов ще публикува нова книга, която представя като политическото си завещание. В нея бившият лидер ще изложи вижданията си за 21 век, съобщи издателят му, цитиран от Франс прес. \r\n \r\nПремиерата на \"Бъдещето на глобалния свят\" на 88-годишния Горбачов ще бъде на 23 септември в Германия и на 2 октомври във Франция. На страниците й, той предупреждава за следното: \"Световната политика следва изключително опасен развой. Съвременните военни дейности са предвестник на реална война.\" Горбачов е привърженик на тезата, че Русия ще играе една от най-важните роли в променящия се свят. Преди време, той коментира, че страната му не може да бъде нито наказана, нито изолирана. Според него е време Западът да се откаже от подобни опити. \r\n \r\nЛауреатът на Нобеловата награда за мир, когото светът запомни като лидерът, позволил разпадането на социалистическата система без употреба на военна сила, отбелязва, че \"осигуряването на мира е ключово условие за решаването на глобалните проблеми...\" Книгата на Горбачов излиза от печат малко преди 30-ата годишнина от падането на Берлинската стена.", "date": "2019.09.20", "title": "Михаил Горбачов издава завещанието си"}
{"url": "https://standartnews.com/svyat/strelba-po-minuvachi-v-lion-402024.html", "text": "Френските власти съобщиха, че неизвестно лице е открило огън от апартамент на авеню „Maréchal de Saxe & Rue Paul Bert“, стреляйки по минувачи. Информацията публикува Спутник, заедно с видео от мястото на инцидента.  Към момента няма официална информация за жертви или пострадали. Близо до мястото на инцидента е забелязан отряд на френското полицейско специално звено RAID. Според предварителни сведения, след като е открило стрелбата, лицето се е барикадирало в апартамента. В момента тече полицейска операция. Според „Франс 3”, свидетели са описали стрелеца като жена.", "date": "2019.09.20", "title": "Стрелба по минувачи в Лион"}
{"url": "https://standartnews.com/svyat/lovtsi-na-izvnzemni-nakhluvat-v-zona-51-402031.html", "text": "Ентусиасти, любители на всякакви мистерии и загадки и огромен брой уфолози днес се събират в американския щат Невада за да претърсят секретното американско военно съоръжение „Зона 51\". От дълго време се носят слухове, че там се съхраняват държавни тайни за извънземния живот. Затова от днешната акция се очаква да бъде вдигнато булото над мистерията. От вчера хиляди желаещи да се включат в инициатива пристигнаха в градче, намиращо се на 20 км. от зоната. Местните жители пък споделят, че се боят от прииждащите огромни тълпи, тъй като може да настъпи хуманитарно бедствие в Рейчъл, където живеят само 50 души и няма магазин за храна, нито бензиностанция. Събитието бе обявено в социалната мрежа Facebook под заглавието \"Да щурмуване Зона 51, те не могат да спрат всички нас\". Събитието е организирано от студента в Калифорнийския колеж Мати Робъртс, който покани хората в 20:00 часа на 20 септември да разкрият заедно тайните на американските военни за извънземните. Когато повече от 1 милион души изразиха интерес да се включат в инициативата, американските военни сериозно се притесниха. Те предупредиха \"ловците\" на НЛО да не влизат през портите на военната база, защото тя все още се използва за тестване на бойни самолети и обучение на персонал. Въпреки това събитието не беше отменено. Това не се случи дори и след като Мати Робъртс \"обърна палачинката\" и каза, че всико е просто шега. В околностите на Зона 51 продължават да прииждат хиляди хора. Единственият хотел в градчето е запълнен, по поляните са разпънати много палатки. Местни медии съобщават, че хора с кемпери и камиони са започнали да създават лагери в близост до Рейчъл и Хико. До момента повече от 2,1 милиона души са заявили на страницата във Facebook, че ще присъстват и ще се включат в разкриването на истината.", "date": "2019.09.20", "title": "Ловци на извънземни нахлуват в Зона 51"}
{"url": "https://standartnews.com/kultura/blgarsko-kino-na-sofia-biting-docs-402003.html", "text": "Четири български заглавия са включени в програмата на предстоящия фестивал за документално кино Sofia Biting Docs. Събитието се открива на 27 септември в Дома на киното с премиерата на филма „Бялото братство и духовната школа на Рила” на режисьора Пламен Симеонов.  Какви са тези хора, облечени в бели дрехи, които наричат \"бели братя\" или \"дъновисти\", какво правят, какво е учението, което следват и кой е техният учител Петър Дънов? Камерата проследява едно от най-значимите събития за братството - лятната духовна школа край Рилските езера. Ще получите искрените отговори на хора, които всяка година през август се изкачват на Рила, за да вземат участие в това духовно тайнство. Ще разберете повече за Паневритмията - танц, който синхронизира човек с вселенската хармония. Ще се докоснете до много места, до които не е стигала камера и ще чуете любипитни истории от личните преживявания на всеки участник.  С много музика и красиви природни гледки, ще изпитате хармоничното въздействие на величествената природа на Рила планина, преоткривайки едно, все още малко познато, автентично българско учение за духовно усъвършенстване. Филмът ще може да бъде видян и на 28 септември в Евро синема, както и на 29 септември в Културен център G8. На 1 октомври в Дома на киното ще бъде дългоочакваната премиера на „Пясък в чекмедже” на режисьорката Надя Йончева. Филмът е провокиран от популярните в епохата на нискотарифните авиокомпании заглавия като “Местата, които трябва да посетим, преди да умрем” и предлага оригинална класация с топ дестинации. Те са представени от Гинка Иванова, която се включва със свои кадри от тропиците. Зрителят пътешества не само из плажовете - “по хоризонталата”, но и в незримото. За пътя „по вертикалата” разказват философът проф. Калин Янакиев и отец Добромир Димитров. „В този свят ние нямаме един същински и истински дом. Поради тази причина и се стремим някъде далеч“, разсъждава проф. Калин Янакиев, като обяснява: „Ако попитаме човека, който си представя тоя топос – плажа с белия пясък, къде се намира, със сигурност ще ви отговори, че е някъде далеч. Той поради тази причина и тръгва да го търси. Затова и човек пътешества по земята – търси различни, далечни места, в които най-сетне да се прибере в своя дом.“ На 28 септември в Дома на киното Sofia Biting Docs ще предложи два български късометражни филма, които ще провокират сетивата на зрителите и ще покажат, че комбинацията от море и панел не винаги е пагубна: „Море на вятъра” на режисьорите Стоил Димитров и Борислав Камилов и „Портрет на един панелен блок” на Веселин Зографов. Първият представя историята на двама сърфисти и техния нетрадиционен начин да насочат вниманието ни към проблема със замърсяването на морето с пластмаса. Поемайки на първото по рода си уиндсърф предизвикателство, те изминават разстояние от 300 км от най-северната до най-южната точка на българското Черноморие. Целта им е да покажат до какво води замърсяването на водата с пластмасови отпадъци. Колко точно е замърсено морето ни и какво можем да направим, за да го променим? Веселин Зографов пък ни кани да съпреживеем ежедневието на обитателите в един панелен блок в Люлин. Десетки съдби, радости и проблеми, събрани в частите на едно голямо цяло – панелен блок в софийски жилищен квартал. Sofia Biting Docs продължава до 3 октомври в салоните на Дома на киното, Културен център G8 и Евро синема.", "date": "2019.09.20", "title": "Българско кино на Sofia Biting Docs"}
{"url": "https://standartnews.com/biznes/evropa-pusna-pechatnitsata-402038.html", "text": "На фо­на на све­тов­на­та пет­рол­на кри­за Ев­ро­пейс­ка­та цен­трал­на бан­ка /ЕЦБ/ сва­ли лих­ви­те и пус­на пе­чат­ни­ца­та за па­ри. Лих­ви­те по де­по­зи­ти­те пад­на­ха с 0.1 про­цен­тни пун­кта, а бан­ка­та ре­ши да вкар­ва по 20 млрд. ев­ро ме­сеч­но в ев­ро­зо­на­та, ка­то въ­зоб­но­ви по­куп­ки­те на ак­ти­ви от на­ча­ло­то на но­ем­ври. Но­ви­те очак­ва­ния на ЕЦБ са ико­но­ми­ка­та на ев­ро­зо­на­та да за­ба­ви рас­те­жа си до 1.1% през 2019 г., но да ус­ко­ри рас­те­жа си до 1.4% през 2021 г. Та­ка ос­нов­на­та лих­ва в ев­ро­зо­на­та ста­ва ми­нус 0.5%, а лих­ви­те по опе­ра­ци­и­те по ре­фи­нан­си­ра­не и по за­е­ми­те ос­та­ват неп­ро­ме­не­ни при ни­ва съ­от­вет­но от 0% и 0,25%. То­ва се случ­ва го­ди­на след ка­то ЕЦБ спря пре­диш­на­та си по­доб­на прог­ра­ма, при ко­я­то пе­ча­та­ше по 60 млрд., а впос­лед­ствие и по 30 млрд. ев­ро на ме­сец. Ръ­ко­вод­ство­то на ЕЦБ очак­ва ос­нов­ни­те лих­ви да ос­та­нат на се­гаш­ни­те или по-нис­ки ни­ва, до­ка­то ин­фла­ци­я­та в ев­ро­зо­на­та се доб­ли­жи до же­ла­ни­те 2% и се за­дър­жи ус­той­чи­во око­ло та­зи циф­ра. Пред­ста­ве­ни­ят от ЕЦБ па­кет с аг­ре­сив­ни па­рич­ни и лих­ве­ни по­ли­ти­ки спря­мо до­ла­ра и ос­та­на­ли­те ос­нов­ни ва­лу­ти. Ев­ро­то се по­ни­жи с 0,5%, тес­твай­ки от­но­во две­го­диш­но­то дъ­но око­ло 1,0927 до­ла­ра (най-нис­ко ни­во от май 2017 г.), дос­тиг­на­то в на­ча­ло­то на ме­се­ца (на 3 сеп­тем­ври. Цел­та на па­рич­ни­те сти­му­ли е да под­кре­пят рас­те­жа на ико­но­ми­ки­те във ва­лут­ния съ­юз, кой­то се за­ба­вя на фо­на на гло­бал­на­та ико­но­ми­чес­ка не­си­гур­ност и на­ма­ля­ва­щи­те по­ръч­ки. Па­рич­на­та ин­сти­ту­ция оба­че обе­ща­ва \"да за­па­зи бла­гоп­ри­ят­ни­те ус­ло­вия за бан­ко­во кре­ди­ти­ра­не\". EЦБ въвeждa двycтeпeн­нa cиcтeмa зa oблaгaнe нa paзмepa нa дeпoзи­титe в бaнкитe, нaдвишaвaщ ми­нимaлнитe peзepви, кaтo чacт oт тяx щe бъдaт ocвoбoдeни oт oтpицaтeлнитe лиxвeни ни­ва. По-нис­ка­та лих­ва вър­ху де­по­зи­ти­те на тър­гов­ски­те бан­ки в ЕЦБ ще ги сти­му­ли­ра да уве­ли­чат кре­ди­ти­ра­не­то за ре­ал­ния биз­нес и по то­зи на­чин ще под­кре­пят ико­но­ми­ка­та. Но не­га­тив­ни­те лих­ве­ни рав­ни­ща са на път да раз­ру­шат на­ци­о­нал­на­та тра­ди­ция. Гер­ман­ски­ят фи­нан­сов ми­нис­тър Олаф Шолц об­я­ви, че ще по­тър­си юри­ди­чес­ка въз­мож­ност да заб­ра­ни на бан­ки­те от­ри­ца­тел­ни­те лих­ви по де­по­зи­ти­те, ка­то за по­доб­на мяр­ка се об­я­ви и пре­ми­е­рът на Ба­ва­рия Мар­кус Зьо­дер. Тре­зо­ри­те от своя стра­на не гле­дат с доб­ро око на та­ка­ва мяр­ка, ка­то смя­тат, че тя мо­же да дес­та­би­ли­зи­ра фи­нан­со­ва­та сис­те­ма на стра­на­та. А Гер­ма­ния раз­по­ла­га с най-го­ле­мия пор­тфейл от де­по­зи­ти в Ев­ро­па - вло­го­ве­те на до­ма­кин­ства­та въз­ли­зат на 2,35 три­ли­о­на ев­ро, а на биз­не­са - 584 млрд. ев­ро. За срав­не­ние, във Фран­ция, ко­я­то е на вто­ро мяс­то, об­щи­ят раз­мер на всич­ки де­по­зи­ти е 2,17 три­ли­о­на ев­ро, а в Ита­лия - 1,41 три­ли­о­на ев­ро. Па­рич­ни­те влас­ти, ка­то Ев­ро­пейс­ка­та цен­трал­на бан­ка, Швей­цар­ска­та на­ци­о­нал­на бан­ка и Япон­ска­та цен­трал­на бан­ка, во­дят та­ка­ва по­ли­ти­ка по от­но­ше­ние на лих­ви­те, ко­я­то ефек­тив­но ги пра­ви не­га­тив­ни, ка­то на­чин за уве­ли­ча­ва­не на тър­се­не­то на за­е­ми и сти­му­ли­ра­не на ина­че бав­на­та ико­но­ми­ка.  ", "date": "2019.09.20", "title": "Ев­ро­па пус­на пе­чат­ни­ца­та"}
{"url": "https://standartnews.com/kultura/gledame-teatr-no-s-novi-predstavleniya-v-blgariya-402004.html", "text": "Пъстрата програма от Дните на японската култура в България продължава с пълна сила. Световноизвестното театрално изкуство Но ще бъде представено в три града на страната. Публиката в Стара Загора ще може да се наслади на представленията на театралната трупа „Ямамото“ на 25 септември от 19 в Държавната опера. В Пловдив актьорите ще гостуват на 27 септември от 19, 30 ч. в Античния театър. Представленията в София ще са на 1 октомври от 19  в Народния театър „Иван Вазов“. Рядко представяните пиеси гостуват по повод  паметния троен юбилей на японо-българските двустранни отношения. В  София и Стара Загора ще бъдат представени традиционни пиеси, а в Пловдив – един от най-новите спектакли, наречен „Орфей“, създаден от Акихиро Ямамото, директор и главен актьор в Театър „Ямамото“ по идея на Мая Бежанска. Театър Но представя сценично изкуство с маски, в което важна роля играят песните и танците. Негови предшественици са уличните скечове, танци, акробатични номера и фокуси. „Но“ в превод означава „умение“ или „талант“. Едно Но представление включва 5 акта, но в наши дни по-често срещани са постановките с 2 акта и антракт. Маските в Но могат да се разглеждат като самостоятелно изкуство. Затова и междувременно от 11 до 18 септември в Столичната библиотека се състоя изложба на маски, използвани в театър Но, и икебана от Сдружение за икебана „Кагецу“.", "date": "2019.09.20", "title": "Гледаме театър Но с нови представления в България"}
{"url": "https://standartnews.com/kultura/sofiya-shche-bde-domakin-na-7-ta-evropeyska-dzhaz-konferentsiya-prez-2020-402000.html", "text": "София спечели надпреварата да бъде домакин на единствената по рода си Европейска джаз конференция и през септември 2020 г. ще посрещне организатори,  програмни директори, мениджъри и продуценти на джаз фестивали и културни оператори от Европа и света. Събитието ще се проведе от 10-и до 13-и септември в НДК и се очаква в него да вземат участие повече от 400 ключови дейци на световната джаз сцена, включително журналисти, музикални агенти и изпълнители. Новината за домакинството на София беше обявена официално по време на тазгодишното издание на събитието в град Новара, Италия. Генералният мениджър на Европейската джаз мрежа Джамбатиста Тофони изрази удовлетворение от координацията и съвместната работа с българските институции и подчерта забележителния дух на столицата и усилията на кмета Йорданка Фандъкова в стремежа й да създава условия за разнообразен културен и социален живот в града. Форумът се организира от Европейската джаз мрежа и се провежда всяка година в различен град в Европа. Съорганизатори от българска страна на седмото издание на конференцията са Фондация A to Z, която стои зад най-мащабния джаз фестивал у нас – A to JazZ и Националният дворец на културата в партньорство със Столична община, Министерство на културата и Представителството на Европейската комисия в България. “Вече 9 години подкрепяме А to JazZ фестивал и той се превърна в музикалната емблема на София. Сигурна съм, че имаме привилегията да бъдем домакин на 7-та Европейска джаз конференция именно благодарение неговите постижения, утвърждавайки се като едно от водещите джаз събития на стария континент. Този форум ще даде възможност на България за пореден път да се заяви като културна  дестинация. Нещо повече, срещата на мениджъри, продуценти и културни оператори от цяла Европа с българските им колеги ще допринесе изключително много за развитието на музикалната сцена у нас”, каза кметът на София г-жа Йорданка Фандъкова. Министърът на културата Боил Банов изрази своята подкрепа за инициативата и сподели, че професионален форум в сферата на културата от такъв ранг се организира за първи път в България. “Идването на всички тези хора, за да се запознаят с българската джаз сцена, е изключителна възможност за музикантите тук да представят творчеството  си пред професионална аудитория, което да доведе до директен интерес към тях и до изява на големи международни сцени”, заяви министър Банов. По думите на Петър Димитров, директор A to JazZ, Европейската джаз конференция ще постави началото на бъдещи партньорства и творчески проекти между български и европейски фестивали и артисти, което е потенциална възможност за тяхната реализация извън границите на страната. На свой ред председателят на Съвета на директорите на НДК Борислав Велков изрази удовлетворението си от избора на НДК като място за провеждане на 7-та Европейска джаз конференция. „Това нарежда НДК сред най-значимите европейски и световни културни центрове с принос в развитието на европейската музикална среда и с уникална възможност за подпомагане нивото на събитийния мениджмънт в България”. В рамките на Европейската джаз конференция ще се проведе първият български шоукейс, в който след кандидатстване и селектиране от международна комисия различни джаз проекти ще имат възможност да се представят пред участниците в конференцията. Условията и процедурата за участие ще бъдат обявени през следващите месеци.", "date": "2019.09.20", "title": "София ще бъде домакин на 7-та Европейска джаз конференция през 2020"}
{"url": "https://standartnews.com/kultura/sofiya-loren-kharesva-trima-blgari-401996.html", "text": "София Лорен, която празнува 85, през дългогодишната си кариера харесва трима българи. През 50-те тя позира на големия ваятел Асен Пейков в ателието му в Рим. Но след като той завършва първоначалния проект от глина, Карло Понти дошъл и го прибрал с обещанието да го отлее от бронз. Може би прочутият продуцент не е бил сигурен в подходящия изход на арт акцията в съответната леярна. /Да припомним, че в началото на 60-те той дава луди пари за снимки в списание на съвсем младата София, на които тя е разсъблечена./ Лорен все пак притежава работа на Асен Пейков – наградата “Симпатия”, която през 1973-а получава от римското кметство. Творбата на артиста, чиято импозантна скулптура на Леонардо Да Винчи посреща и изпраща милионите на летище „Фиумичино“, е малка роза – явна носталгия по родината, която никога не го кани да се завърне.   През 1961-а продуцент на „Милионерката“, където София си партнира с британската звезда Питър Селърс е Петър Увалиев, познат на Запад като Пиер Рув. По това време прочутият БГ интелектуалец е  директор на филмовата компания „Bridge Films“, където дели шефството с Карло Понти. Красимир Иванов, който от десетилетия работи за киното на Ботуша, преди няколко години за малко щеше да доведе мегазвездата в София. Той толкова се сближава с Лорен, че периодично я посещава  във фамилното й имение в Женева. При едно от гостуванията тя му показва уникалната си колекция от екранни костюми, които съхранява като скъпи спомени на площ от 1000 квадратни метра. Всъщност това е и уникалната експозиция, която шества из световни зали за събития, свързани с Лорен.  В нея – освен дрехи, аксесори, афиши, плочи, награди  – има и знакова епистоларна литература:  писма и телеграми от Майкъл Джексън, Роналд Рейгън, Франк Синатра, Чарли Чаплин… Всичко това можехме да видим и в родната столица, представено от самата София Лорен, но уви – не се намериха спонсори, които да покрият застраховката на експонатите. Низгвернати от Ватикана През 1951-а на поредния конкурс за красота София се запознава с Карло Понти, който е в журито. Само 3 години по-късно той я запознава с Виторио де Сика, който остава очарован от нейната супер естественост и харизма. Легендарната му фраза към София „Никога не взимай никакви уроци по актьорско майсторство“ отдавна е в митологията на жанра. Тъкмо великият режисьор е авторът на безпрецедентния дует Лорен-Марчело Мастрояни, който е във фокуса на няколко шедьовъра - „Вчера, днес, утре“ (1963), „Брак по италиански“ (1964), „Слънчогледи“ (1970). Магическото трио няма аналог и до днес.  „Де Сика стана моето училище, моят учител, моят критик. Дължа на него всичко, което съм постигнала“, откровена е София.  Почти всички партньори, с които снима, падат в подножието на дългите й крака -  Антъни Пъркинс, Антъни Куин, Кларк Гейбъл, Чарлтън Хестън, Алек Гиннес, Пол Нюман, Грегъри Пек, Марлон Брандо, Питър О’Тул, Ричард Бъртън, Жан Габен. Лорен работи активно в Холивуд още от 60-те, когато излиза „Гордостта и страстта“, където играе с Франк Синатра и Кари Грант, който тогава напира да се ожени за нея. Тя временно приема ухажванията му, за да подразни женения Карло Понти, с когото вече имат бурна любовна история.  След като се завръщат от Америка, Ватикана ги заклеймява като нарушители на католическия морал, тъй като живеят заедно без брак. Налага се да снимат и да се забавляват из Европа почти в нелегалност. Безбройните им молби до Папата за разтрогване на брака на Понти остават нечути, но след десетгодишно номадство първата съпруга на продуцента все пак проявява здрав разум и му дава развод в Париж, където той веднага се венчае със София.  Двамата им сина са родени след няколко мъчителни спонтанни аборта. За да се появи Карло младши на бял свят, Лорен лежи 9 месеца в швейцарска клиника. Същата история се повтаря и с Едуардо.  През 2007-а Понти отлита към рая и оставя любимата си София със синовете и внуците. Оттогава не се е чуло за нейн сантиментален флирт. Състоянието й се оценява на 250 милиона долара, а имотите й в Европа и в САЩ, естествено, са от първа класа.  За Лорен казват, че е все така сдържана, дисциплинирана и трудолюбива. Нейната елегантност е пословична. „Към модата се отнасям много внимателно. Не й позволявам да ми диктува каквото и да било.  Избирам само това, което на мен ми харесва“, твърди Лорен. Но въпреки че се зарече да не се подава на изкушенията, предлагани от пластичната хирургия, звездата напоследък явно се е подлагала на интервенции. „Всяка жена може да бъде красива на всяка възраст. Най-важното е да остане себе си, да има ясна представа за действителността и да подържа хармония между духа и тялото. Всяка жена, която е убедена в своята красота, рано или късно ще убеди и останалите в нея“, не се колебае Лорен, която на младини носи домашно ушити рокли от пердета.  Днес тя продължава да работи върху себе си – от ранна сутрин пише рецепти за нови кулинарни книги, участва в различни проекти в индустрията за красота, занимава се с благотворителност. През последните петилетки София Лорен по-рядко влиза в продукции. През 1979-а тя написа автобиография, която се превърна в американски филм с нейно участие. След това пресъздаде образа на собствената си майка - Ромилда Вилани, пианистка и неуспяла актриса, която в Рим в средата на миналия век наричат двойничката на Грета Гарбо - в италианската поредица „Къщата ми е пълна с огледала“, чиито сценарий е базиран върху върху едноименната книга на сестрата на актрисата Мария Шиколоне. В кожата на самата София влезе  Маргарет Маде, дебютирала в „Баария“ на Джузепе Торнаторе.", "date": "2019.09.20", "title": "София Лорен харесва трима българи"}
{"url": "https://standartnews.com/sport/verstapen-s-prvo-vreme-na-trenirovkata-v-singapur-402022.html", "text": "Започнаха тренировките за Гран при на Сингапур във формула 1. В първата свободна Макс Верстапен (Ред Бул) даде най-добро време.  Втори остана Себастиан Фетел с Ферари, а неговият съотборник Шарл Леклер остана едва предпоследен и само с направени 12 обиколки. Болидът на Шарл блокира на четвърта предавка и се прибра бавно в бокса. Трасето в Сингапур е коренно различно от пистите в предишните два кръга - \"Спа\" и \"Монца\", където Скудерията имаше изразено преимущество. Люис Лидерът в световния шампионат Люис Хамилтън (Мерцедес) е трети, а след него е съотборника му Валтери Ботас. Финландецът, обаче, изпусна завой и се блъсна странично в огражденията, което сложи край на сесията и предизвика червен флаг. Уличното състезание се провежда по тъмно, квалификацията – също, така че първата сесия, проведена на дневна светлина, едва ли дава най-ясна представа за точното разпределение на силите.", "date": "2019.09.20", "title": "Верстапен с първо време на тренировката в Сингапур"}
{"url": "https://standartnews.com/sport/cherno-more-i-botev-pd-otkrivat-10-iya-krg-401990.html", "text": "Черно море и Ботев (Пд) откриват днес 10-ия кръг във футболната efbet Лига. Двубоят във Варна е от 17,30 ч, а съдия е Станислав Тодоров. От 20,00 ч ЦСКА -София е домакин на Царско село, а рефер на мача ще е Станимир Тренчев.", "date": "2019.09.20", "title": "Черно море и Ботев (Пд) откриват 10-ия кръг"}
{"url": "https://standartnews.com/sport/ludogorets-blagodarim-na-khilyadite-si-fenove-za-podkrepata-402034.html", "text": "Ръководството на Лудогорец и футболистите излязоха с официално съобщение след големия успех с 5:1 над ЦСКА Москва на старта на груповата фаза от турнира Лига Европа. Ето какво пише в официалния сайт на Лудогорец: \"Ръководството, футболистите и треньорският щаб на Клуба изказват своята благодарност към вас, хилядите фенове на отбора, които не се уплашиха от проливния дъжд и подкрепиха любимците за една от най-вълнуващите победи на български клуб в историята на евротурнирите – 5:1 срещу носителя на УЕФА от 2005 г. ЦСКА Москва. Благодарим и на всички фенове, които гледаха мача по Българската национална телевизия и стискаха палци за победа на Лудогорец. Уважаеми привърженици, след загубата от Ференцварош в Разград през юли ви обещахме, че няма да жалим сили, за да влезем в групите на Лига Европа и да върнем усмивките на лицата ви. Е, момчетата го направиха по най-добрия начин. Всички сме горди с фантастичната победа, за която ще се говори дълго. Очакваме ви на стадиона в неделя в поредния мач от първенството по пътя към титлата\".", "date": "2019.09.20", "title": "Лудогорец: Благодарим на хилядите си фенове за подкрепата"}
{"url": "https://www.standartnews.com/sport/cherno-more-i-botev-pd-otkrivat-10-iya-krg-401990.html", "text": "Черно море и Ботев (Пд) откриват днес 10-ия кръг във футболната efbet Лига. Двубоят във Варна е от 17,30 ч, а съдия е Станислав Тодоров. От 20,00 ч ЦСКА -София е домакин на Царско село, а рефер на мача ще е Станимир Тренчев.", "date": "2019.09.20", "title": "Черно море и Ботев (Пд) откриват 10-ия кръг"}
{"url": "https://standartnews.com/sport/taybe-yuseyn-ostana-na-15-sekundi-ot-zlatoto-402040.html", "text": "Тайбе Юсеин загуби драматично финала до 62 кг на световното по борба при жените в Нур-Султан (Казахстан). Българката отстъпи на Айюсул Тюнибекова (Киргизстан). В първите 3 минути от финала резултатът бе 1:2 за Киргизката. След това тя спечели още една точка. Тайбе изравни на 3:3 и вече се виждаше как защитава титлата си от 2018-а. Само 15 секунди преди края обаче Айюсул направи успешна атака и поведе с 5:3, а секунди преди края затисна българката за туш. За Тайбе обаче спечели първата олимпийска квота за българската борба за игрите в Токио 2020.", "date": "2019.09.20", "title": "Тайбе Юсеин остана на 15 секунди от златото"}
{"url": "https://standartnews.com/sport/panteleev-ostana-s-bronz-ot-svetovnoto-po-boks-402045.html", "text": "Българският боксьор Радослав Панталеев приключи участието си на световното първенство в Екатеринбург с бронзов медал. В полуфинала в категория до 91 килограма българинът загуби с 0-5 на руснака Муслим Гаджимагомедов. Панталеев видимо отстъпваше в боя на по-високия представител на домакините и загуби всяка една от частите. Малко преди края на двубоя съдията на ринга дори отсъди нокдаун на българина. Въпреки, че отстъпи, Пантелеев се прибира в България с първи медал за страната ни от световен шампионат за последните 10 години. За последно Детелин Далаклиев стана първенец на планетата през 2009 година в Милано. \r\nВъв финала в събота Гаджимагомедов ще играе с победителя от мача между казахстанеца Васили Левит и еквадореца Хулио Кастийо Торес.", "date": "2019.09.20", "title": "Пантелеев остана с бронз от световното по бокс"}
{"url": "https://www.standartnews.com/sport/verstapen-s-prvo-vreme-na-trenirovkata-v-singapur-402022.html", "text": "Започнаха тренировките за Гран при на Сингапур във формула 1. В първата свободна Макс Верстапен (Ред Бул) даде най-добро време.  Втори остана Себастиан Фетел с Ферари, а неговият съотборник Шарл Леклер остана едва предпоследен и само с направени 12 обиколки. Болидът на Шарл блокира на четвърта предавка и се прибра бавно в бокса. Трасето в Сингапур е коренно различно от пистите в предишните два кръга - \"Спа\" и \"Монца\", където Скудерията имаше изразено преимущество. Люис Лидерът в световния шампионат Люис Хамилтън (Мерцедес) е трети, а след него е съотборника му Валтери Ботас. Финландецът, обаче, изпусна завой и се блъсна странично в огражденията, което сложи край на сесията и предизвика червен флаг. Уличното състезание се провежда по тъмно, квалификацията – също, така че първата сесия, проведена на дневна светлина, едва ли дава най-ясна представа за точното разпределение на силите.", "date": "2019.09.20", "title": "Верстапен с първо време на тренировката в Сингапур"}
{"url": "https://standartnews.com/sport/dramatichni-machove-za-leyvr-kp-402057.html", "text": "Отборът на Европа и Останалият свят играят при резултат 1:1 победи след първите 2 първите мача от тенис турнира „Лейвър къп“ в Женева. На старта Доминик Тийм (Австрия) отрази общо три мачбола и надделя над Денис Шаповалов (Канада) с 6:4, 5:7, 13-11 след час и 46 минути игра в зала „Палекспо“ и даде преднина на Европа. Във втората среща на сингъл Фабио Фонини (Италия) отстъпи на американеца Джак Сок с 1:6, 6:7 (3) и така резултатът беше изравнен. По-късно днес от 20 часа ще има среща между Стефанос Циципас (Гърция) и Тейлър Фриц (САЩ). След това е мачът на двойки, в която Роджър Федерер и Александър Зверев се изправят срещу Сок и Шаповалов.", "date": "2019.09.20", "title": "Драматични мачове за Лейвър Къп"}
{"url": "https://standartnews.com/sport/katrit-taseva-s-kvota-za-olimpiadata-402055.html", "text": "Българската националка по художествена гимнастика Катрин Тасева беше най-добра в поток \"Б\" на индивидуалния многобой на Световното първенство в Баку (Азербайджан) и така си осигури квота за олимпийските игри в Токио догодина. Тасева събра 82.000 т, след като за изпълненията си на отделните уреди тя получи 20.200 на обръч, 20.900 на топка, 21.800 на бухалки и 19.100 на лента. Така преди изиграването на съчетанията на 12-те най-добри от квалификациите в поток \"А\" по-късно днес, сред които е и другата българка Боряна Калейн, Тасева си осигури място в топ 16, с което и първа олимпийска квота за Токио 2020 на България за индивидуалните състезания. ", "date": "2019.09.20", "title": "Катрин Тасева с квота за олимпиадата"}
{"url": "https://www.standartnews.com/sport/ludogorets-blagodarim-na-khilyadite-si-fenove-za-podkrepata-402034.html", "text": "Ръководството на Лудогорец и футболистите излязоха с официално съобщение след големия успех с 5:1 над ЦСКА Москва на старта на груповата фаза от турнира Лига Европа. Ето какво пише в официалния сайт на Лудогорец: \"Ръководството, футболистите и треньорският щаб на Клуба изказват своята благодарност към вас, хилядите фенове на отбора, които не се уплашиха от проливния дъжд и подкрепиха любимците за една от най-вълнуващите победи на български клуб в историята на евротурнирите – 5:1 срещу носителя на УЕФА от 2005 г. ЦСКА Москва. Благодарим и на всички фенове, които гледаха мача по Българската национална телевизия и стискаха палци за победа на Лудогорец. Уважаеми привърженици, след загубата от Ференцварош в Разград през юли ви обещахме, че няма да жалим сили, за да влезем в групите на Лига Европа и да върнем усмивките на лицата ви. Е, момчетата го направиха по най-добрия начин. Всички сме горди с фантастичната победа, за която ще се говори дълго. Очакваме ви на стадиона в неделя в поредния мач от първенството по пътя към титлата\".", "date": "2019.09.20", "title": "Лудогорец: Благодарим на хилядите си фенове за подкрепата"}
{"url": "https://standartnews.com/sport/daniel-khristov-ss-zlato-vv-striytfitnesa-402058.html", "text": "Спиращи дъха изпълнения на асовете в стрийт фитнеса се оказаха „черешката на тортата“ и отбелязаха финала на София ърбан зона спорт 2019. За световната купа в България пристигна едни от най-добрите майстори на уличния фитнес, сред които световният шампион от Москва 2018 Сан Гоан, победителят за Европейската купа Кир Кара, шампионът на Украйна Георги Завадски и др. Тук бе и младата звезда от България Даниел Христов – световен шампион в леката категория и вицешампион в абсолютната дивизия за 2019 г. \r\nТурнирът бе открит легендата на българския спорт Йордан Йовчев и Анатоли Илиев (на снимката) – организационен секретар на Фондация „София – европейска столица на спорта“, която заедно със Столична община е организатор на Ърбан зоната. Двамата приветстваха участници и гости, като пожелаха повече подобни срещи за феновете на модерните градски дисциплини. Последва зашеметяващата демонстрация на Цветелина Станева (18 г.) и Жасмина Свиленова (14 г.), които възпламениха с изпълненията си публиката. \r\nСлед това започнаха етапите в битката за титлата, като първоначално се включиха и най-добрите 15 български състезатели според класирането на последното държавно първенство: 10 от тях над 16-годишна възраст и 5 под 16 години. Изпълненията на виртуозите бяха придружени с музика и много настроение на специално изграден сет в Княжеска градина срещу Софийски университет. В турнира участваха атлети от Русия, Украйна, Франция, Израел, Гърция и Сърбия. Във финала най-добър бе Даниел Христов, който \r\nграбна златото с 85 точки актив. Българинът изпревари украинския ас Кир Кара, завършил със сбор 79 т., а бронзът остана за  Сан Гоан от Франция с 54 т. \r\nТака Христов и Кара си осигуриха правото да участват във финала за Световната купа през декември в Хонг Конг. Стрийт фитнесът набира все по-голямо популярност по цял свят и чака в близко бъдеще влизане в олимпийската програма. България записа напоследък впечатляващия успехи – наред със световния шампион Даниел Христов, Цвети Станева спечели световна титла в лека категория, а имаме още трима медалисти от първенства на планетата. \r\nОтборите на Португалия при младежите и на България при девойките триумфираха в четиридневния турнир по баскетбол от програмата на София Ърбан зона спорт 2018. Дъждът в четвъртък вечер наложи последните срещи да се преместят в зала „Триадица“. Португалците надиграха във финала тима на Истанбул с 15:6, а в решителния за титлата мач при дамите съставът на Шампион 2006 победи със 7:5 испанките от Мойет за да остави златото в България. \r\nВъв втория ден от изпитанията на таекуондистите се отличиха представителите на Турция Айбюке Сючикар и Бусе Арслан, двете девойки \r\nтренират при Бюрджю Юнгер във „Федерацията за аматьорски спорт на Истанбул“. Макар и затруднени от ръмящия дъжд, двубоите с \r\nпредставителите на Централния полицейски клуб в София с ръководител Венцислав Игнатов бяха сред най-интересните на сцената. За втори пореден ден публиката в Княжеската градина бе възпламенена от феноменалните изпълнения на акробатите от младежкия национален отбор на Португалия, с треньор Ана Кардосо. \r\nБяха определени и призьорите в ориентирането. Състезанието бе сред най-оспорваните в програмата на Ърбан зоната. Много силно се представиха гостите от Естония, поделили с домакините по две титли в отделните възрастови групи. Ето и шампионите: девойки до 16 г. Елисее Кескюла (Естония), до 18 г. Евангелина Дяковска, юноши до 16 г. Юрген Йоонас (Естония), до 18 г. Ценко Ценков. Спортното ориентиране бе в комплекса на Национална спортна академия. \r\n \r\nСпиращи дъха изпълнения предложиха участниците в градския паркур. Състезанието бе валидно за световната купа и в София пристигнаха част от най-добрите на планетата. Французите Йоан Тоноа и Валентине Дюбо, плюс Диметрис Кирсанидис DK от Гърция показаха най-доброто от дисциплините скорост и стил. Световните парткур-експерти бяха щастливи от присъствието на техния идол Йордан Йовчев, легендарният гимнастик проследи надпреварата и връчи отличията на призьорите. Дъждът в София не \r\nпозволи на участниците да завършат изпитанията си и се наложи състезанието да бъде проведено по съкратена програма. Ето и призьорите: скорост Кирсанидис DK, Тоноа, Руслан Пешев; стил Тоноа, Кирсанидис DK, Йоан Досев. \r\n \r\nВсички те се включиха с виртуозните си изпълнения на дансинга във финалната вечер на подбраната от DJ Акаша музика. На церемонията всички ръководители на делегациите от 12-те държави участнички бяха отличени със специални плакети от „София – европейска столица на спорта“. Призовете връчи Анатоли Илиев – организационен секретар на Фондацията, който поздрави състезатели и треньори, като им благодари за показаното през последната седмица в София. „Щастливи сме, че бяхме домакини на подобен мащабен мултинационален и мултиспортен форум. Надявам се, че сте се забавлявали и че ще запазите отлични спомени от нашия град като европейска столица на спорта,“ каза Илиев. \r\nС това завърши дебютната в историята Ърбан зона спорт. София е първият град на планетата, събрал на едно място толкова много асове на новите градски дисциплини. През последната седмица в българската столица своите умения показаха над 300 представители на 12 държави с турнири, изпитания и демонстрации 12 спорта. Това е два пъти повече като изпитания и състезатели от завършилите миналия уикенд в Будапеща първи World Urban Games. Сега, в събота и неделя ърбан-екшънът и емоциите продължават с петото издание на традиционния Екстрийм фест с 18 сета в Княжеската градина срещу Софийския университет.", "date": "2019.09.20", "title": "Даниел Христов със злато във стрийтфитнеса"}
{"url": "https://standartnews.com/sport/cherno-more-udari-botev-pd-s-20-402062.html", "text": "Черно море победи Ботев с 2:0 и десетия кръг на efbet Лигата. Така \"моряците\" прекъснаха двумесечната си суша без победа в елита. \r\nПрез първото полувреме домакините бяха по-активният тим, владееха повече топката, но не успяха да създадат нито едно чисто голово положение с изключение на неточен удар на Исмаил Иса в началото на двубоя. Гостите имаха възможност на два пъти да открият резултата през първата част, но отлични намеси на вратаря на Черно море Миодраг Митрович предотвратиха сигурен гол. \r\nВ 20-та минута след грешка на защитата на Черно море топката стигна до Антонио Вутов, който стреля от 7-8 метра, но вратарят на домакините се намеси успешно. В 25-та минута Тодор Неделев намери с отличен пас Еберт Кардосо, който преодоля защитник на домакините, напредна и стреля, но вратарят Миодраг Митрович отново спаси. В 43-та минута Черно море имаше претенции за дузпа за нарушение срещу Виктор Попов в наказателното поле на Ботев, но според рефера Станислав Тодоров нарушение нямаше. \r\n \r\nВ 49-та минута Черно море откри резултата при първи точен удар за отбора в мача. Родриго Енрике изведе в отлична позиция Исмаил Иса, който навлезе в наказателното поле на Ботев и с удар от десетина метра вкара за 1:0. В 59-та минута Фернандо Виана успя да засече с глава топката след центриране отдясно, но ударът му бе слаб и вратарят Миодраг Митрович улови без проблеми. \r\n \r\nСлед час игра Мартин Минчев не успя да се възползва от грешка на защитата на Ботев и от чиста позиция срещу вратаря на гостите Георги Аргилашки пропусна да удвои преднината на домакините. \r\n \r\nВ 63-та минута съдията отсъди дузпа за Черно море за нарушение на Антонио Вутов срещу Родриго Енрике. Потърпевшият застана зад топката и стреля много силно, но вратарят на Ботев Георги Аргилашки успя да спаси. В 65-та минута Станислав Тодоров отсъди втора дузпа за домакините за нарушение на вратаря Георги Аргилашки срещу Даниел Димов, която Мартин Минчев реализира в 67-та минута. \r\n \r\nВ заключителните секунди на мача Ботев можеше да вкара почетен гол, но след удара на Марко Перван топката попадна в ръцете на вратаря Миодраг Митрович. \r\n \r\n ", "date": "2019.09.20", "title": "Черно море удари Ботев (Пд) с 2:0"}
{"url": "https://standartnews.com/sport/sledyat-s-gps-nay-dobrite-na-vitosha-moyata-planina-2019-402061.html", "text": "Най-добрите състезатели участващи в шестото издание на атрактивната надпревара \"Витоша моята планина 2019\" на 21 септември ще могат да бъдат следени онлайн от феновете на състезанието. За целта асовете имат специални GPS чипове на номерата. Заявки за участие до момента са подали над 120 за класическото бягане от Бояна до хижа \"Алеко\" и още 50 деца за 3-километровото бягане от хижа \"Алеко\" до Голи връх и обратно. От водещите ни атлети ще участват асовете в планинското бягане Шабан Мустафа, Димчо Мицов и Йоло Николов. При дамите ще участват рекордьорката в състезанието от 2018-а Кристина Иванова, националката Маринела Нинева и легендата Милка Михайлова. Организатори са „Витоша ски”АД, „Витоша ски клуб“, Фондация „София-европейска столица на спорта“, Сдружение Маратон. Участие могат да вземат всички физически и психически здрави хора, при спазване на маркировката и Закона за движение по пътищата. Наградният фонд е от внушителните 6000 лв. За всички участници ще има подаръци - тениски, както и награди от томболата от спонсорите Salomon, Siven, Maxsport и Fibank. Водещ ще бъде рапърът Играта. Мъже, Жени М/Ж20 (родени 1999-2004г.) М/Ж40 (родени 1970-1979г.) М50 (родени преди 1970г.) М/Ж14 (родени след 2004г.)   8:15-9:15ч. получаване на състезателните номера за 16 км на старта в Бояна. Стартовите номера на непълнолетните участници ще се получават с придружаващ родител или настойник; , Боянско ханче. Координати 42°38’47.52″С 23°16’0.57″И; 11:00 – 11:30ч. получаване на стартовите номера за 3 км на х.Алеко с придружаващ родител или настойник. , х.Алеко; 13:00ч. награждаване на призьорите на х.Алеко без изчакване на всички завършили. Боянско ханче-Бялата вода-Златни мостове-х.Бор-Платото-Голи връх-х.Алеко. Рекорд на трасето: Мъже 01:15:55 – Д. Мицов, Жени 01:33:24 – Кр. Иванова. : х.Алеко-Платото-Голи връх-х.Алеко Организаторите си запазват правото на промени по трасето при необходимост. Временен спрей и на места ленти. : Контролен пост х.Бор приема до 13:00ч. Финалът приема до 14:00ч.  Дендрариум(6,2км, 1230м Н.В), х.Бор(10.3км, 1500м Н.В), снабдени с мюсли барове, изотоник и вода, на финала + банани.  Индивидуално по реда на финиширане. В класирането за Мъже и Жени участват и останалите категории, разделени по пол. До 3-то място, отделно за момчета и момичета.    Медали за призьорите във възрастовите групи. Купи на победителите при Мъже и Жени. Томбола с над 60 предметни награди между завършилите. Материални и парични награди както следва: Мъже и Жени: 1м – 1000лв. 2м – 500лв. 3м – 300лв. 4м – 200лв. 5м – 100лв, 6м – 50лв. Всички останали категории: 1м – 160лв. 2м – 80лв. 3м – 40лв. За нов рекорд на трасето ще има допълнителна материална награда от спонсорите.  Първите три момчета и момичета ще получат материални награди и медали, а всички успешнo финиширали – подарък. Всички успешно завършили една от двете дистанции ще получат сувенирна тениска. : Стартова такса за 16км – 10лв. за заявилите се и платили до 23:59ч. на 19.09.2019г. Заплаща се с карта, онлайн, чрез банков превод, на касите на easypay след предварително направена заявка. Възможно е плащане в деня на старта – такса 15лв. Участието на 3км е без такса.  Организирано е извозване на багаж на участниците на 16км от Боянско ханче до х. Алеко. Организиран е безплатен транспорт за участниците със Симеоновски лифт след финала срещу представен стартов номер (ще се допуска един придружител за участници на 3км). Всички участници са застраховани. 0882 111 703 Петър Панков,   Незаявилите се или неплатили стартова такса до 19.09.2019г. 23:59 ч. могат да го направят на старта в Бояна срещу такса от 15лв., но не по-късно от 9:15ч.", "date": "2019.09.20", "title": "Следят с GPS най-добрите на  \"Витоша моята планина 2019\""}
{"url": "https://www.standartnews.com/sport/katrit-taseva-s-kvota-za-olimpiadata-402055.html", "text": "Българската националка по художествена гимнастика Катрин Тасева беше най-добра в поток \"Б\" на индивидуалния многобой на Световното първенство в Баку (Азербайджан) и така си осигури квота за олимпийските игри в Токио догодина. Тасева събра 82.000 т, след като за изпълненията си на отделните уреди тя получи 20.200 на обръч, 20.900 на топка, 21.800 на бухалки и 19.100 на лента. Така преди изиграването на съчетанията на 12-те най-добри от квалификациите в поток \"А\" по-късно днес, сред които е и другата българка Боряна Калейн, Тасева си осигури място в топ 16, с което и първа олимпийска квота за Токио 2020 на България за индивидуалните състезания. ", "date": "2019.09.20", "title": "Катрин Тасева с квота за олимпиадата"}
{"url": "https://www.standartnews.com/sport/taybe-yuseyn-ostana-na-15-sekundi-ot-zlatoto-402040.html", "text": "Тайбе Юсеин загуби драматично финала до 62 кг на световното по борба при жените в Нур-Султан (Казахстан). Българката отстъпи на Айюсул Тюнибекова (Киргизстан). В първите 3 минути от финала резултатът бе 1:2 за Киргизката. След това тя спечели още една точка. Тайбе изравни на 3:3 и вече се виждаше как защитава титлата си от 2018-а. Само 15 секунди преди края обаче Айюсул направи успешна атака и поведе с 5:3, а секунди преди края затисна българката за туш. За Тайбе обаче спечели първата олимпийска квота за българската борба за игрите в Токио 2020.", "date": "2019.09.20", "title": "Тайбе Юсеин остана на 15 секунди от златото"}
{"url": "https://www.standartnews.com/sport/panteleev-ostana-s-bronz-ot-svetovnoto-po-boks-402045.html", "text": "Българският боксьор Радослав Панталеев приключи участието си на световното първенство в Екатеринбург с бронзов медал. В полуфинала в категория до 91 килограма българинът загуби с 0-5 на руснака Муслим Гаджимагомедов. Панталеев видимо отстъпваше в боя на по-високия представител на домакините и загуби всяка една от частите. Малко преди края на двубоя съдията на ринга дори отсъди нокдаун на българина. Въпреки, че отстъпи, Пантелеев се прибира в България с първи медал за страната ни от световен шампионат за последните 10 години. За последно Детелин Далаклиев стана първенец на планетата през 2009 година в Милано. \r\nВъв финала в събота Гаджимагомедов ще играе с победителя от мача между казахстанеца Васили Левит и еквадореца Хулио Кастийо Торес.", "date": "2019.09.20", "title": "Пантелеев остана с бронз от световното по бокс"}
{"url": "https://www.standartnews.com/sport/sledyat-s-gps-nay-dobrite-na-vitosha-moyata-planina-2019-402061.html", "text": "Най-добрите състезатели участващи в шестото издание на атрактивната надпревара \"Витоша моята планина 2019\" на 21 септември ще могат да бъдат следени онлайн от феновете на състезанието. За целта асовете имат специални GPS чипове на номерата. Заявки за участие до момента са подали над 120 за класическото бягане от Бояна до хижа \"Алеко\" и още 50 деца за 3-километровото бягане от хижа \"Алеко\" до Голи връх и обратно. От водещите ни атлети ще участват асовете в планинското бягане Шабан Мустафа, Димчо Мицов и Йоло Николов. При дамите ще участват рекордьорката в състезанието от 2018-а Кристина Иванова, националката Маринела Нинева и легендата Милка Михайлова. Организатори са „Витоша ски”АД, „Витоша ски клуб“, Фондация „София-европейска столица на спорта“, Сдружение Маратон. Участие могат да вземат всички физически и психически здрави хора, при спазване на маркировката и Закона за движение по пътищата. Наградният фонд е от внушителните 6000 лв. За всички участници ще има подаръци - тениски, както и награди от томболата от спонсорите Salomon, Siven, Maxsport и Fibank. Водещ ще бъде рапърът Играта. Мъже, Жени М/Ж20 (родени 1999-2004г.) М/Ж40 (родени 1970-1979г.) М50 (родени преди 1970г.) М/Ж14 (родени след 2004г.)   8:15-9:15ч. получаване на състезателните номера за 16 км на старта в Бояна. Стартовите номера на непълнолетните участници ще се получават с придружаващ родител или настойник; , Боянско ханче. Координати 42°38’47.52″С 23°16’0.57″И; 11:00 – 11:30ч. получаване на стартовите номера за 3 км на х.Алеко с придружаващ родител или настойник. , х.Алеко; 13:00ч. награждаване на призьорите на х.Алеко без изчакване на всички завършили. Боянско ханче-Бялата вода-Златни мостове-х.Бор-Платото-Голи връх-х.Алеко. Рекорд на трасето: Мъже 01:15:55 – Д. Мицов, Жени 01:33:24 – Кр. Иванова. : х.Алеко-Платото-Голи връх-х.Алеко Организаторите си запазват правото на промени по трасето при необходимост. Временен спрей и на места ленти. : Контролен пост х.Бор приема до 13:00ч. Финалът приема до 14:00ч.  Дендрариум(6,2км, 1230м Н.В), х.Бор(10.3км, 1500м Н.В), снабдени с мюсли барове, изотоник и вода, на финала + банани.  Индивидуално по реда на финиширане. В класирането за Мъже и Жени участват и останалите категории, разделени по пол. До 3-то място, отделно за момчета и момичета.    Медали за призьорите във възрастовите групи. Купи на победителите при Мъже и Жени. Томбола с над 60 предметни награди между завършилите. Материални и парични награди както следва: Мъже и Жени: 1м – 1000лв. 2м – 500лв. 3м – 300лв. 4м – 200лв. 5м – 100лв, 6м – 50лв. Всички останали категории: 1м – 160лв. 2м – 80лв. 3м – 40лв. За нов рекорд на трасето ще има допълнителна материална награда от спонсорите.  Първите три момчета и момичета ще получат материални награди и медали, а всички успешнo финиширали – подарък. Всички успешно завършили една от двете дистанции ще получат сувенирна тениска. : Стартова такса за 16км – 10лв. за заявилите се и платили до 23:59ч. на 19.09.2019г. Заплаща се с карта, онлайн, чрез банков превод, на касите на easypay след предварително направена заявка. Възможно е плащане в деня на старта – такса 15лв. Участието на 3км е без такса.  Организирано е извозване на багаж на участниците на 16км от Боянско ханче до х. Алеко. Организиран е безплатен транспорт за участниците със Симеоновски лифт след финала срещу представен стартов номер (ще се допуска един придружител за участници на 3км). Всички участници са застраховани. 0882 111 703 Петър Панков,   Незаявилите се или неплатили стартова такса до 19.09.2019г. 23:59 ч. могат да го направят на старта в Бояна срещу такса от 15лв., но не по-късно от 9:15ч.", "date": "2019.09.20", "title": "Следят с GPS най-добрите на  \"Витоша моята планина 2019\""}
{"url": "https://www.standartnews.com/sport/dramatichni-machove-za-leyvr-kp-402057.html", "text": "Отборът на Европа и Останалият свят играят при резултат 1:1 победи след първите 2 първите мача от тенис турнира „Лейвър къп“ в Женева. На старта Доминик Тийм (Австрия) отрази общо три мачбола и надделя над Денис Шаповалов (Канада) с 6:4, 5:7, 13-11 след час и 46 минути игра в зала „Палекспо“ и даде преднина на Европа. Във втората среща на сингъл Фабио Фонини (Италия) отстъпи на американеца Джак Сок с 1:6, 6:7 (3) и така резултатът беше изравнен. По-късно днес от 20 часа ще има среща между Стефанос Циципас (Гърция) и Тейлър Фриц (САЩ). След това е мачът на двойки, в която Роджър Федерер и Александър Зверев се изправят срещу Сок и Шаповалов.", "date": "2019.09.20", "title": "Драматични мачове за Лейвър Къп"}
{"url": "https://standartnews.com/sport/i-boryana-kaleyn-vze-kvota-za-olimpiadata-402068.html", "text": "Боряна Калейн и Катрин Тасева постигнаха голямата цел – да спечелят две олимпийски  квоти в индивидуалната надпревара на световното първенство по художествена гимнастика, което се провежда в Баку. В дебютът си в индивидуален многобой на шампионат на планетата  възпитаничката на Мариана Памукова остава в подножието на почетната стълбичка. Боряна направи шеметно състезание днес с оценки от 22.400 на топка, 22,350 на бухалки, 21.650 на обръч и 19.900 точки се нареди 4-та. Катрин Тасева се стигна до  9-то място, след като тръгна от по-слабия поток. Нашето момиче беше безапелационна, като получи 21.800 точки за великолепните си бухалки, 20.900 точки за страхотната си топка, 20.200 точки за съчетанието си с обръч и 19.100 точки за това  с лента. Така с 82.000 точки и  с първи резултат тя оглави втори поток. Абсолютна световна шампионка за трети път стана Дина Аверина (Русия), която събра сбор от 91.400 точки. Среброто спечели нейната сестра - близначка Арина Аверина със сбор от 86.275 точки, а бронзовият медал отиде при Линой Ашрам (Израел) със сбор от 89.700точки.", "date": "2019.09.20", "title": "И Боряна Калейн взе квота за олимпиадата"}
{"url": "https://standartnews.com/sport/tsska-sofiya-se-izmchi-s-tsarsko-selo-402067.html", "text": "ЦСКА-София победи трудно Царско село с 3:0 в двубой от 10-ия кръг на efbet Лига. Преди почивката и двата тима показаха равностойна игра. През второто полувреме \"червените\" все пак стигнаха до успеха с голове на Али Соу (48'), Тиаго Родригес (75') и Жеферсон (81') . Taка ЦСКА-София стигна до третото място в класирането с актив от 19 точки, само с 1 по-малко от втория Левски и 1 повече от Локомотив (Пд). \"Сините\" и \"смърфовете\" обаче тепърва ще играят своите мачове от настоящия кръг. Царско село пък е на предпоследното 13-то място с 8 т.", "date": "2019.09.20", "title": "ЦСКА-София се измъчи с Царско село"}
{"url": "https://www.standartnews.com/sport/daniel-khristov-ss-zlato-vv-striytfitnesa-402058.html", "text": "Спиращи дъха изпълнения на асовете в стрийт фитнеса се оказаха „черешката на тортата“ и отбелязаха финала на София ърбан зона спорт 2019. За световната купа в България пристигна едни от най-добрите майстори на уличния фитнес, сред които световният шампион от Москва 2018 Сан Гоан, победителят за Европейската купа Кир Кара, шампионът на Украйна Георги Завадски и др. Тук бе и младата звезда от България Даниел Христов – световен шампион в леката категория и вицешампион в абсолютната дивизия за 2019 г. \r\nТурнирът бе открит легендата на българския спорт Йордан Йовчев и Анатоли Илиев (на снимката) – организационен секретар на Фондация „София – европейска столица на спорта“, която заедно със Столична община е организатор на Ърбан зоната. Двамата приветстваха участници и гости, като пожелаха повече подобни срещи за феновете на модерните градски дисциплини. Последва зашеметяващата демонстрация на Цветелина Станева (18 г.) и Жасмина Свиленова (14 г.), които възпламениха с изпълненията си публиката. \r\nСлед това започнаха етапите в битката за титлата, като първоначално се включиха и най-добрите 15 български състезатели според класирането на последното държавно първенство: 10 от тях над 16-годишна възраст и 5 под 16 години. Изпълненията на виртуозите бяха придружени с музика и много настроение на специално изграден сет в Княжеска градина срещу Софийски университет. В турнира участваха атлети от Русия, Украйна, Франция, Израел, Гърция и Сърбия. Във финала най-добър бе Даниел Христов, който \r\nграбна златото с 85 точки актив. Българинът изпревари украинския ас Кир Кара, завършил със сбор 79 т., а бронзът остана за  Сан Гоан от Франция с 54 т. \r\nТака Христов и Кара си осигуриха правото да участват във финала за Световната купа през декември в Хонг Конг. Стрийт фитнесът набира все по-голямо популярност по цял свят и чака в близко бъдеще влизане в олимпийската програма. България записа напоследък впечатляващия успехи – наред със световния шампион Даниел Христов, Цвети Станева спечели световна титла в лека категория, а имаме още трима медалисти от първенства на планетата. \r\nОтборите на Португалия при младежите и на България при девойките триумфираха в четиридневния турнир по баскетбол от програмата на София Ърбан зона спорт 2018. Дъждът в четвъртък вечер наложи последните срещи да се преместят в зала „Триадица“. Португалците надиграха във финала тима на Истанбул с 15:6, а в решителния за титлата мач при дамите съставът на Шампион 2006 победи със 7:5 испанките от Мойет за да остави златото в България. \r\nВъв втория ден от изпитанията на таекуондистите се отличиха представителите на Турция Айбюке Сючикар и Бусе Арслан, двете девойки \r\nтренират при Бюрджю Юнгер във „Федерацията за аматьорски спорт на Истанбул“. Макар и затруднени от ръмящия дъжд, двубоите с \r\nпредставителите на Централния полицейски клуб в София с ръководител Венцислав Игнатов бяха сред най-интересните на сцената. За втори пореден ден публиката в Княжеската градина бе възпламенена от феноменалните изпълнения на акробатите от младежкия национален отбор на Португалия, с треньор Ана Кардосо. \r\nБяха определени и призьорите в ориентирането. Състезанието бе сред най-оспорваните в програмата на Ърбан зоната. Много силно се представиха гостите от Естония, поделили с домакините по две титли в отделните възрастови групи. Ето и шампионите: девойки до 16 г. Елисее Кескюла (Естония), до 18 г. Евангелина Дяковска, юноши до 16 г. Юрген Йоонас (Естония), до 18 г. Ценко Ценков. Спортното ориентиране бе в комплекса на Национална спортна академия. \r\n \r\nСпиращи дъха изпълнения предложиха участниците в градския паркур. Състезанието бе валидно за световната купа и в София пристигнаха част от най-добрите на планетата. Французите Йоан Тоноа и Валентине Дюбо, плюс Диметрис Кирсанидис DK от Гърция показаха най-доброто от дисциплините скорост и стил. Световните парткур-експерти бяха щастливи от присъствието на техния идол Йордан Йовчев, легендарният гимнастик проследи надпреварата и връчи отличията на призьорите. Дъждът в София не \r\nпозволи на участниците да завършат изпитанията си и се наложи състезанието да бъде проведено по съкратена програма. Ето и призьорите: скорост Кирсанидис DK, Тоноа, Руслан Пешев; стил Тоноа, Кирсанидис DK, Йоан Досев. \r\n \r\nВсички те се включиха с виртуозните си изпълнения на дансинга във финалната вечер на подбраната от DJ Акаша музика. На церемонията всички ръководители на делегациите от 12-те държави участнички бяха отличени със специални плакети от „София – европейска столица на спорта“. Призовете връчи Анатоли Илиев – организационен секретар на Фондацията, който поздрави състезатели и треньори, като им благодари за показаното през последната седмица в София. „Щастливи сме, че бяхме домакини на подобен мащабен мултинационален и мултиспортен форум. Надявам се, че сте се забавлявали и че ще запазите отлични спомени от нашия град като европейска столица на спорта,“ каза Илиев. \r\nС това завърши дебютната в историята Ърбан зона спорт. София е първият град на планетата, събрал на едно място толкова много асове на новите градски дисциплини. През последната седмица в българската столица своите умения показаха над 300 представители на 12 държави с турнири, изпитания и демонстрации 12 спорта. Това е два пъти повече като изпитания и състезатели от завършилите миналия уикенд в Будапеща първи World Urban Games. Сега, в събота и неделя ърбан-екшънът и емоциите продължават с петото издание на традиционния Екстрийм фест с 18 сета в Княжеската градина срещу Софийския университет.", "date": "2019.09.20", "title": "Даниел Христов със злато във стрийтфитнеса"}
{"url": "https://www.standartnews.com/sport/cherno-more-udari-botev-pd-s-20-402062.html", "text": "Черно море победи Ботев с 2:0 и десетия кръг на efbet Лигата. Така \"моряците\" прекъснаха двумесечната си суша без победа в елита. \r\nПрез първото полувреме домакините бяха по-активният тим, владееха повече топката, но не успяха да създадат нито едно чисто голово положение с изключение на неточен удар на Исмаил Иса в началото на двубоя. Гостите имаха възможност на два пъти да открият резултата през първата част, но отлични намеси на вратаря на Черно море Миодраг Митрович предотвратиха сигурен гол. \r\nВ 20-та минута след грешка на защитата на Черно море топката стигна до Антонио Вутов, който стреля от 7-8 метра, но вратарят на домакините се намеси успешно. В 25-та минута Тодор Неделев намери с отличен пас Еберт Кардосо, който преодоля защитник на домакините, напредна и стреля, но вратарят Миодраг Митрович отново спаси. В 43-та минута Черно море имаше претенции за дузпа за нарушение срещу Виктор Попов в наказателното поле на Ботев, но според рефера Станислав Тодоров нарушение нямаше. \r\n \r\nВ 49-та минута Черно море откри резултата при първи точен удар за отбора в мача. Родриго Енрике изведе в отлична позиция Исмаил Иса, който навлезе в наказателното поле на Ботев и с удар от десетина метра вкара за 1:0. В 59-та минута Фернандо Виана успя да засече с глава топката след центриране отдясно, но ударът му бе слаб и вратарят Миодраг Митрович улови без проблеми. \r\n \r\nСлед час игра Мартин Минчев не успя да се възползва от грешка на защитата на Ботев и от чиста позиция срещу вратаря на гостите Георги Аргилашки пропусна да удвои преднината на домакините. \r\n \r\nВ 63-та минута съдията отсъди дузпа за Черно море за нарушение на Антонио Вутов срещу Родриго Енрике. Потърпевшият застана зад топката и стреля много силно, но вратарят на Ботев Георги Аргилашки успя да спаси. В 65-та минута Станислав Тодоров отсъди втора дузпа за домакините за нарушение на вратаря Георги Аргилашки срещу Даниел Димов, която Мартин Минчев реализира в 67-та минута. \r\n \r\nВ заключителните секунди на мача Ботев можеше да вкара почетен гол, но след удара на Марко Перван топката попадна в ръцете на вратаря Миодраг Митрович. \r\n \r\n ", "date": "2019.09.20", "title": "Черно море удари Ботев (Пд) с 2:0"}
{"url": "https://standartnews.com/biznes/lagard-plashi-s-nestabilen-svetoven-rastezh-401981.html", "text": "Растежът на световната икономика е нестабилен и застрашен, най-вече заради напреженията в международната търговия, заяви вчера генералният директор на Международния валутен фонд Кристин Лагард в интервю за Франс прес. Тя призова световните лидери да водят диалог за преодоляване на несигурностите, завладели света, имайки предвид търговската война между САЩ и Китай, оказваща тежест върху световната търговия, и Брекзит, вещаещ несигурно бъдеще за Европа. \"Независимо дали става дума за търговски отношения, Брекзит или технологични заплахи, това са проблеми, създадени от човека, които могат да бъдат решени от човека\", каза тя. Лагард добави, че в тази ситуация \"малко женственост няма да навреди\". МВФ понижи през юли прогнозите си за световния растеж до 3,2 процента. Организацията за икономическо сътрудничество и развитие пък преразгледа към силно понижение прогнозата си за световния икономически растеж през 2019 и 2020 година, свеждайки я до най-ниското равнище от финансовата криза през 2008-2009 година.", "date": "2019.09.20", "title": "Лагард плаши с нестабилен световен растеж"}
{"url": "https://www.standartnews.com/sport/tsska-sofiya-se-izmchi-s-tsarsko-selo-402067.html", "text": "ЦСКА-София победи трудно Царско село с 3:0 в двубой от 10-ия кръг на efbet Лига. Преди почивката и двата тима показаха равностойна игра. През второто полувреме \"червените\" все пак стигнаха до успеха с голове на Али Соу (48'), Тиаго Родригес (75') и Жеферсон (81') . Taка ЦСКА-София стигна до третото място в класирането с актив от 19 точки, само с 1 по-малко от втория Левски и 1 повече от Локомотив (Пд). \"Сините\" и \"смърфовете\" обаче тепърва ще играят своите мачове от настоящия кръг. Царско село пък е на предпоследното 13-то място с 8 т.", "date": "2019.09.20", "title": "ЦСКА-София се измъчи с Царско село"}
{"url": "https://www.standartnews.com/sport/i-boryana-kaleyn-vze-kvota-za-olimpiadata-402068.html", "text": "Боряна Калейн и Катрин Тасева постигнаха голямата цел – да спечелят две олимпийски  квоти в индивидуалната надпревара на световното първенство по художествена гимнастика, което се провежда в Баку. В дебютът си в индивидуален многобой на шампионат на планетата  възпитаничката на Мариана Памукова остава в подножието на почетната стълбичка. Боряна направи шеметно състезание днес с оценки от 22.400 на топка, 22,350 на бухалки, 21.650 на обръч и 19.900 точки се нареди 4-та. Катрин Тасева се стигна до  9-то място, след като тръгна от по-слабия поток. Нашето момиче беше безапелационна, като получи 21.800 точки за великолепните си бухалки, 20.900 точки за страхотната си топка, 20.200 точки за съчетанието си с обръч и 19.100 точки за това  с лента. Така с 82.000 точки и  с първи резултат тя оглави втори поток. Абсолютна световна шампионка за трети път стана Дина Аверина (Русия), която събра сбор от 91.400 точки. Среброто спечели нейната сестра - близначка Арина Аверина със сбор от 86.275 точки, а бронзовият медал отиде при Линой Ашрам (Израел) със сбор от 89.700точки.", "date": "2019.09.20", "title": "И Боряна Калейн взе квота за олимпиадата"}
{"url": "https://standartnews.com/biznes/prevozvachite-ni-vse-oshche-s-nadezhda-za-paketa-makron-401983.html", "text": "След вчерашното гласуване в транспортната комисия на Европейския парламент беше очертана рамката на следващите преговори. Тя не ни харесва, но ние трябва да се съобразим. Това коментира в Сутрешния блок на БНТ Йордан Арабаджиев, изпълнителен директор на Съюза на международните превозвачи. Вчера с 30 гласа \"против\" и 19 \"за\" евродепутатите отказаха да върнат за ново преразглеждане пакета \"Мобилност\", известен още като пакет „Макрон“, който повишава изискванията за условията за работа на международните превозвачи. Предстои транспортната комисия в ЕП да вземе решение за започване на триалози, ние ще действаме съобразно това решение, каза Арабаджиев. Той оцени високо усилията на правителството и българските евродепутати по темата. \"Ние като бизнес провеждаме непрекъснато срещи с нашите колеги, но мисля, че освен тези страни, които сме заедно, ние трябва с аргументи и факти да привлечем и други политици, за да се убедят, че пакетът, във вида, в който е предложен към момента, не е балансиран\", каза шефът на Съюза на международните превозвачи. По думите му най-сериозният проблем в пакета \"Мобилност\" е свързан с изискването превозните средства на 3-4 седмици да се прибират до страната по установяване. Пакетът все още е във фаза преговори, в новия Европейски парламент ни предстоят диалози, за които сме готови. С конкретни цифри ще докажем, че приетото като предложение не кореспондира с реалността, особено в Източна Европа, каза още Йордан Арабаджиев.", "date": "2019.09.20", "title": "Превозвачите ни все още с надежда за пакета Макрон"}
{"url": "https://standartnews.com/biznes/krayat-na-edna-era-dzhak-ma-se-otteglya-ot-alibaba-401998.html", "text": "Стив Джобс на Китай. Така определят китайския предприемач Джак Ма. Преди 20 години той основа онлайн платформата Alibaba, която стана най-голямата компания за електронна търговия в света, а Ма стана най-богатият китаец. На връх 55-ия си рожден ден той се оттегля като председател на съвета на директорите на компанията, с което слага край на една ера за Alibaba, пише Economy.bg. Това е част от плана за предаване на ръководството на онлайн платформата, обявен преди година. През миналия септември Джак Ма се отказа от поста изпълнителен директор. Даниел Жанг, който в момента е изпълнителен директор на Alibaba, ще го замести на поста председател на съвета на директорите. Джак Ма ще остане член на Alibaba Partnership, която има правото да номинира по-голямата част от съвета на директорите. \"Смятам, че ще бъде много трудно да бъде заместен човек като Джак Ма\", отбелязва Ребека Фанин, автор на книга за китайските технологични гиганти, цитирана от BBC. \"Няма друг като него. Той е Стив Джобс на Китай\", посочва тя. Във видео пост Ма подчертава: \"Аз съм човек, който винаги гледа напред. Не искам да се обръщам назад\". В отворено писмо, с което обявява напускането си, Ма пише: \"Все още имам много мечти, които искам да реализирам. Тези, които ме познават, знаят, че не обичам да стоя без работа. Светът е голям, все още съм млад, искам да изпробвам нови неща\". Бившият учител по английски е обявявал в миналато, че иска да се занимава с филантропия с фокус върху образованието в селата. Успехът и колоритният му начин на живот направиха Ма един от най-разпознаваемите китайски бизнесмени. Компанията в момента се оценява на 480 млрд. долара, а Ма е най-богатият човек в Китай с лично богатство от 38.6 млрд. долара. Кой е Джак Ма? Бизнесменът е роден в бедно семейство в източния китайски град Ханчжоу и започва кариерата си като учител. Купува първия си компютър на 33-годишна възраст и е изненадан, когато в резултатите от търсенето му за \"бира\" не излиза нито една китайска марка. Без компютърно образование, той основава Alibaba в апартамента си, след като убеждава група приятели да инвестират в начинанието му.", "date": "2019.09.20", "title": "Краят на една ера: Джак Ма се оттегля от Alibaba"}
{"url": "https://standartnews.com/biznes/petkova-vzaimniyat-interes-e-vrzkata-ni-s-rusiya-401982.html", "text": "Началото на 2020 г. е крайният срок за стартирането на \"Балкански поток\". По трасето се работи, първите 11 км - входната точка от турската граница, се изграждат от \"Булгартрансгаз\" и трябва да са готови през следващия месец, каза Петкова. След това има готова мрежа от 140 км и после ще започне по-нататъшното строителство към Сърбия. До 2020 г. трябва да са готови първите 308 км. Няма предвидени санкции, които България трябва да плати заради забавянето на проекта. Това съобщи в интервю за бТВ енергийният министър Теменужка Петкова. Тя очаква, че с построяването на \"Балкански поток\" приходите от транзитни такси за страната ни ще се повишат. В момента \"Булгартрансгаз\" получава около 200 млн. лв. До 2020 г. тези приходи ще достигнат до 420 млн., каза Петкова. Очакваме над 9 млрд. лв. приходи през следващите 20 години, каза министърката. По повод АЕЦ Белене Петкова обясни, че има 13 заявления за участие в процедурата за стратегически изпълнител. През всичките изминали години обаче в площадката на Белене са потънали 3 млрд. лв. Толкова ще се дадат и за строежа на Турски поток. Държавата ще участва като съакционер в проекта Белене. Северна Македония също е заявила желание за участие с 10%. Междувременно в началото на октомври животът на 6-и блок ще бъде удължен с още 30 години. Тогава ще му бъде издаден лицензът. Същото се е случило и с 5-и блок, но още през 2017 г. Така на практика и двата блока на АЕЦ Козлодуй получават по 60 години живот всеки. Теменужка Петкова харесва песента на АЕЦ Козлодуй, създадена и изпята от екипа на централата по повод годишнината й. Министърът обясни, че така екипът е участвал в руската инициатива на \"Росатом\" \"Песен на ядрените градове\". Знам, че са спазени всички изисквания за обществените поръчки, разходите за клипа са под праговете за ЗОП, така че той очевидно е струвал под 20 000 лв., каза Петкова. Отношенията ни с Русия са прагматични и се основават на взаимен интерес, заяви Петкова и обясни, че по време на провелото се 17-о заседание на Междуправителствената комисия между Българи и Русия за икономическо и научно-техническо сътрудничество въпросът за така наречения шпионски скандал не е бил повдиган от руска страна. „По време на заседанието бяха обсъдени абсолютно всички въпроси от двустранен интерес. По никакъв начин тези събития не са повлияли на нашите отношения.“, посочи тя. Петкова каза, че са били обсъждани важни въпроси в областта на енергетиката, транспорта. „Беше проведено и първото заседание на работната група в областта на транспорта“. Петкова припомни, че още миналата година при заседанието на същата тази комисия в Москва е било взето решение за създаване на такава работна група. Теменужка Петкова посочи, че други теми, които са били обсъждани са селското стопанство и туризма. „Решенията, които се взимат в рамките на тази комисия и това, което ние желаем, е да получим най-доброто за България. Така че ние сме длъжни да защитаваме и защитаваме своите национални интереси“, каза още Петкова.", "date": "2019.09.20", "title": "Петкова: 308 км от Балкански поток готови до 2020"}
{"url": "https://standartnews.com/kultura/nikolay-gyaurov-nikoy-ne-znae-kak-shche-go-trshne-ksmett-402006.html", "text": "Долора Заджик, един от най-големите гласове в историята на  белкантото, пристигна в Софийската опера, за да се включи в грандиозния  концерт за старта на сезон № 130.  Спектакълът обаче е много по-различен от когато и да е било, защото е посветен на 90 години от рождението на Николай Гяуров.  Американското мецосопрано се среща с българина през 1991-а в Сан Франциско, където двамата участват в \"Хованщина\" на Мусоргски. Днес тя ще изпълни пророческата ария на Марфа. Италианският маестро Елио Бонкампани ще дирижира световноизвестни и български артисти, които са били партньори на великия бас - Даниела Мадзукато, Макс Рене Козоти, Цветелина Василева, Орлин Анастасов, Калуди Калудов, Димитър Станчев, Петър Бучков, Светозар Рангелов, Радостина Николаева, Костадин Андреев, Александрина Стоянова-Андреева, Атанас Младенов, Ангел Христов, Давиде Риу от школата на Райна Кабаиванска. Мирела Френи, втората съпруга на Гяуров, с която са известни като „кралската двойка“, няма да присъства на тържеството. Тя за последно пя с мъжа си в България в НДК, когато вървяха честванията за 40 години от началото на блестящата му творческа дейност. Тогава Френи изпълнява на руски монолога на Татяна от „Евгений Онегин“ от сцената с писмото, а Гяуров – арията на Гремин.         Медиите на предишното столетие наричат Николай Гяуров новият Шаляпин. „Ню Йорк таймс“ пише: „Най-хубавият и най-силният бас в света принадлежи на един 35-годишен българин, възпитаник на Московската консерватория - днес той е най-голямата звезда на „Ла Скала“ в Милано“. „Ню Йорк хералд трибюн“ добавя: „Гяуров няма равен“, а „Монреал стар“ уточнява: „Той е феномен в историята на операта“.  Какъв е Гяуров в живота? Като дете свири на пиано, флигорна, кларинет, но мечтата му е цигулката. Отличен футболист – вратар на гимназиалния и на градския отбор в родния си Велинград. В началото на кариерата си постоянно е с цигара в уста – „Арда“. Папиросата и шегата не слизат от устата му. Постепенно се отказва от тютюна и дори от епизодичните чаши с коняк, но остава на кафе и е все така перфектен в поведението, маниерите и отношенията си.  „Никой не знае дали късметът му е ясен или тъмен, накъде ще го завлече и как ще го тръшне“, обича да казва великият артист, цитиран от стария си приятел Теню Казака. В България винаги пее без хонорар. И винаги, щом се прибере, хуква за риба – сред любимите му съучастници в тази свещена дейност е самият Христо Бръмбаров, първият учител на световния певец.  Обичаше високите скорости, шофираше като професионалист, хвалят го колеги и близки в спомените си.  Сред големите му страсти са още тенисът на корт и най-вече камерата – не му омръзва да снима денонощно. „Бях щастлив да бъда не само негов син, но и партньор на сцената. Когато си с толкова голям певец, всичко изглежда по-лесно, но всъщност е много отговорно, защото навлизаш в свят  на висока интерпретация. Трябва да вникнеш в него, за да откриеш замисъла. Но баща ми разбираше всеки мой знак и работехме с лекота. Наследих изключителната му самокритичност. Дори на върха той винаги прослушваше записите си. Взискателността му към себе си и другите беше почти травмираща. Себеконтролът му действаше до краен предел. Беше пестелив и лаконичен – дори на финала на земния си път. Винаги се е страхувал от болести. Три седмици преди кончината си разбра, че нещата са необратими. Разбра и прие реалността. Напусна този свят необичайно спокоен“, разказа преди време пред „Стандарт“ диригентът Владимир Гяуров. „Никога не съм гледал на дядо си като на знаменитост – той просто беше моят дядо. Като дете не си давах сметка кой е. След като станах актьор, осъзнах, че имаме нещо общо – той винаги е стремял да развива ролята си, никога не я оставял там, докъдето е стигнал на премиерата. Същото се стремя да правя и аз“, споделя пък Мартин Гяуров, внукът на великия бас.               Мирела Френи, която много рядко дава интервюта за български медии, и досега – 15 години след смъртта на Гяуров, не може да свикне с отсъствието му. Двамата имат невероятна връзка в продължение на почти три десетилетия. Те се разбираха без думи, само с поглед, твърдят от обкръжението им. Толкова са привързани един към друг, че Гяуров пожелава да бъде погребан в Модена – за да бъде по-близко до жена си. „Това няма общо с родината му, той остана патриот до последно“, казват от семейството. Когато Гяуров умира на 2 юни 2004-а, всички театри в Италия обявяват траур.", "date": "2019.09.20", "title": "Николай Гяуров: Никой не знае как ще го тръшне късметът"}
{"url": "https://standartnews.com/balgariya/ne-propuskayte-standart-na-vestnikarskite-sergii-402052.html", "text": "Как си купихме от чужбина училищния модел на соца За черните овце сред белите престилки Школото на Тато кове програмисти на бъдещето Николай Гяуров: Никой не знае как ще го тръшне късметът Шампион в ски скока спечели Вуелтата      ", "date": "2019.09.20", "title": "Не пропускайте \"Стандарт\" на вестникарските сергии"}
