{"url": "https://www.standartnews.com/sport/bayern-otnese-vkshchi-shchutgart-s-41-383595.html", "text": "Байерн се върна на второто място в Бундеслигата, след като в двубой от 20-ия кръг победи с 4:1 Щутгарт в Мюнхен. Баварците откриха резултата още в петата минута чрез Алкантра. Щутгарт обаче изравни 21 минути по-късно с гол на Донис. След почивката Байерн увеличи оборотите и стигна до 4:1 след попадения на Гинтер (автогол - 55), Горецка (71) и Левандовски (84). Последният изпусна дузпа в 65-ата. С победата Байер вече има 42 т и изостава само на 6 от лидера Борусия (Д).", "date": "2019.01.27", "title": "Байерн отнесе вкъщи Щутгарт с 4:1"}
{"url": "https://www.standartnews.com/balgariya-obshtestvo/vzstanovikha-elektrozakhranvaneto-v-dospat-383556.html", "text": "Всички екипи на Електроразпределение Юг продължават възстановителните дейности за засегнатите населени места в Родопите, съобщиха от дружеството. Основните аварии са скъсани електропроводи и счупени стълбове от разпределителната мрежа вследствие на множество паднали дървета. Дружеството възстанови електрозахранването за Доспат. Допълнително чрез мобилни агрегати ще бъде подсигурено захранването с вода на Доспат и Борино. Вчера бе възстановено захранването на Сърница чрез мобилни агрегати. Днес ще бъде доставен още един мобилен генератор в града. Усложнена остава обстановката за селата в общини Доспат и Борино, като приоритетно се работи по отстраняване на повредите, а където е възможно се организира включване на мобилни агрегати. Същевременно продължават дейностите в засегнатите села в района на Смолян. В Електроразпределение Юг продължава да функционира Кризисен щаб за по-добра координация на възстановителните дейности.", "date": "2019.01.27", "title": "Възстановиха електрозахранването в Доспат"}
{"url": "https://www.standartnews.com/regionalni/tsar-na-vinovo-izbirat-v-rakovski-383532.html", "text": "Винопроизводители от Раковски и околните села и тази година ще се включат в ежегодния конкурс „Винария“. Желаещите да участват в конкурса трябва да представят един литър вино от реколта 2018 г., което те са приготвили. Мострите ще се приемат от 1 до 15 февруари в сградата на общината в Раковски на третия етаж в стая № 1. Конкурсът е разделен в няколко категории: червено, бяло вино, розе и пелин.  \r\nПрофесионално жури ще определи победителите в отделните категории, които ще бъдат наградени на 17 февруари от 11 часа на централния площад в квартал „Генерал Николаево“.  \r\nПървенецът в категорията за червени вина ще получи голямата награда и титлата Цар на виното. ", "date": "2019.01.27", "title": "Цар на виното избират в Раковски"}
{"url": "https://www.standartnews.com/mneniya/e-dosie-mozhe-da-spre-falshivite-invalidi-383561.html", "text": "------ . Около това се обединяват лекари от трудово-експертните лекарски комисии, които бяха сложени на мушка след огласените схеми за източване на Националния осигурителен институт посредством отпускане на инвалидни пенсии и социални услуги на напълно здрави хора. При акцията на МВР и прокуратура изскочиха шокиращи факти. Оказа се, че  . Както и че, жена с 93 % загуба на зрение според ТЕЛК, спокойно си работи като шивачка. Заслугата за абсурдите е на цяла чета посредници, които срещу  , могат да изкарат всички нужни документи,така че здрав като бик човек да получава инвалидна пенсия. Като цяло  , обобщи ситуацията Гешев. . Шефът на Агенцията за хора с увреждания   дори нарече твърденията \"градска легенда\". Че цифрите са преувеличени настоя и Двамата бяха единодушни, е проблемът може да бъде решен с въвеждането на електронна здравна карта, за която се говори още от 2010 година. Тя на практика ще бъде своеобразно е-досие на пациента, което свързва неговите предишни прегледи, хоспитализации и епикризи в едно. \"Това ще реши много допълнителни проблеми, защото няма да бъде нужно болният да ходи на допълнителни прегледи преди ТЕЛК\", посочи Холевич. В момента пациентите пристигат в лекарските комисии с епикризи и документи от хоспитализации и прегледи в различни специализирани болници, но те не са свързани в стройна система и трудно се проследява кой от тях е лекуван реално. Минчо Коралски предложи да бъдат свързани също ТЕЛК и НОИ, така че да се проследява реалното състояние на пациента и степента му на увреждане. В противен случай според запознати схемата е чисто и просто човекът никога да не е лежал в болница, да не му е прилагано лечение, но въпреки това болницата да усвои пари по клинична пътека, като след това му издаде съответните документи, с които да се яви на ТЕЛК. , който е и незрящ, пък предлага ТЕЛК да преминат към Районните здравни инспекции /бивши ХЕИ/, а да не бъдат към болниците. Ако са независими институции, те ще имат правото да изискват допълнителен преглед в случай, че се съмняват дали пациентът симулира. Освен това той настоява в тези комисии да работят и действащи лекари, които имат практика на друго място. \"В момента нормативната уредба не позволява това, затова в ТЕЛК твърде често работят пенсионирани лекари или такива, които по една или причина са се откъснали от реалната клинична практика. А е необходимо това да бъдат действащи, дори водещи лекари, поне в Националната експертна лекарска комисия\", смята Хараламбов. Здравното министерство също обяви, че свиква работна група за промени в нормативната уредба, която да спре течовете. Доктор Холевич обаче коментира пред \"Стандарт\", че точно към сдружението на лекарите, които реално работят в системата, подобна покана не е отправяна.   Въведените с последните промени в Закона за хората с увреждания правила на практика ощетяват реалните болни, твърди доктор Боряна Холевич. Те реално  , след като им се наложи да минат отново през преосвидетелстване. Това ще бъде валидно за всички, освен за хората, чийто ТЕЛК е пожизнен, смята тя. По думите й, според последно проучване при  Д-р Холевич припомни, че подобна проверка срещу фалшиви инвалиди е имало и преди време, когато социален министър е била Емилия Масларова, но информация от проверката не е била оповестена публично. \"Последица от това бе спорното Приложение 2, което въведе едни тричленни лекарски комисии към НОИ, които проверяват всеки документ за инвалидност над 50 на сто\", каза тя. Ако НОИ има съмнения за отпуснат по-висок процент, решението на ТЕЛК може да бъде обжалвано пред Националната експертна лекарска комисия. Ако НЕЛК отмени пенсията, лекарите, които са издали съответното ТЕЛК-ово решение, трябва да връщат сумата, която пациентът е получавал в този период. \"Нека засега оставим прокуратурата да си свърши работата\", заяви тя. \"Не е вярно, че НОИ не упражнява нужния контрол, такъв няма само при децата\", допълни Холевич. В схемите за продаване на фалшиви инвалидни свидетелства според запознати най-често участват хора, които имат по-нисък процент инвалидност, например 40 на сто, но искат по-висок, за да получат повече социални придобивки. Както и такива, чиито болнични са изчерпани, но въпреки това искат да удължат отсъствието си от работа, например защото ги очаква съкращение. \"По-голямата част от тях са социално слаби и разчитат на пенсиите, за да добавят нещо към дохода си, затова държавата трябва да се замисли за цялостната причина, поради която подобни измами се случват\", каза Хари Хараламбов. . Всички те станаха клиенти на Темида заради отпуснатите им от ТЕЛК инвалидни пенсии. Обвинението доказа, че те са в добро здраве, а медицинските експертизи, които ги определят като нетрудоспособни 70-80% са неверни. Съдебната сага с пенсиите менте, започнала преди седем години бе първият в България наказателен процес, който открехна завесата към кулисите, зад които по незнайно какви правила хиляди български граждани се водят мними инвалиди и така без да имат право на социална подкрепа източват фондове на НОИ.  Според прокурорското дирене те в условията на продължаващо престъпление са използвали неистински документи, за да се сдобият с пенсия заради намалена трудоспособност. Освен месечните ренти, те са получавали и допълнителни социални добавки за транспорт, диетично хранене, рекарства. Незаконно присвоените публични средства само от тези стотина души са изчислени през 2017 година на  . Изправени пред съда, измамници са признали вината си, сключили споразумение с държавата и възстановили неправомерни взетите от тях суми. Само един от тях, успял да ужили НОИ с 3 375 лева е получил ефективна присъда, спрямо останалите са приложени пробационни мерки. Макар че по време на съдебното дирене бяха разпитани десетина лекари, работили в болнични заведения и ТЕЛК-ови комисии, създали преписките менте, . В началото на тази седмица, когато темата с фалшивите инвалидизации стана актуална, окръжният прокурор на Разград Тихомир Тодоров обяви на заседание на Обществения съвет за превенция и противодействие на корупцията в Област Разград, че е идентифицирана местна организирана престъпна група с участието на медицински лица, разследването, срещу която се води от специализираната прокуратура. Предмет на проверките са около 300 души, голяма част от които осъдени, а неправомерно раздадените им публични средства са възстановени в бюджета. , където засега държат рекорда по броя на инвалиди със съмнителни ТЕЛК-ови оценки, отричат лекари да имат вина за случващото се. Управителят на областната болница доктор Даниела Костадинова смята, че са нужни промени в законодателството, които да извадят ТЕЛК-овите комисии от структурите на лечебните заведения и те да преминат към социалното министрество. „Една от причините за високия брой инвалиди в Силистра е ниският социален статус на жителите на региона. Става дума за хора, които за даполучат правото на подпомагане с лекарства например за 15-20 лева преминават през десетки лекарски кабинети, правят всевъзможни консултации. Много от тях имат двойно гражданство, живеят в Турция и идват у нас с перфектно подготвени лекарски експертизи, според които те имат право на ТЕЛК-ово освидетелстване”, обяснява медицинският управител. В болницата в Силистра работят два състава на ТЕЛК.   отричат да става дума за измамни схеми, в които са включени медици от болничноно заведение. „При нас пациентите пристигат с предварително подготвени от личните лекари документи- консултации, изследвания, епикризи. След това цялата документация се изпраща в РЗИ, а докато е там може да се обжалва”, обяснява д-р симеонов. Колегата му Господинов напомни, че в ТЕЛК-овите комисии работят най-малко трима лекари, често са четири или пет. „Ние определяме степента на инвалидност, но подлежим на последващ контрол”, заяви той. Междувременно стана ясно, че   които имат претенции за инвалидизиране.  заяви, че вярва на колегите си, които отричат да са част от корупционна схема. Около 6 000 души минават годишно през двата състава на ТЕЛК-овите комисии в крайдунавския град. „Ако един човек се яви за освидетелстване с изрядна документация е налишце риск лекарите в комисията да вземат невярно решение, защото са длъжни да го вземат според документите”, коментира д-р Костадинова.", "date": "2019.01.27", "title": "Е-досие може да спре  фалшивите инвалиди"}
{"url": "https://www.standartnews.com/sport/beroe-srazi-tsrvena-zvezda-383592.html", "text": "Баскетболистките на Берое поведоха в класирането на Адриатическата баскетболна лига, след като победа в Стара Загора със 70:53 (23:12, 16:10, 13:18, 18:13) над  сръбския Цървена звезда. За състезателките на Таня Гатева това бе осми успех в девет мач, като той е особено важен, тъй като идва срещу непобедения в първите си седем двубоя отбор на Цървена звезда. Ана Почек реализира 21 точки за Берое, а Бреана Люис добави още 16. За сръбкините най-резултатна бе Мина Джорджевич със 17 точки. \r\n1. Берое 9 8 1 710:638 17 точки  \r\n2. Цинкарна Целе 10 6 4 798:652 16 \r\n3. Цървена звезда 8 7 1 616:538 15 \r\n4. Монтана 2003 9 6 3 720:689 15 \r\n5. Будучност 9 5 4 708:562 14 \r\n6. Триглав 9 3 6 565:675 12 \r\n7. Бановичи 9 1 8 630:731 10 \r\n8. Трешневка 2009 9 0 9 479:741 9", "date": "2019.01.27", "title": "Берое срази Цървена звезда"}
{"url": "https://www.standartnews.com/regionalni/amerikanskiyat-poslanik-goni-zli-dukhove-v-pernik-383554.html", "text": "Заедно с кметицата на града Вяра Церовска и депутата от ГЕРБ Красимир Велчев той присъства на последния ден от фестивала. Днес се закрива 28-ото издание на \"Сурва\". Тази година в маскарадната фиеста се включиха рекорден брой участници. На площада в миньорския град дефилираха с най-разнообразни костюми общо 7500 души, като 1300 от тях бяха деца. По-късно днес се очаква да бъде връчена и голямата награда „Златната маска” на участниците с най-оригиналните костюми.", "date": "2019.01.27", "title": "Американският посланик гони зли духове в Перник"}
{"url": "https://www.standartnews.com/biznes/khranite-poskpvat-383550.html", "text": "Вдигат се цените на едро на основни хранителни продукти.", "date": "2019.01.27", "title": "Храните продължават да поскъпват"}
{"url": "https://www.standartnews.com/kultura/mitko-damov-podkrepi-dami-ot-klasikata-383576.html", "text": "Талантливите и красиви дами от Нов симфоничен оркестър ще блеснат в цялата си прелест на концерта на прочутата формация на 28 януари от 19 и 30 часа в столичната зала „България“.  Те ще излязат на сцената в червено и дантели,  в оранж и пера, като акцентите и бижутата им са най-вече в черно – така, както повеляват трендовете на сезона. Прическите им ще бъдат в тон със събитието – изключително елегантни и артистични, но и сложни  като концепция. Цялата визия е творение на топ стилиста Митко Дамов, който е и меценат на спектакъла с логото „Стъпки“.  Под диригентството на Борислав Йоцов ще звучат „Лунна светлина“ на Дебюси, „Румънски танци“ на Бела Барток, „Фламенко“ на Хулио Доминго, „Сюита“ на Вили Казасян,   „Цигански танц“ на Александър Розенблат, Rhythm Dances на Брайън Белмаджис, „Стъпки“ на Владимир Джамбазов. „Благодарение на феноменалния Митко Дамов, магията на вечерта ще бъде пълна“, категоричен е Борислав Йоцов. „Мотивиран съм да променя облика на този тип представления – музикантите ни са изключителни и затова трябва да изглеждат по не по-малко изключителен начин.  Редно е красотата и шикът да властват наравно с дарбите – така е по света, иска ми се така да бъде и у нас“, коментира Дамов.  Борислав Йоцов гледа неотдавнашното дефиле на „Вог вижън“ в бившата къща на Атанас Буров, на което Дамов и екипът му представят страхотни мъжки прически и веднага му предлага да си партнират в естетиката и елегантността.", "date": "2019.01.27", "title": "Митко Дамов подкрепи дами от класиката"}
{"url": "https://www.standartnews.com/regionalni/sveshchenik-e-maystor-na-osmarskiya-pelin-383545.html", "text": "Свещеник е един от майсторите  на прочутия осмарски пелин. Отец Пламен от Осмар спечели приза за майстор на червен пелин, направен по стара местна рецепта на  20-та юбилейна Винария в село Осмар, която се проведе през уикенда, съообщи Радои Шумен. Първият осмарски покорител на връх Монблан Огнян Ганчев пък взе наградата за най-хубав бял пелин. Първото място за бяло домашно вино си поделиха доц. Николай Николов, преподавател в Шуменския университет и Николай Йорданов от организацията на незрящите. Наградата за баш винар при червените еликсири за втори път спечели Анета Недялкова, читалищен секретар. В категорията за вина-розета отличиха Димитрина Христова.  \r\nОбщо 30 участници от село Осмар се състезаваха в юбилейните дегустации, журирани от председателя на читалището Ангел Христов и осмарските винопроизводители Господин Марчев и Станчо Велчев. \r\nФото . Радио Шумен \r\n ", "date": "2019.01.27", "title": "Свещеник е майстор на осмарския пелин"}
{"url": "https://www.standartnews.com/sport/aoiyama-zavrshi-ss-zaguba-v-tokio-383553.html", "text": "Водещият ни сумист Даниел Иванов - Аоияма завърши със загуба турнира в Токио. Българинът се състезаваше през последните две седмици с ранг маегашира-5 и днес отстъпи на маегашира-2 Хокутофуджи. Това оформи неговия краен баланс на 7-8, докато неговият съперник завърши с 9-6. Секиваке Такакеиши спечели трофея със загуба срещу Гоеидо. Той е с баланс 11-4, а по-рано и тримата му съперници за първото място Кайсей, Ендо и Аби загубиха мачовете си и останаха с 10-5. Турнирът в Токио завърши без сумисти с ранг йокодзуна, след като Хакухо, Какурю и Кисеносато се отказаха поради различни контузии", "date": "2019.01.27", "title": "Аоияма завърши със загуба в Токио"}
{"url": "https://www.standartnews.com/sport/germaniya-s-nova-pobeda-v-kitsbyuel-383560.html", "text": "Йозеф Ферстъл (Гер) спечели супергигантския слалом в Кицбюел. Той стартира първи и с време 1:13,07 мин остана на върха до края. Втори е Йохан Клари (Фр) на 0,08 сек, а трети е Доминик Парис (Ит) на 0,10 сек. Италианецът спечели спускането на \"Щрайф\" в петък. За Ферстъл това е втора победа за Световната купа и първа в Кицбюел. Преди година Томас Дресен пък победи в спускането тук. За първи път от 18 години Австрия остана без призьор на Супер-Г в Кицбюел. В класирането за СК води Марсел Хиршер (Ав) с 1116 т, пред Хенрик Кристоферсен (Нор) - 671 т, и Алекси Пинтуро (Фр) - 652 т. За купата в на Супер-Г води Винсент Крихмайер (Ав) с  234. Следващия старт на алпийците е на 29-и януари - нощен слалом в Шладминг (Ав), който ще бъде излъчен директно от Евроспорт от 18,45 ч и 21,30 ч.", "date": "2019.01.27", "title": "Германия с нова победа в Кицбюел"}
{"url": "https://www.standartnews.com/sport/shchefani-venie-s-prva-pobeda-za-svetovnata-kupa-383557.html", "text": "Австрийката Стефани Вение постигна днес първата си победа за Световната купа в алпийските ски. Тя триумфира на спускането в Гармиш-Партенкирхен (Германия). 25-годишната Щефани постигна 1:37,46 мин. На 25 стотни зад нея остана олимпийската шампионка от ПьонгЧанг 2018 София Годжа (Ит), а за радост на домакините третото място бе спечелено от Кира Вайдъл, за която това е второ качване на подиума през сезона. От съображения за сигурност състезанието бе прекратено след №42. Въпреки, че 10 не стартираха спускането се зачита за завършено и се дават точки за СК. В подреждането за СК по спускане начело остава Никол Щмидхофер (Ав) с 364 т, пред Рамона Зибенхофер (Ав) - 346 и Илка Щухец (Слвн) - 343 т. За големия трофей Микаела Шифрин (САЩ), която днес не кара води убедително с 1494 т, пред Петра Влъхова (Слвк) - 898 т и Уенди Холденер (Швейц) - 637 т. Идната седмица дамите са в Марибор, където има слалом и гигантски слалом.", "date": "2019.01.27", "title": "Щефани Вение с първа победа за Световната купа"}
{"url": "https://www.standartnews.com/sport/amerikanets-smaza-emelyanenko-za-35-sekundi-video-383518.html", "text": "По шокиращ начин завърши дългоочакваният финал в тежка категория на Bellator 214 между легендата Фьодор Емеляненко и Райън Бейдър. Само 35 секунди бяха необходими на американеца, за да нокаутира Емеляненко, за когото това може да се окаже и последен мач в кариерата. Бейдър бе шампион в лека-тежка категория, а сега вече е първият двоен шампион в Bellator. Перфектно пласиран ляв прав бе това, което донесе успеха на Бейдър за рекордно кратко време. В последствие американецът довърши работата си на земята.", "date": "2019.01.27", "title": "Американец смаза Емеляненко за 35 секунди (ВИДЕО)"}
{"url": "https://www.standartnews.com/sport/khilyadi-se-vklyuchikha-v-zimniya-fest-na-vitosha-383563.html", "text": "В суператракция и емоционален спортен празник се превърна четвъртото \r\nиздание на Витоша зимен фест. Близо 600 бяха участниците, а няколко \r\nхиляди проследилите екшъна на спусканията с колела и ски край хижа \r\nАлеко. \r\nМногобройна бе и групата на хората от третата възраст, която допринесе \r\nза доброто настроение с изпълнение на планинарски песни и стихове, \r\nпосветени на Витоша. Най-доволни обаче бяха малчуганите, които \r\nизпробваха умения в истинско състезание по паралелен слалом с награди за \r\nвсеки участник. В състезанието участваха по 10 представители на \r\nски-училищата на Витоша. Добре обработените писти след прясно навалялия \r\nсняг и отличните условия допълнително спомогнаха за добрата организация \r\nна феста. \r\nС най-голям интерес бе проследено спускането с колела по сняг за време. \r\nСтартът бе даден от зам.-кмета на София Дончо Барбалов. Той поздрави \r\nприсъстващите и потвърди амбицията на Столична община да прави всичко \r\nвъзможно за подобряване достъпа до планината и осигуряване на по-добри \r\nусловия за ски, отдих и туризъм. Барбалов се срещна с председателя на \r\nСдружението на Витошките ски и борд училища Марина Тепавичарова, с \r\nРадослав Пеев от Витоша ски и с Иво Рангелов от Мотен спорт. Те обсъдиха \r\nбъдещето на Витоша и начините да се подобрят условията за ски-обучение \r\nна децата в планината. Всеки ден между 800 и 1000 деца от столицата са \r\nна ски и борд училища на Витоша. Миналата година Столична община \r\nрехабилитира пътищата на Витоша, подмени заслони по спирките и пусна \r\nнови екологични автобуси по транспортните линии в планината. \r\nСпускането с колела на сняг се организира по инициатива на София – \r\nЕвропейска столица на спорта за трети път в България, след като дебютът \r\nму за страната бе на Витоша зимен фест през 2017 г. Шоуто в планината \r\nотново бе със старт на плаца пред х. Алеко, като за първи път за година \r\nимаше е надпревара с сноускут. Зрителите видяха много екшън изпълнения \r\nпо дългото 800 метра трасе, оформено с множество виражи, скокчета и \r\nвъзможности за трикове. Най-бърз до финала пред долна станция на \r\nРоманския лифт бе Борислав Василев 1:11,86 мин., следван от Цветомир \r\nДаков 1:13,72, Роберто Василев 1:16,62 и др. При дамите шампионка е \r\nИзабела Янкова 1:33,14, следвана от Маргарита Христова 2:40, 58. Стоян \r\nХалембаков пък грабна титлата при спусканията със сноускут с 50,11 сек, \r\nпред Тодор Киров 1:00,36 мин. и Владимир Кривцо 1:05,53 мин. \r\nТази година ски-бягането бе на писта „Универсиада“. Съвместно с БФ Ски \r\nсе организира състезание за Купа Витоша, което е Мемориал „Георги \r\nЗографов“. То бе в пет възрастови групи с четири масови старта, а \r\nнай-дългата дистанция е 10 км. Като част от Витоша зимен фест след \r\nстарта на ски-бегачите имаше възможност за масово пробягване на любители \r\nпо писта „Универсиада“. Всички резултати можете да намерите на сайта на \r\nски-федерацията. \r\nСъстезанието по ски-алпинизъм бе със старт-финал пред хижа Алеко, като \r\nголемият маршрут бе с дължина 12 км и впечатляващата денивелация от 1200 \r\nм. Надпреварата събра най-добрите в този спорт у нас, а условията бяха \r\nпревъзходни. Най-бърз при мъжете бе Никола Калистрин от Алпирински \r\nБанско, финиширал за 1.15:59 ч., пред съотборника си Иван Геров 1.25:03, \r\nКирил Николов – Дизела от СК Вертикален свят 1.26:29 и др. При жените \r\nшампионка е Ивона Михайлова с 1.51:48, следвана от Михаела Георгиева – и \r\nдвете от Алпирински Банско. След финала стана ясно, че проблем със \r\nзакрепяща каишка е попречила на Кирил Николов Дизела да вземе втора \r\nпобеда на Витоша зимен фест след титлата му преди 4 години. \r\nПризьорите бяха наградени от зам.-кмета на София Дончо Барбалов,  \r\nАнатоли Илиев – организационен секретар на София – евростолица и др. С \r\nВитоша зимен фест София – европейска столица на спорта стартира \r\nгодишната програма от активности за 2019-а. Спортният празник се \r\nпровежда за четвърта поредна зима и отново е посветен на Световния ден \r\nна снега. Глобалната инициатива се организира за осми път и обединява \r\nблизо 500 празнични, спортни и забавни събитията в световноизвестни \r\nзимни центрове в 46 държави. \r\nДомакините от Витоша ски отново предоставиха карти на символична цена от \r\n1 лв. за участниците във Витоша зимен фест. Освен това всички деца под \r\n14 години ползваха лифт карти на цена 1 лв. \r\nОрганизатори на феста, наред с Фондация София – Европейска столица на \r\nспорта, са Столична Община, БФ ски, Витоша ски АД, Сдружение „Маратон”, \r\nКонцепт Криейтив, Сдружението на \"Витошките ски и сноуборд училища\", \r\nБългарска федерация по катерене и алпинизъм. \r\nПрограмата за Феста предвиждаше още множество демонстрации, състезания, \r\nзабавни игри и викторини. \r\nГЛОБАЛНА СНЕЖНА ЕМОЦИЯ. Деня на снега се чества тази година в 46 държави \r\nи е посветен на желанието на хората да живеят активно, да спортуват, да \r\nсе отдават на физически и забавни занимания през зимата, да се \r\nнаслаждават на емоциите, които предоставят. Целта е да се мотивират \r\nдецата между 4 и 14 години да се запознаят и да заобичат зимните \r\nспортове и забавления. Тази зима участниците бяха над 900 000. \r\nМотото на Световния ден на снега „Открий, забавлявай се, изживей“ е \r\nсвързано с незабравимите срещи със зимните спортове.", "date": "2019.01.27", "title": "Хиляди се включиха в Зимния фест на Витоша"}
{"url": "https://www.standartnews.com/sport/goldn-steyn-nadvi-bostn-kato-gost-383535.html", "text": "Шампионът в НБА Голдън Стейт победи като гост Бостън със 115:111 в мач от поредния кръг на редовния сезон в Националната баскетболна асоциация на Съединените щати и Канада. В други мачове от кръга се получиха следните резултати: Ню Орлиънс - Сан Антонио  114:126 \r\nМемфис - Индиана  106:103, Денвър - Филаделфия  126:110, Портланд - Атланта  120:111 Класиране \r\nИзточна конференция: \r\nАтлантическа дивизия: Торонто 36 победи/15 загуби, Филаделфия 32/18, Бостън 30/19 \r\nЦентрална дивизия: Милуоки 35/12, Индиана 32/16, Детройт 21/27 \r\nЮгоизточна дивизия: Маями 23/24,Шарлът, 23/25,  Вашингтон 21/27 \r\nЗападна конференция: \r\nСеверозападна дивизия: Денвър 33/15, Оклахома 30/18, Портланд 31/20 \r\nТихоокеанска дивизия: Голдън Стейт 35/14, ЛА Клипърс 27/22, ЛА Лейкърс 25/24 \r\nЮгозападна дивизия: Хюстън 28/20, Сан Антонио 28/22, Далас 22/26 \r\n ", "date": "2019.01.27", "title": "Голдън Стейн надви Бостън като гост"}
{"url": "https://www.standartnews.com/sport/dzhokovich-pregazi-nadal-za-sedma-titla-v-melbrn-383543.html", "text": "Новак Джокович спечели Откритото първенство на Австралия в мъжкия тенис за рекордния седми път. Сърбинът смаза на финала един от големите си съперници Рафаел Надал в три сета – 6:3, 6:2, 6:3 за малко над два часа на централния корт в Мелбърн. Ноле бе почти безпогрешен, като до преди последните няколко гейма, има едва 4 непредизвикани грешки. Надал не игра слабо, но просто нямаше никакъв отговор на Джокович, който бе като робот. Джокович изпревари Роджър Федерер и Рой Емерсън и със седем титли от Мелбърн е еднолично под №1 по този показател. Именно тук през 2008-а той спечели и първия си трофей от \"големите четири\". Тази сега е под №15 за него и в това отношение той вече е еднолично трети във вечната класация. Досега делеше тази позиция с Пийт Сампрас, който остава четвърти с 14.  Очаквайте подробности!!!", "date": "2019.01.27", "title": "Джокович прегази Надал за седма титла в Мелбърн"}
{"url": "https://www.standartnews.com/sport/svindal-spira-ss-skite-sled-svetovnoto-383565.html", "text": "Легендата в алпийските ски Аксел Лунд Свиндал (Нор) обяви че ще прекрати кариерата си след световното първенство в Оре (швеция) от 4 до 17 февруари.  Олимпийският шампион в спускането от ПьонгЧанг 2018 заяви, че постоянните контузии на дясното коляно, които го тормозят през последните три години, му пречат да продължи кариерата си. 36-годишният Свиндал е взел решението през последните няколко седмици. Норвежецът се очаква да стартира в супергигантския слалом на 6 февруари в Оре, както и в спускането три дни по-късно. Свиндал пропуска стартовете в Кицбюел този уикенд, за да даде почивка на коляното си и няма да участва следващата седмица в скоростните дисциплини в Гармиш-Партенкирхен (Германия). Аксел Лунд Свиндал има в кариерата си четири медала от олимпийски игри и осем от световни първенство, а освен това е носител на Световната купа през 2007 и 2009 година.\"", "date": "2019.01.27", "title": "Свиндал спира със ските след световното"}
{"url": "https://www.standartnews.com/sport/pszh-bez-neymar-sreshchu-manchestr-yunayted-383564.html", "text": "Голямата звезда на ПСЖ – Неймар, на 99% пропуска първия 1/8-финален мач от Шампионска лига с Манчестър Юнайтед, твърди Telefoot. Най-скъпият футболист в историята получи контузия по време на срещата със Страсбург (2:0) за Купата на Франция на 23 януари и едва ли ще е готов за гостуването на \"Олд Трафорд\". Сблъсъкът ще се състои на 12 февруари, но Неймар би трябвало да е готов за реванша в Париж на 6 март. През този сезон бразилската звезда има 20 гола в 22 мача във всички турнири и отсъствието му е голям проблем за Томас Тухел. Припомняме, че ПСЖ спечели групата си в Шампионска лига в компанията на Ливърпул, Наполи и Цървена звезда. Отборът взе 11 точки от 6 мача. Юнайтед пък остана зад Ювентус, но изпревари Валенсия и Йънг Бойс и се класира на 1/8-финалите. Английският гранд се намира в страхотна форма и има 8 победи от 8 двубоя под ръководството на временния мениджър Оле Гунар Солскяер. \r\n ", "date": "2019.01.27", "title": "ПСЖ без Неймар срещу Манчестър Юнайтед"}
{"url": "https://www.standartnews.com/sport/botev-zapochna-lagera-s-11-383551.html", "text": "Ботев (Пловдив) завърши 1:1 с Радник (Сурдулица ) в първата си контрола от лагера си в Турция, игран на стадиона в Белек. В 11-ата минута след пряк свободен удар от около 25 метра Тодор Неделев прати топката към горния десен ъгъл на пазената от Никола Василевич врата, който успя да избие в корнер. Сърбите отвърнаха с опасна атака в 16-ата минута, при която Игор Златанович стреля с глава, но Иван Чворович изби топката. В 23-ата минута след грешка в отбраната на Ботев Игор Златанович открадна топката, излезе сам срещу Иван Чворович и с хладнокръвен удар отбеляза гола за Радник. След това попадение сърбите продължиха да доминират и в 31-ата минута Христо Ристович стреля опасно, но топката излезе в аут. През второто полувреме в двата състава бяха извършени множество смени. В 56-ата минута след опасна атака на играчите на Радник Филип Стоянович отправи неточен удар. Четири минути по-късно Тодор Неделев преодоля  защитата на противника  и пусна успореден пас  на гол линията пас към Антонио Вутов, която отправи удар, но топката бе избита от противников бранител.  В 71-ата минута Тодор Неделев прати топката в аут от удобна позиция. Все пак Ботев изравни в 76-ата минута с гол на младия талант Станислав Шопов, който се разписа след подаване на Тодор Неделев. Секунди преди края на мача Станислав Шопов стреля опасно, но топката излезе в аут. \r\nПо програма следващата контрола на възпитаниците на старши треньора Николай Киров е насрочена за 29 януари - вторник, като съперник на тима е Пяст Гливице (Полша).", "date": "2019.01.27", "title": "Ботев започна лагера с 1:1"}
{"url": "https://www.standartnews.com/sport/sportt-po-tv-za-27-yanuari-383517.html", "text": "ТВ Акценти - Неделя 27.01.2019 БНТ 18,30 Спорт ТОТО bTV 17,50 Спорт тото Диема спорт 13,30 Баскетбол, Испания: Реал Мадрид - Фуенлабрада (пряко) 18,00 Футбол, Франция, Лига 1: Амиен - Лион; 22,00 ПСЖ - Рен (пряко) Диема спорт 2 18,00 Футбол, Купа на Англия: Кристъл Палас - Тотнъм; 20,00 Челси - Шефийлд Уенздей/Лутън Таун (пряко) 22,30 Баскетбол, НБА: Чикаго Булс - Кливланд Кавалиърс (пряко) Nova Sport 20,30 Баскетбол, Испания: Барселона - Уникаха (пряко) MaxSport1 15,30 Футбол, Холандия, Еревивизи: Фейенорд - Аякс; 17,45 Хееренвеен - АЗ Алкмаар (пряко) MaxSport2 16,00 Футбол, Италия, Серия А: Парма - СПАЛ (пряко) 19,30 Футбол, Испания, Ла Лига: Реал Сосиедад - Уеска (пряко) MaxSport3 13,30 Футбол, Италия, Серия А: Киево - Фиорентина; 16,00 Аталанта - Рома; 19,00 Торино - Интер; 21,30 Лацио - Ювентус (пряко) MaxSport4 13,00 Футбол, Испания, Ла Лига: Валядолид - Селта; 17,15 Жирона - Барселона; 19,30 Атлетик Б - Бетис; 21,45 Еспаньол - Реал М (пряко) Kanal 3 21,15 \"Спорт в обектива\" Ring.BG 19,00 Волейбол, Италия, Серия А: Латина - Тренто (пряко) Eurosport 06,00 Тенис: Открито първенство на Австралия, финал, смесени двойки; 10,15 финал, мъже (пряко) 14,00 и 16,30 Биатлон: Световна купа в Антхолц, масов старт, жени и мъже (пряко) 14,30 Ски, СК: Кицбюел, слалом, мъже, втори манш (пряко) 17,15 Спускане с шейни: Световно първенство във Винтерберг, щафета (пряко) Eurosport 2 09,45 Северна комбинация: Световна купа в Трьондхайм, ски скокове (пряко) 11,00 Ски, СК: Кицбюел, слалом, мъже, първи манш (пряко) 12,30 Ски, СК: Гармиш, супер Г, жени (пряко) 14,00 Спускане с шейни: Световно първенство във Винтерберг, мъже, втори манш (пряко) 16,30 Футбол, Германия, Първа Бундеслига: Байерн - Щутгарт; 19,00 Фортуна - Лайпциг (пряко) 23,30 Колоездене: Обиколка на Сан Хуан, първи етап (пряко)", "date": "2019.01.27", "title": "Спортът по тв за 27 януари"}
{"url": "https://www.standartnews.com/sport/ozhie-specheli-rali-monte-karlo-383569.html", "text": "Световният шампион Себастиен Ожие (Франция) със \"Ситроен С3\" откри новия сезон в шампионата по автомобилизъм с победа в рали Монте Карло. За французинът това е шести пореден успех от общо седем в престижното състезание. Втори на 2,2 секунди след победителя остана Тиери Нювил (Белгия) с \"Хюндай\".  Трети на 2:15.2 минути завърши естонецът От Танак с Тойота. Естонецът успя да навакса изоставането от петък, когато имаше проблеми с гумите и финишира пред седемкратния победител в рали Монте Карло - Себастиан Льоб с \"Хюндай\", който трябваше да се задоволи с четвъртото място на 2.28,2 минути след победителя. \r\nКласиране рали Монте Карло: \r\n1. Себастиен Ожие (Ситроен) 3:21.15.9 час  \r\n2. Тиери Нювил (Хюндай) на 2,2 секунди \r\n3. От Танак (Toйота) на 2.15,2 минути  \r\n4. Себастиен Льоб (Хюндай) на 2.28,2  \r\n5. Яри-Мати Латвала (Toйота) на 2.29,9  \r\n6. Крис Мик (Toйота) на 5.36,2", "date": "2019.01.27", "title": "Ожие спечели рали Монте Карло"}
{"url": "https://www.standartnews.com/sport/ivet-goranova-s-2-pobedi-v-parizh-383571.html", "text": "Бронзовата медалистка от световното първенство Ивет Горанова постигна две победи на турнира Премиер Лига по олимпийско карате във френската столица Париж. В категория до 55 кг \"кумите\" Горанова спечели с 1:0 в първия си мач срещу Яна Битш (Германия), а след това победи и Сабрина Уйдаден (Франция) с 4:0. Българката отстъпи в третата си среща на италианката Лорена Буза с 0:1. При 50-килограмовите Кристина Свиленова постигна успех в първия кръг с 3:2 над Сенан Тобосу (Бенин), но след това отстъпи с 2:5 пред Шъу-Шуан Гу (Тайван). Александра Стублева (над 68 кг) и Стефан Петков (до 75 кг) загубиха срещите си от първия кръг в своите категории.", "date": "2019.01.27", "title": "Ивет Горанова с 2 победи в Париж"}
{"url": "https://www.standartnews.com/svyat/desetki-ubiti-i-raneni-pri-atentat-vv-filipinite-383508.html", "text": "Две бомби избухнаха в района на катедрала на остров в южната част на Филипините. Те отнеха живота на най-малко 19 и раниха 48 души, отишли на неделна литургия, съобщи началникът на националната полиция Оскар Албайалде, цитиран от Асошиейтед прес. Сред жертвите има и цивилни, и военни. На снимки в социалните мрежи се виждат отломки и тела, лежащи на улицата пред катедралата, срещу която са извършвани нападения и в миналото. \"Наредих на нашите войски да повишат нивото на тревога, да обезопасят всички религиозни обекти и обществени места и да приложат мерки за безопасност, за да предотвратят враждебни планове\", каза в комюнике министърът на националната отбрана Делфин Лорензана. Никой не е поел отговорност за нападението. Остров Джоло, където се намира катедралата, от дълго време е тормозен от екстремистите от групировката Абу Саяф. Тя е в черните списъци на САЩ и на Филипините с терористични организации, заради извършените от нея бомбени атентати, отвличания и обезглавявания.", "date": "2019.01.27", "title": "Десетки убити и ранени при атентат във Филипините"}
{"url": "https://www.standartnews.com/svyat/lavina-v-kosovo-pogubi-zamestnik-ministr-383524.html", "text": "Заместник-министърът в косовското посолство Ариан Даци е загинал при лавина, докато е карал ски в южната част на страната, предава Агенция \"Фокус\". При инцидента в ски курорта Брезовица в косовската част на Шар планина, на 80 километра от Прищина, Ариан Даци е загинал, а негов приятел е бил ранен. \r\nСпоред информация на правителството двамата са карали ски извън маркираните писти, когато лавината ги е затрупала. Работници в зимния център са открили тялото на заместник-министъра и са помогнали за спасяването на другия скиор. \r\n ", "date": "2019.01.27", "title": "Лавина в Косово погуби заместник-министър"}
{"url": "https://www.standartnews.com/svyat/papa-frantsisk-deva-mariya-ne-e-bila-influensr-no-e-promenila-isto-383546.html", "text": "Не се поддавайте на изкушението да живеете във виртуалния свят на интернет. С този апел се обърна папа Франциск към  , събрали се в Панама за Световните дни на младежта. „Не е достатъчно да си по цял ден в мрежата, за да се чувстваш признат и обичан“, заяви Франциск пред 600 000 души,  събрали се на огромно открито пространство, близо до международното летище в Панама. . Тя не е била \"инфлуенсър\", но без да го е искала и търсила, се е превърнала в жената, която най-много е повлияла на историята“, заяви папата, цитиран от Франс прес. \r\nТой говори за това колко е трудно за младите да намерят смисъл в живота, когато са „без работа, без образование, без общност и без семейство“. „Накрая се чувстваме празни и запълваме тази празнота с безсмислени неща. Защото още не знаем за кого да живеем, да се борим и да обичаме“, добави той. \r\n„Само любовта ни прави по-човечни, по-пълноценни, всичко останало е хубаво, но изпразнено от съдържание“, каза още Светият отец. В проповедта си пред свещеници и семинаристи по време на литургията в панамската катедрала \"Санта Мария ла антигуа“ папа Франциск призна, че католическата църква, \"ранена от своя грях\", не се е вслушала в жертвите. \r\n„Гледката как една църква, ранена от своите грехове, толкова често не се вслушва във воплите“ на жертвите води до „липса на надежда“, която подкопава вярата, подчерта папата, предаде Дарик радио.", "date": "2019.01.27", "title": "Папа Франциск: Дева Мария не е била инфлуенсър"}
{"url": "https://www.standartnews.com/svyat/27-zaginali-pri-teroristichen-akt-v-tsrkva-vv-filipinite-383522.html", "text": "Две бомби избухнаха в района на катедрала на остров в южната част на Филипините. Те отнеха живота на най-малко 19 и раниха 48 души, отишли на неделна литургия, съобщи началникът на националната полиция Оскар Албайалде, цитиран от \"Асошиейтед прес\", пише dir.bg. Сред жертвите има и цивилни, и военни - 7 войници и 20 мирни граждани. 14 войници са ранени, както и двама полицаи и 61 мирни граждани, показва последната равносметка, публикувана от местната полиция.На снимки в социалните мрежи се виждат отломки и тела, лежащи на улицата пред катедралата, срещу която са извършвани нападения и в миналото.  Никой не е поел отговорност за нападението.  Остров Джоло, където се намира катедралата, от дълго време е тормозен от екстремистите от групировката Абу Саяф. Тя е в черните списъци на САЩ и на Филипините с терористични организации, заради извършените от нея бомбени атентати, отвличания и обезглавявания.  ", "date": "2019.01.27", "title": "27 загинали при терористичен акт в църква във Филипините"}
{"url": "https://www.standartnews.com/svyat/maduro-otkazhete-se-ot-ultimatuma-za-izbori-383591.html", "text": "Венецуелският президент Николас Мадуро отхвърли ултиматума на редица европейски страни, които му отпуснаха 8 дни, за да свика избори. В разпространено днес интервю за телевизия Си Ен Ен-Тюрк той заяви, че страната му \"не е свързана\" с Европа, предаде Франс прес, цитирана от БТА. \"Никой не може да ни поставя ултиматуми\", заяви Мадуро. Мадрид, Париж, Берлин, Лондон, Брюксел и Лисабон настояха вчера до 8 дни във Венецуела да бъдат насрочени избори и заявиха, че в противен случай ще признаят за държавен глава председателя на парламента Хуан Гуаидо, самопровъзгласил се за президент. С това Гуаидо \"нарушава всички възможни закони и конституцията\", коментира Мадуро. \"Не съм съдия, съдът е този, който ще реши какви стъпки да бъдат предприети за гарантиране на сигурността на страната и на нашата конституция\", добави той, цитиран от ТАСС. Мадуро припомни, че \"в най-скоро време в страната предстоят избори за парламент\", а поредните президентски \"избори ще се състоят през 2020 г.\". Президентът на САЩ Доналд Тръмп \"не е лидерът, способен да се справи с трудностите. Сигурен съм, че той ни подценява. Той подценява и Латинска Америка, и целия свят. Такава му е идеологията - той подценява всички\", каза Мадуро. И изтъкна, че е отворен за диалог, но запитан от Си Ен Ен-Тюрк дали ще има среща с Тръмп, отговори, че такава среща \"не е невъзможна, а едва ли е вероятна\". Латиноамериканският държавник призна, че не е бил учуден от телефонното обаждане на турския президент Реджеп Тайип Ердоган, който го подкрепи на фона на венецуелските събития. \"Не, за мен това не бе изненада. Г-н Ердоган е смел човек с уважение към ценностите\", подчерта Мадуро. Турският външен министър Мевлют Чавушоглу на свой ред днес отправи призив да се уважава решението на избирателите във Венецуела, които на предишните избори гласуваха за действащия президент Николас Мадуро, предаде ТАСС. Проблемът във Венецуела трябва да бъде разрешен по мирен път, властите на страната са отворени за диалог. Трябва да постигнем мир в страната, всички трябва да се отнасят с уважение към волята на народа, проявена на изборите, каза Чавушоглу. Той критикува държавите, подкрепящи смяната на властта в латиноамериканската страна. Страните, които учат на демокрация другите, могат да игнорират демокрацията, когато става въпрос за самите тях, отбеляза Чавушоглу, цитиран от телевизия Хабертюрк.  ", "date": "2019.01.27", "title": "Мадуро: Откажете се от ултиматума за избори"}
{"url": "https://www.standartnews.com/mneniya/2000-km-s-kolelo-ot-berlin-do-shipka-383538.html", "text": "- Защото три години в България търсех безуспешно работа не само по специалността. Исках да се реализирам и да запиша висше образование, но не стана. - Не се занимавам с рисуване. Започнах като общ работник във фирма за хранителни стоки и стигнах до доста висока позиция. В момента имам собствена търговска фирма. И съм много доволен и удовлетворен, защото имам най-важното, от което се нуждае човек - прехрана и сигурност. Но пък ми липсва родината... - Никога не съм качвал Шипка с колело или пеша и много ми се искаше да го направя точно на 3 март. Смятам себе си за патриот, за човек, който обича родината си и иска да помогне. Споделял съм това неведнъж в различни групи, страници и чатове в социалните мрежи. Дразни ме, когато незаслужено се упрекват българите зад граница. Мисля, че всеки българин, който е в чужбина, мисли много повече за родината си, отколкото, когато е на родна земя. - Да, няколко пъти съм бил още като ученик. Усещането наистина е неописуемо. До този величествен паметник на свободата човек се чувства малък и същевременно горд, че е българин, че е имало такива храбреци, оставили костите си за свободата на България. - Тръгвам от Берлин на 21 февруари от 9 часа, от площад Александърплатц. Планирам да изминавам на ден по 200-300 км, което означава около 15 часа непрекъснато каране. Ако има възможност и малко повече, но няма да се преуморявам, за да ми стигнат силите до финала. Планирам да мина през 10 европейски столици, но засега ще ги запазя в тайна. Ще спра, разбира си, и в София. В страните през които ще премина, ще има хора, които ще отговарят за логистиката, ако нещо се случи с мен, не дай, Боже, да ми помогнат. - Сега си идвам само за националния празник и някои дребни ангажименти, свързани с един мой проект. Иначе смятам до остана в Берлин още 2-3 години, докато стабилизирам фирмата си да мога спокойно да се завърна в България. Искам тази фирма да може да функционира и в Германия, и в България и да финансира проекта, който замислям и който е мащабен и няма аналог. - Най-общо казано с обединението и развитието на българското общество, за да бъде компетентно и активно, да има собствена позиция и да бъде реална алтернатива и коректив на управляващите. Това не е политически проект, а граждански, обществен, в който смятам да привлека, както българите в чужбина, така и тези, които живеят в страната. - Смея да твърдя, че съм информиран и буден българин, защото, въпреки че съм в чужбина, следя какво става в родината. Знам, че в Болярово отново се надигна брожение заради унищожените от властите животни заради чумата. Следих подробно развоя на събитията след нападението на двамата роми над командоса във Войводиново. - За мен погрешната политика направи ромското население да бъде по-привилегировано от българите. ЕС също допринесе техните и без това големи права да се увеличат. Те са малцинство и трябва да ги \"интегрираме\", казват техните защитници. Ами българинът, който се чувства пренебрегнат, чужденец в собствената си страна, кой ще защити? Правя сравнение с Германия и виждам какво се случва тук с малцинствата. Искат или не искат, водят ги на работят, въртят ги тук-там, за да се впишат в обществения живот реално. Какво бе направено в България по т.н. програма за ромското включване? Изсипаха се милиони левове в разни фондации, организации и фирми, а те въобще нямаха за цел да помогнат на ромското население да си изкарва прехраната, а гледаха как да откраднат по-голямата част от тези пари. - Не гласувах на последните парламентарни изори и сега няма да гласувам, защото изборите в България не са честни, нагласят се. - Защото в някаква степен съм запознат с тези машинации. Когато бях ученик в Казанлък, помагах в предизборния щаб на една политическа сила - предпочитам да не я казвам. Бях в кухнята, както се казва, много нередни неща видях и научих и се отвратих от самата политика. Повечето хора казват, трябва да направиш партия, кмет да станеш, да влезеш във властта, за да я промениш, но аз не мисля така. - Другият начин е да работиш с много хора, с които да генерираш идеи и да предлагаш истински решения за развитието на България. Това е смисълът на моя обществен проект, за който стана дума вече. Политиците в България нямат този интерес, техният интерес е личната облага, да пълнят собствения си джоб. - Първо ще създам условия чрез моята фирма, която ще финансира в началото проекта, българите да получават толкова, колкото в чужбина. Сега бизнесът в България няма интерес да плаща толкова, колкото изкарват реално работниците. - Най-лошото е, че няма много българи, които мислят като мен и искат да помогнат на родината си. Искрено, честно, безкористно. Всеки първо гледа личната облага, личният интерес. Липсата на умни специалисти, които искат да помогнат на България, може да се окаже препъникамък за проекта. - Сега подготвям визитката и описанието на проекта и се надявам да го направя достатъчно убедително, за да привлека съмишленици. Но не очаквам да ме подкрепят хора, които си надхвърлят сянката, т.е. правят се на умни, интелигентни, успели, но не са готови да помогнат с нищо на родината си. Сега е време да се запитаме: \"А ти какво направи за България?\". Не утре, или вдругиден, защото може да я няма... - На практика аз вече работя по него, имам и 20 асистенти. В момента търся графични дизайнери да подготвим уеб-сайта. Амбицията ми е в него да създадем групи на всички професионални общности - икономисти, мениджъри, учители, инженери, артисти и т.н. Да ги стимулираме и да им помогнем работят заедно по общи проекти за България. Другата ни амбициозна задача е постепенно да наберем средства за животоспасяващи операции на български деца. В перспектива искаме да изградим и първата независима медицинска лаборатория в България и медицински центрове в по-отдалечените места. Надявам се до края на годината проектът да започне да работи и за обществото, за хората в България.  ", "date": "2019.01.27", "title": "2000 км с колело  от Берлин до Шипка"}
{"url": "https://www.standartnews.com/svyat/uragan-ubi-dvama-v-antaliya-383542.html", "text": "Бедствие в съседна Турция. Ураган вилнее в Анталия през последното денонощие.  Стихията отне живота на двама души, още най-малко 14 са ранени. Бурята повали дървета, причини наводнения и нанесе щети на сгради и земи. Вятърът отнесе покрива на болница и пациентите бяха спешно прехвърлени в други лечебни заведения. Вчера 12 души пострадаха на летището в Анталия, където торнадо преобърна два автобуса и нанесе щети на самолети.", "date": "2019.01.27", "title": "Ураган уби двама в Анталия"}
{"url": "https://www.standartnews.com/svyat/zabranikha-na-megan-da-si-zatvarya-vratata-na-kolata-383562.html", "text": "Охраната на Меган Маркъл е предупредила херцогинята на Съсекс да спре да затваря сама вратата на колата, от която слиза, по време на официални събития, пише в. „Дейли мейл“, цитиран от БГНЕС. Причината – автомобилите, с които пътуват членовете на кралското семейство, са с автоматично заключващи се врати и в случай на евентуално нападение, ако вратата е затворена то това може да забави тяхната евакуация. Меган Маркъл беше забелязана сама да затваря вратата на колата, от която слиза. Това предизвика вълна от одобрение сред британското общество и симпатии към младата херцогиня.Но при посещението си в Оукланд, Нова Зеландия херцогинята на Съсекс остави вратата на колата отворена, явно след разговори с началник на охраната си.", "date": "2019.01.27", "title": "Забраниха на Меган да си затваря вратата на колата"}
{"url": "https://www.standartnews.com/svyat/koy-pritezhava-otkradnata-moneta-za-milion-dolara-383582.html", "text": "В Берлин започна процесът за кражбата на една от най-ценните монети, отсечени от началото на века. Става дума за златна пара, с номинал от  1 милион долара, която тежи 100 килограма, с диаметър 50 сантимента и дебелина 4 сантиметра. Златната монета се открадната от музея в Берлин Боде и досега е смятано за едно от дръзките престъпления. Монетата е изсечена заедно с още пет през 2007 година в канадския кралски монетен двор. На лицевата й страна е лика на кралица Елизабет втора, а на задната страна е нарисуван кленов лист. Останалите са продадени на частни колекционери, като една от тях е собственост на испанска компания, търгуваща със скъпоценни камъни. Коя  точно от тези монети е откраднатата, все още е тайна. Наглата кражба  се случва на 27 март 2017 година и медиите вадят най-различни версии как е измъкната монетата изпод похлупака, който е непробиваем и независимо от двойната сигнална уредба крадците необезпокоявано са изнесли ценната монета от музея в 3 часа през нощта. Впоследствие се разкрива, че кражбата е извършена дърварски - с брадва и количка за строителни материали. Оказало се, че бандата е знаела, че градската железница, която минава до музея,  точно в този час не работи, сложили стълба, разбили стъклото и след това избягали  с количката покрай линията й през реката. Месеци  по-късно полицията хванала крадците, които се оказали познайници от многобройни кражби и изнасилвания. Вътрешният човек се оказал братовчед им, който работил като охранител в музея. Всички те били деца на емигранти, дошли преди години в Германия от Ливан. Но въпреки признанията им за кражбата, монетата и досега е в неизвестност, а никой не може да даде логично обяснение как се счупва с брадва двойно бронирано стъкло, нито как се сваля с обикновена  стълба стокилограмова монета. И как никой не е чул грохота, от падането на монетата, която крадците на два пъти изпускали по пътя. Процесът събира рекорден интерес и дава надежди, че мистерията ще се разгадае, както и че ще стане ясно кой притежава сега златната монетата с номинал 1 милион долара. Предполага се, че ливанците веднага са я продали, а пазарна цена в деня на отсичането  е била  около 2,2 милиона долара. Днес тя се оценява на 4 милиона долара заради поскъпването на златото двойно през последните  10 години. Големият кленов лист, както я наричат колекционерите, не е най-скъпата златна монета на пазара. През 2011 година австралийският монетен двор отсече ограничена емисия от златни монети, които нарече Червеното кенгуру. Те тежат по 1012 килограма и днешната цена на всяка от тях е  41 милиона долара, припомня Риа новости.", "date": "2019.01.27", "title": "Кой притежава открадната монета за милион долара?"}
{"url": "https://www.standartnews.com/svyat/cherveni-shalcheta-sreshchu-zhlti-zhiletki-v-parizh-383590.html", "text": "Близо 10 500 \"червени шалчета\" според оценка на полицията дефилираха днес под дъжда в Париж \"в защита на демокрацията и институциите\" от насилието, съпровождало демонстрациите на \"жълтите жилетки\" през последните седмици, предаде Франс прес, цитирана от БТА. Агенцията припомня, че 10 000 души бяха заявили чрез Фейсбук участие в т. нар. Републиканско шествие на свободите. Френски и няколко европейски знамена личаха в редиците на протестиращите. Те скандираха: \"Да - на демокрацията, не - на революцията\". Някои носеха тишъртки с надпис \"Обичам своята република\" или \"Спрете насилието\". Мнозина участници бяха с червени дрехи - якета, шапки, кърпи за глава бандана, шалове. За разлика от парижките акции на \"жълтите жилетки\", в които участват предимно млади мъже, \"червените шалчета\" бяха представени от хора на средна и по-голяма възраст, посочва ТАСС. Според Лоран Сулие, инициатор на шествието, \"червените шалчета\" отговарят на повика, насочен към \"мълчаливото мнозинство, което от десет седмици си стои по къщите\". Той намеква за редовните седмични демонстрации на \"жълтите жилетки\" всяка събота - протести срещу социалната и данъчната политика на кабинета, по време на които имаше инциденти и сблъсъци със силите на реда. Движението на \"червените шалчета\" заявява, че днешната проява не е нито демонстрация срещу \"жълтите жилетки\", нито подкрепа за президента Еманюел Макрон, а нещо по-мащабно - акция в защита \"на Републиката\", сиреч на страната. Мнозина от \"червените шалчета\", заявили, че ще участват в демонстрацията, казват, че са споделяли част от исканията на \"жълтите жилетки\", но отхвърлят идеята за насилие \"срещу институциите\". Шейсет и двегодишната Мари-Лин, медицинска сестра в държавна болница, дошла тук от югоизточно предградие на столицата, уверява, че \"не е против първоначалната идея (на \"жълтите жилетки\") да се поозъбим малко\", но иска да каже \"стоп на физическото и словесното насилие\". \"Не искам страната ми да се сгромоляса в диктатура\", тревожи се 63-годишната Кристин - банкова чиновничка в пенсия, пристигнала от Вилпаризи край столицата, която се опасява от подем на екстремистките партии. От редиците често се чуваше викът: \"Фашизмът няма да мине!\". Партията на Макрон \"Република, напред\" се опита да посрещне сдържано инициативата, но двайсетина депутати и шестима сенатори от мнозинството дойдоха на демонстрацията в лично качество, допълва АФП. На площад \"Бастилия\", където приключи акцията, имаше и \"жълти жилетки\", събрали се на високото стълбище, водещо към сградата на Операта. Те обсипваха с обиди демонстрантите - \"червени шалчета\", но полицията успя да осуети наближаващия сблъсък, добавя ТАСС.", "date": "2019.01.27", "title": "Червени шалчета срещу жълти жилетки в Париж"}
{"url": "https://www.standartnews.com/svyat/75-godini-ot-osvobozhdavaneto-na-sankt-peterburg-383558.html", "text": "предаде ДПА, цитирана от БТА. Хуманитарното дарение ще бъде използвано за нуждите на болница и за създаването на руско-германски център, съобщиха външните министерства на двете страни в съвместно изявление. \"Уверени сме, че това доброволно действие ще подобри качеството на живота на оцелелите от блокадата и ще помогне за историческото помирение между народите на двете страни като основа за бъдещи двустранни отношения\", се казва още в него. .  При минус 12 градуса бойци от Западно военния окръг и курсанти от военното училище в Санкт  Петербург участваха в парада на Дворцовия площад в града, съобщи Риа Новости. Преди 75 години градът се казва Ленинград. Легендарната обсадата продължава повече от две години, докато на 27 януари 1944 г. Червената армия отблъсква силите на Третия райх. Над 1 млн. жители на града загиват заради въздушния и артилерийски обстрел. В парада се включи и легендарният танк Т-34, изиграл ключова роля в победата над нацистите и станал символ на смелостта и страданието на нацията по време на войната. Освен историческо въоръжение, на парада беше показана и съвременна бойна техника, включително ракетни комплекси „Искандер-М”. Парадът завърши с изпълнение на авиационна група за висш пилотаж „Стрижи”. Прелетяха и шест изтребителя МиГ-29. Руският президент Владимир Путин положи цветя пред паметника „Родината-майка” на Пискарьовското мемориално гробище. По традиция държавният глава посещава и братската могила, където е погребан брат му Виктор, починал по време на обсадата. По това време братът на сегашния президент е на 1 годинка. Самият Путин е роден след края на войната, през 1952 г.", "date": "2019.01.27", "title": "Германия дари 12 млн. евро на Русия /ОБНОВЕНА/"}
