{"url": "https://standartnews.com/regionalni/daryavat-parite-za-buketi-v-pomoshch-na-bolna-uchitelka-401560.html", "text": "Всички казанлъшки училища в Казанлък застават зад благотворителната инициатива в помощ на дългогодишната учителка от местното основно училище \"Чудомир\" Даниела Драгиева. По време на екскурзия в Швейцария на 20 агуст тя получава сърдечен пристъп и оттогава се намира в болница в Женева. Роднините на Даниела искат да я приберат обратно в Казанлък, но не разполагат с необходимите средства. \r\n  От няколко дни    в интернет-пространството върви послание с апел за съпричастност. „Уважаеми родители, призоваваме Ви, не купувайте цветя, а оставете парите за букета си в кутията за дарение на входа на училището при охранителя на 16- ти септември!“, призовават инициаторите. \r\n  Всички казанлъшки училища вече са изразили съпричастност и ще се включат в дарителската кампания в помощ на дългогодишната учителка Даниела Драгиева.  \r\n ", "date": "2019.09.13", "title": "Даряват парите за букети в помощ на болна учителка"}
{"url": "https://standartnews.com/regionalni/v-shishmantsi-deystva-nezakonna-kariera-za-inertni-materiali-401582.html", "text": "Незаконна кариера за добив на инертни материали край Шишковци разкри РИОСВ-Пловдив. От екоинспекцията са се самосезирали след коментари на граждани в социалните мрежи, че районът е запрашен. При направената проверка екоекспертите установили, че една от действащите кариери в района на селото е незаконна – няма официално предоставена концесия от Министерството на енергетиката, легализираща дейността ѝ, пише TrafficNews. \r\n  \r\nКонстатирано е, че в имота има трошачно-сортировъчна инсталация, която работи и в момента на проверката. Инспекторите са установили, че се извършва добив, преработка и изнасяне на скална маса от незаконния обект. РИОСВ–Пловдив е сигнализирала за случая Министерството на енергетиката и кмета на община Раковски. Предстоят следствени действия по случая.", "date": "2019.09.13", "title": "В Шишманци действа незаконна кариера за инертни материали"}
{"url": "https://standartnews.com/regionalni/blagoevgrad-posreshcha-diplomati-401559.html", "text": "Ръководители на дипломатически мисии и представителства на международни организации пристигнаха в Благоевград. На площад „Георги Измирлиев“ те бяха посрещнати сърдечно от кмета на общината д-р Атанас Камбитов и от областния управител Бисер Михайлов. Двудневната визита е организирана със съдействието на Министерството на външните работи. \r\n“Изключително ми е приятно да Ви поздравя с „добре дошли“ в Благоевград – столица на Пиринския край! Този край, който днес посетихте и имахте възможността да се убедите в красотата, очарованието и разнообразието му. \r\nВашето посещение събужда много хубави спомени в мен и в моите съграждани. Преди 32 години Благоевград беше основно променен, изграден с нов облик. Причината бе именно посещението на т.нар. Дипломатически корпус, представители на дипломатически мисии в България.  Тогава бе направен и площадът, на който се намираме, и целият този комплекс“, каза кметът на Благоевград д-р Атанас Камбитов. \r\nТой припомни, че неотдавна площад „Георги Измирлиев“ бе обновен. „Само преди една година напълно реновирахме цялото това пространство със средства от Оперативните програми. Запазихме визията, като израз на благодарност, признателност към хората, преди нас. Когато течеше ремонтът се шегувах, че това е Втори корпус в Благоевград. Ето, че Вие сте тук, това е факт! \r\nСигурен съм, че ще усетите младежкия дух на града. Неслучайно мотото на Благоевград е „Древен и Модерен“. \r\nДревен с историята си, датираща от Римската империя и Модерен с университетите и хилядите млади хора. Ще почувствате пъстротата на традициите, обичаите и богатството на културния живот. Благодаря Ви за визитата! \r\nЗа нас е чест!“, каза още в приветственото си слово кметът на Благоевград д-р Атанас Камбитов. Специално за посещението на дипломатите бе подредена и фотоизложба, включваща кадри от  пристигането на Корпуса в края на 80-те години на миналия век. \r\nДнес делегацията  имаше възможност да се наслади и на творчеството на Ансамбъл „Пирин“. Творците изнесоха специално подготвена музикално-танцова програма. Непосредствено след това дипломатите посетиха храм „Въведение Богородично“, където бяха посрещнати от Негово Високопреосвещенство неврокопски митрополит Серафим. Посещението в Благоевград е с опознавателна цел, в основата на която е представяне на външнополитическите приоритети и запознаване с туризма, икономиката, образованието, културата и местното самоуправление. \r\nДипломатите ще останат в Благоевград и утре, когато ще разгледат културно-исторически обекти в града.", "date": "2019.09.13", "title": "Благоевград посреща дипломати"}
{"url": "https://standartnews.com/regionalni/khilyadi-se-stichat-na-krstova-gora-401604.html", "text": "В навечерието на един от 12-те големи християнски празници - Въздвижение на Светия кръст Господен, по-популярен като Кръстовден, хора от цялата страна отиват на Кръстова гора, където се съхранява частица от Светия кръст Господен. Тази вечер започват богослуженията на открито пред централния храм „Покров Богородичен“. Вярващите идват преди празника, който е утре, за да пренощуват на святото място, където от октомври 2009 година се съхранява частица от Светия кръст Господен“. „В момента има много богомолци, християни, които са дошли два дена по-рано за празника. Хората ги води частицата от Честния и животворящ кръст. Богомолният народ да се помоли, да се поклони“, каза игуменът на Кръстова гора архимандрит Висарион. Богослужението започва тази вечер пред централният храм „Покров богородичен“. „Празничната вечерня ще започне от 19 часа, която ще отслужи Негово Високопреосвещенство Пловдивският митрополит, а от 23 часа ще започне утринното богослужение и от 24 часа Светата Божествена литургия. Пожелавам на всички православни християни, на целия български народ Честният и животворящ кръст да ги закриля, да ги осенява и да ги пази. Честит и благословен да бъде празникът!“ Утре от 7,30 часа е водосветът.", "date": "2019.09.13", "title": "Хиляди се стичат на Кръстова гора"}
{"url": "https://standartnews.com/regionalni/i-vidin-se-vklyuchva-v-da-izchistim-blgariya-zaedno-401579.html", "text": "Областна администрация на Видин за поредна година се включва в кампанията „Да изчистим България заедно”, която тази година ще се проведе на 14 септември (събота). Служителите на Администрацията ще почистват крайбрежната заливаема ивица на река Дунав в района на крепостта „Баба Вида“, където областният управител ще даде старт на акцията в 9:30 часа. \r\nПриканваме Вас и Вашите екипи да се включите в акциите на 14 септември и заедно да направим по-чисти, уютни и приветливи населените места, природните територии и зони, и не на последно място изворните чешми в нашата област. С участието на всеки един от нас в акциите за почистване, залесяване и облагородяване ще демонстрираме своята активна гражданска позиция и ангажираност в каузата за чиста околна среда за нас и следващите поколения.  ", "date": "2019.09.13", "title": "И Видин се включва в \"Да изчистим България заедно\""}
{"url": "https://standartnews.com/regionalni/gori-sredna-gora-v-kazanlshko-401594.html", "text": "Голям пожар бушува в Средна гора, източно от казанлъшкото село Горно Черковище. Поради силният вятър огънят вече е навлязъл и в широколистната гора и се насочил към съседното село Средногорово.   Повече от 5 екипа на пожарната вече били на терен в огтнището на пожара, погали им горски служители и доброволци от община Казанлък и от двете села. Тежки машини правели просека, за да ограничат разпространението на огъня.Огнеборците са поискали и помощ от хеликоптер. \r\nКметът на с. Средногорово Антон Антонов твърди, че пасища горели за трети път тази година, но все още не може лода се изясни дали става въпрос за небрежност или за умишлени палежи. Според  кмета нямало опасност за хората, пожарът бил далеч  от къщите успокои кметът.  \r\n ", "date": "2019.09.13", "title": "Гори Средна гора в Казанлъшко"}
{"url": "https://standartnews.com/biznes/stroitelna-firma-ostavi-bez-tok-nad-1800-klienti-na-chez-v-sofiya-401578.html", "text": "Строителна фирма скъса кабел 10 киловолта, собственост на ЧЕЗ Разпределение, и за близо час остави без електрозахранване 1800  клиенти на дружеството в центъра на София в района на бул. „Дондуков“ и ул. „Г. С. Раковски“. Това е трети случай на скъсан кабел при несъобразени изкопни дейности от началото на седмицата. На 10 септември бе  скъсан кабел  20 киловолта на ЧЕЗ Разпределение, в резултат на което без електрозахранване за около 1 час останаха около 1000  клиенти на дружеството на територията на кв. Требич, кв. Илиянци, кв .Нови Искър и с. Мрамор, а на следващия ден за около 30 минути без ток останаха около 3100 клиенти на територията на кв. Панчарево, Герман и Кокаляне.   „Навременното съгласуване на строителните и ремонтните работи е изключително важно, защото ще предотврати неудобствата за домакинствата и бизнеса“, заяви Васил Василев, директор „Експлоатация и поддържане“ в „ЧЕЗ Разпределение България“ АД.   Строителните проекти би трябвало предварително да се съгласуват с електроразпределителната компания. В рамките на това съгласуване дружеството в писмен вид информира строителя, че е длъжен да го уведоми за деня и мястото на стартиране на изкопните дейности.    фирмите да информират компанията поне две седмици предварително къде и кога ще извършват изкопни дейности. Това може да става на телефон 0700 10 010 или на имейл  .    ", "date": "2019.09.13", "title": "Строителна фирма остави без ток над 1800 клиенти на ЧЕЗ в София"}
{"url": "https://standartnews.com/regionalni/pozhart-v-kazanlshko-ne-e-ovladyan-401602.html", "text": "Горският пожар край село Горно Черковище Казанлъшко, все още не е овладян. Освен сухи треви и храсти пламъците са обхванали и борова гора, която е стара и леснозапалима. Обстановката се усложнява и от трудния терен, което налага да се гаси на ръка. Огнеборците нарамват 20-килограмови раници с вода и тръгват да се катерят по стръмнините. Участват и доброволци от съседните села.", "date": "2019.09.13", "title": "Пожарът в Казанлъшко не е овладян"}
{"url": "https://www.standartnews.com/sport/voleybolistite-izlizat-sreshchu-rumniya-na-evro-2019-401558.html", "text": "Националите по волейбол продължават участието си на Европейското първенство днес срещу Румъния. Двубоят е от 18,15 ч и ще бъде излъчен пряко по БНТ 3. Вчера България стартира с бърза победа с 3:0 над Гърция. Румънците пък загубиха с 0:3 от Франция. В друг мач от \"българската\" група А Италия победи с 3:0 Португалия. След успеха над Гърция селекционерът на националите Силвано Пранди обяви, че най-важното нещо е била победата. \"Работим и мислим за мача с Румъния, допълни той.", "date": "2019.09.13", "title": "Волейболистите излизат срещу Румъния на Евро 2019"}
{"url": "https://standartnews.com/sport/voleybolistite-srazikha-i-rumniya-na-evro-2019-401601.html", "text": "Националите по волейбол на България записаха втори пореден успех на европейското първенство. В Монпелие тимът воден от Силвано Пранди надигра в мач от група \"А\" на турнира Румъния с 3:0 (26, 20, 20). Българският тим отново се представи солидно, ката интрига имаше само в първата част. Румънците дори имаха възможност да затворят гейма при 25:24 в своя полза. В крайна сметка България спечели първия гейм с 28:26 след ас на Мартин Атанасов. Във втората част \"лъвовете\" имаха аванс от 23:19, за да победят с 25:20. В третия гейм Румъния направи пет поредни точки при 19:12 в полза на българския тим, а \"трикольорите\" затвориха мача за 84 минути с 25:20 след успешно нападение на Цветан Соколов. На 14-и септември националите играят с Португалия. По-късно тази вечер Гърция среща Италия, докато домакинът Франция излиза срещу Португалия в другите мачове от група \"А\" на Евро 2019.", "date": "2019.09.13", "title": "Волейболистите сразиха и Румъния на Евро 2019"}
{"url": "https://standartnews.com/sport/loko-pd-nadvi-tsarsko-selo-v-sofiya-401599.html", "text": "Локомотив (Пловдив) победи при гостуването си Царско село на стадион \"Славия\" в първия мач от IX кръг на efbet Лига. \"Смърфовете\" триумфираха с 3:2, след като водеха с 3:0 до 53-ата минута. В заключителните минути \"царете\" тръгнаха смело в атака в търсене на обрат и успяха да върнат две попадения. Мачът бе първи от програмата на 9-ия кръг в Първа лига. Георги Хашев (19) си отбеляза автогол, с което \"смърфовете\" поведоха в резултата. Новото попълнение Динис Алмейда (50) вкара дебютния си гол в официален мач, след като се появи в игра от пейката. Ален Ожболт (53) направи резултата класически. Георги Минчев (86) намали изоставането на домакините след точно изпълнение на дузпа, а Родни Антуи (90+3) вкара дежурния си гол.", "date": "2019.09.13", "title": "Локо (Пд) надви Царско село в София"}
{"url": "https://standartnews.com/sport/arda-nadvi-vkshchi-boter-vr-401605.html", "text": "Новакът в efbet Лига Арда (Кърджали) стигна до труден успех с 2:1 в домакинството си на Ботев (Враца) в среща от 9-ия кръг. Радослав Василев (16) и Иван Коконов (71) се разписаха за тима воден от Стамен Белчев, а капитанът Валери Домовчийски (66) бе точен за гостите. През второто полувреме в игра за Ботев се появи Валери Божинов. Успехът изкачи новакът в елига Арда на четвъртото място в класирането с 15 т.", "date": "2019.09.13", "title": "Арда надви вкъщи Ботер (Вр)"}
{"url": "https://standartnews.com/sport/kuzmanov-specheli-blgariya-izravni-na-yuar-401592.html", "text": "България изравни на ЮАР в Кейптаун в мач от който е от втора група на Евро-африканската зона на Купа „Дейвис“. Това стана възможно след като Димитър Кузманов победи Руан Рулофсе със 7:5, 7:5. При 5:4 във втория сет Мико поиска медицински таимаут заради болки в крака. Така резултата от срещата вече е 1:1. В събота е мачът на двойки, за който капитанът Тодор Енев е зеявил Габриел Донев и Александър Донски. Колегата му Маркус Ондрушка залага на шестия в световната ранглиста при дуетите Равен Класен и Рулофсе. След това са оставащите два мача. Първите ракети Кузманов и Лойд Харис се срещат, а после трябва да е двубоя между Александър Лазаров и Рулофсе.", "date": "2019.09.13", "title": "Кузманов спечели, България изравни на ЮАР"}
{"url": "https://standartnews.com/sport/vitosha-moyata-planina-2019-shche-se-provede-na-21-septemvri-401583.html", "text": "Традиционното състезание \"Витоша моята планина\" ще се проведе на 21 септември от Бояна до хижа \"Алеко\". Организатори на атрактивната проява са „Витоша ски”АД, „Витоша ски клуб“, Фондация „София-европейска столица на спорта“, Сдружение Маратон. Участие могат да вземат всички физически и психически здрави хора, при спазване на маркировката и Закона за движение по пътищата. \r\nНаградният фонд е 6000 лв. За всички участници ще има подаръци - тениски, както и награди от томболата от спонсорите Salomon, Siven, Maxsport и Fibank. Водещ ще бъде рапърът Играта. Мъже, Жени М/Ж20 (родени 1999-2004г.) М/Ж40 (родени 1970-1979г.) М50 (родени преди 1970г.) М/Ж14 (родени след 2004г.)   8:15-9:15ч. получаване на състезателните номера за 16 км на старта в Бояна. Стартовите номера  на непълнолетните участници ще се получават с придружаващ родител или настойник; , Боянско ханче. Координати 42°38’47.52″С   23°16’0.57″И; 11:00 – 11:30ч. получаване на стартовите номера за 3 км на х.Алеко с придружаващ родител или настойник. , х.Алеко; 13:00ч. награждаване на призьорите на х.Алеко без изчакване на всички завършили. Боянско ханче-Бялата вода-Златни мостове-х.Бор-Платото-Голи връх-х.Алеко. Рекорд на трасето: Мъже 01:15:55 – Д. Мицов, Жени 01:33:24 – Кр. Иванова.  : х.Алеко-Платото-Голи връх-х.Алеко Организаторите си запазват правото на промени по трасето при необходимост. Временен спрей и на места ленти. : Контролен пост х.Бор приема до 13:00ч. Финалът приема до 14:00ч.  Дендрариум(6,2км, 1230м Н.В), х.Бор(10.3км, 1500м Н.В), снабдени с мюсли барове, изотоник и вода, на финала + банани.  Индивидуално по реда на финиширане. В класирането за Мъже и Жени участват и останалите категории, разделени по пол. До 3-то място, отделно за момчета и момичета.    Медали за призьорите във възрастовите групи. Купи на победителите при Мъже и Жени. Томбола с над 60 предметни награди между завършилите. Материални и парични награди както следва: Мъже и Жени: 1м – 1000лв. 2м – 500лв. 3м – 300лв. 4м – 200лв. 5м – 100лв, 6м – 50лв. Всички останали категории: 1м – 160лв. 2м – 80лв. 3м – 40лв. За нов рекорд на трасето ще има допълнителна материална награда от спонсорите.  Първите три момчета и момичета ще получат материални награди и медали, а всички успешнo финиширали – подарък. Всички успешно завършили една от двете дистанции ще получат сувенирна тениска. : Стартова такса за 16км – 10лв. за заявилите се и платили до 23:59ч. на 19.09.2019г. Заплаща се с карта, онлайн, чрез банков превод, на касите на easypay след предварително направена заявка. Възможно е плащане в деня на старта – такса 15лв. Участието на 3км е без такса.  Организирано е извозване на багаж на участниците на 16км от Боянско ханче до х. Алеко. Организиран е безплатен транспорт за участниците със Симеоновски лифт след финала срещу представен стартов номер (ще се допуска един придружител за участници на 3км). Всички участници са застраховани. 0882 111 703 Петър Панков,   Незаявилите се или неплатили стартова такса до 19.09.2019г. 23:59ч. могат да го направят на старта срещу такса от 15лв., но не по-късно от 9:15ч.", "date": "2019.09.13", "title": "\"Витоша моята планина 2019\" ще се проведе на 21 септември"}
{"url": "https://standartnews.com/sport/neymar-se-zavrshcha-na-terena-za-pszh-401591.html", "text": "Звездата на ПСЖ Неймар може да запише първите си минути за сезона за парижани срещу Страсбург този уикенд в мач от Лига 1. Това разкри треньорът на Пари Сен Жермен Томас Тухел. Бразилският нападател пропусна края на миналия сезон заради контузия, след което получи нова травма на тренировка с националния си отбор и не бе наличен за игра в началото на тази кампания. През лятото усилено се говореше за завръщане на Неймар в Барселона, но все пак той остана на \"Парк де Пренс\" и утре може да облече екипа на ПСЖ за първи път през този сезон.  \"Ней е в състава ни и е време да направи своето завръщане\", каза Тухел на днешната си пресконференция. ПСЖ посреща Страсбург в събота от 18:30 часа българско време. ", "date": "2019.09.13", "title": "Неймар се завръща на терена за ПСЖ"}
{"url": "https://standartnews.com/sport/arzhentina-slomi-frantsiya-i-e-na-final-na-svetovnoto-401588.html", "text": "Аржентина ще играе за трети път на финал на световно първенство по баскетбол за мъже. Това стана факт след като на полуфинала в Пекин Гаучосите победиха Франция с 80:66 . За титлата Аржентина ще срещне Испания в неделя. В малкия финал ще играят Австралия - Франция.", "date": "2019.09.13", "title": "Аржентина сломи Франция и е на финал на световното"}
{"url": "https://www.standartnews.com/sport/ispaniya-e-na-final-na-svetovnoto-po-basket-401569.html", "text": "Баскетболистите на Испания се класира драматично за втори път в историята за финал на световното първенство. На полуфинала те се наложиха над Австралия с 95:88 (22:21, 10:16, 19:18, 20:16, 9:9, 15:8) след две продължения. Иберийците спечелиха тилата през 2006 г. в Япония. Днес в Пекин в първия полуфинал на шампионата Испания оцеляха на два пъти в края на редовното време и края на първото продължение, а в герой се превърна Марк Гасол, който изигра изключителен мач и приключи с 33 точки. \r\nОсвен Гасол, много силен мач за победителите направи и Рики Рубио, който приключи с 19 точки, 7 борби и 12 асистенции. Серхио Юй завърши със 17 точки, докато Виктор Клавер вкара още 9. За Австралия Пати Милс бе на много високо ниво с 34 точки, а Ник Кей се включи с 16 точки и 11 борби. Ветеранът Андрю Богът вкара още 12 точки, но лидерите Джо Ингълс и Арън Бейнс нямаха ден и останаха съответно с 4 и 6 точки. Във финала в неделя Испания ще играе с победителя от втория полуфинал между Аржентина и Франция, който е от 15,00 ч днес и ще бъде предаван по БНТ 3, докато Австралия ще срещне загубилия от тази среща в спора за третото място. За пето шесто място утре ще играят Сърбия - Чехия, а за 7-8-о САЩ - Полша. фото ЕПА/БГНЕС", "date": "2019.09.13", "title": "Испания е на финал на световното по баскет"}
{"url": "https://www.standartnews.com/sport/arzhentina-slomi-frantsiya-i-e-na-final-na-svetovnoto-401588.html", "text": "Аржентина ще играе за трети път на финал на световно първенство по баскетбол за мъже. Това стана факт след като на полуфинала в Пекин Гаучосите победиха Франция с 80:66 . За титлата Аржентина ще срещне Испания в неделя. В малкия финал ще играят Австралия - Франция.", "date": "2019.09.13", "title": "Аржентина сломи Франция и е на финал на световното"}
{"url": "https://www.standartnews.com/sport/izdokha-viza-za-remonta-na-blgarska-armiya-401568.html", "text": "Главният архитект на Столична община Здравко Здравков издаде виза за проектиране на основен ремонт и реконструкция на стадион „Българска армия“ на дружество „Сердика спортни имоти“ ЕАД, обяви в Народното събрание министърът на младежта и спорта Красен Кралев. Издадената виза не допуска намалени разстояния към съседни имоти или сгради, включително през улица. Тя, както и самият инвестиционен проект, трябва да бъдат съгласувани с Министерството на културата по реда на чл. 83 и чл. 84, тъй като стадион „Българска армия“ попада в обхвата на охранителна зона на резервата „Борисова градина“. Визата влиза в сила с издаването й, тъй като заинтересовани лица са само лицата, по чиято инициатива се издава визата. В Народното събрание министър Красен Кралев  отговори на въпрос на народния представител Иван Ченчев относно сроковете за сключване на дългосрочно сътрудничество с ръководството на ПФК „ЦСКА-София“ ЕАД, което да бъде начало на сериозна инвестиционна политика от страна на клуба. На следващия етап е необходимо да бъде изготвен подробен инвестиционен проект и план в какъв обем може да бъде извършен ремонтът и реконструкцията на стадион „Българска армия“. Инвеститорът вече може да започне изготвянето на този проект, след получаването на визата“, обяви Кралев. Спортният министър обясни, че междувременно ММС и ПФК “ЦСКА-София” са започнали работа по учредяване на съвместното търговско дружество. „В последствие трябва да бъдат представени ясни и неоспорими гаранции от страна на инвеститора, че може да осигури необходимата инвестиция за осъществяване на проекта“, завърши Красен Кралев. По отношение на ст. „Българска армия“ министърът припомни, че ММС има последователна политика и само в рамките на две седмици след представянето на писмо за инвестиционни намерения от страна на ПФК „ЦСКА-София“ ЕАД ведомството е задействало процедурата за издаване на виза и клубът може да пристъпи към проектиране.", "date": "2019.09.13", "title": "Издадоха виза за ремонта на \"Българска армия\""}
{"url": "https://www.standartnews.com/sport/vladimir-putin-se-sreshchna-s-khabib-video-401576.html", "text": "Президентът на Русия Владимир Путин поздрави и стисна ръката на шампиона в лека категория на UFC Хабиб Нурмагомедов. \r\n \r\nВеднага, след като кацна в Русия след победата си над Дъстин Порие, MMA-боецът и баща му седнаха заедно с Путин и Владимир Василиев, който е глава на Република Дагестан. „Искам да ви поздравя. Това беше прилична битка срещу силен и упорит съперник “, каза Путин пред Нурмагомедов. В отговор боецът отдаде почит на Порие и отново показа уважението, което демонстрираха веднага след битката. „Да, противникът беше силен и уважителен. Този път се борих срещу човек, който ме уважаваше ”, каза Нурмагомедов. „Гледах двубоя, вие го накарахте да се предаде чрез риър нейкед чоук, това беше класически захват за душене. Направихте го по правилния начин, без да му стискате гърлото, но го държахте от двете страни на шията, както трябва. Всичко бе справедливо\", каза Путин. По време на срещата Нурмагомедов призна, че е усещал натиска пред подкрепящата го тълпа в Абу Даби през изминалия уикенд, но в крайна сметка все пак си и свършил работата успешно.", "date": "2019.09.13", "title": "Владимир Путин се срещна с Хабиб (ВИДЕО)"}
{"url": "https://standartnews.com/sport/mikhaylov-se-zhalva-v-uefa-ot-sautgeyt-401600.html", "text": "Президентът на Българския футболен съюз Борислав Михайлов изпрати официално писмо до генералния секретар на УЕФА г-н Теодор Теодоридис с копие до Английската футболна асоциация, в което изразява възмущението си от публичните коментари на мениджъра на Англия Гарет Саутгейт и очакванията му за расистки обиди по адрес на футболистите му в предстоящата европейска квалификация в София. БФС приема подобни действия за напълно безпочвени, неуместни и излишно нагнетяващи обстановката преди атрактивния двубой, който българските фенове очакват с огромен интерес вече цяла година.  В централата на съюза не е постъпила официална информация за расистки обиди и арест на български запалянко на „Уембли“, а дори такъв случай да съществува, генерализацията и предварителното създаване на напрежение от страна на официални лица от английския тим са в категоричен разрез с взаимното уважение и феърплея, основни ценности както на Българския футболен съюз, така и на УЕФА, пише официалната страница на БФС.", "date": "2019.09.13", "title": "Михайлов се жалва в УЕФА от Саутгейт"}
{"url": "https://www.standartnews.com/sport/vitosha-moyata-planina-2019-shche-se-provede-na-21-septemvri-401583.html", "text": "Традиционното състезание \"Витоша моята планина\" ще се проведе на 21 септември от Бояна до хижа \"Алеко\". Организатори на атрактивната проява са „Витоша ски”АД, „Витоша ски клуб“, Фондация „София-европейска столица на спорта“, Сдружение Маратон. Участие могат да вземат всички физически и психически здрави хора, при спазване на маркировката и Закона за движение по пътищата. \r\nНаградният фонд е 6000 лв. За всички участници ще има подаръци - тениски, както и награди от томболата от спонсорите Salomon, Siven, Maxsport и Fibank. Водещ ще бъде рапърът Играта. Мъже, Жени М/Ж20 (родени 1999-2004г.) М/Ж40 (родени 1970-1979г.) М50 (родени преди 1970г.) М/Ж14 (родени след 2004г.)   8:15-9:15ч. получаване на състезателните номера за 16 км на старта в Бояна. Стартовите номера  на непълнолетните участници ще се получават с придружаващ родител или настойник; , Боянско ханче. Координати 42°38’47.52″С   23°16’0.57″И; 11:00 – 11:30ч. получаване на стартовите номера за 3 км на х.Алеко с придружаващ родител или настойник. , х.Алеко; 13:00ч. награждаване на призьорите на х.Алеко без изчакване на всички завършили. Боянско ханче-Бялата вода-Златни мостове-х.Бор-Платото-Голи връх-х.Алеко. Рекорд на трасето: Мъже 01:15:55 – Д. Мицов, Жени 01:33:24 – Кр. Иванова.  : х.Алеко-Платото-Голи връх-х.Алеко Организаторите си запазват правото на промени по трасето при необходимост. Временен спрей и на места ленти. : Контролен пост х.Бор приема до 13:00ч. Финалът приема до 14:00ч.  Дендрариум(6,2км, 1230м Н.В), х.Бор(10.3км, 1500м Н.В), снабдени с мюсли барове, изотоник и вода, на финала + банани.  Индивидуално по реда на финиширане. В класирането за Мъже и Жени участват и останалите категории, разделени по пол. До 3-то място, отделно за момчета и момичета.    Медали за призьорите във възрастовите групи. Купи на победителите при Мъже и Жени. Томбола с над 60 предметни награди между завършилите. Материални и парични награди както следва: Мъже и Жени: 1м – 1000лв. 2м – 500лв. 3м – 300лв. 4м – 200лв. 5м – 100лв, 6м – 50лв. Всички останали категории: 1м – 160лв. 2м – 80лв. 3м – 40лв. За нов рекорд на трасето ще има допълнителна материална награда от спонсорите.  Първите три момчета и момичета ще получат материални награди и медали, а всички успешнo финиширали – подарък. Всички успешно завършили една от двете дистанции ще получат сувенирна тениска. : Стартова такса за 16км – 10лв. за заявилите се и платили до 23:59ч. на 19.09.2019г. Заплаща се с карта, онлайн, чрез банков превод, на касите на easypay след предварително направена заявка. Възможно е плащане в деня на старта – такса 15лв. Участието на 3км е без такса.  Организирано е извозване на багаж на участниците на 16км от Боянско ханче до х. Алеко. Организиран е безплатен транспорт за участниците със Симеоновски лифт след финала срещу представен стартов номер (ще се допуска един придружител за участници на 3км). Всички участници са застраховани. 0882 111 703 Петър Панков,   Незаявилите се или неплатили стартова такса до 19.09.2019г. 23:59ч. могат да го направят на старта срещу такса от 15лв., но не по-късно от 9:15ч.", "date": "2019.09.13", "title": "\"Витоша моята планина 2019\" ще се проведе на 21 септември"}
{"url": "https://www.standartnews.com/sport/veteranite-na-loko-plovdiv-i-dinamo-moskva-s-golovo-shou-401574.html", "text": "Ветераните на Локомотив и Динамо (Москва) направиха 3:3 в истинско шоу на „Лаута“. Старт на мача дадоха легендите Валерий Юрин, Христо Бонев и Гочо Василев. Локомотив поведе с гол от съблекалнята на Георги Иванов-Гонзо. Георги Мечечиев удвои преднината на „черно-белите“. Динамо намали на 2:1, а Краси Димитров с красив гол да направи 3:1. Гостите стигнаха до равенството 3:3, като последното попадение падна от дузпа. Гол на Локомотив пък беше отменен от ВАР. Съдията Атанас Узунов „изгледа“ на телевизор „ветеран“ една от спорните ситуации и се увери, че има засада при гола. Жълт картон получи един от асистентите на главния рефер, който „забрави“ да вдигне флага за засада. Треньорът на Локомотив Ганчо Пеев също беше предупреден официално  заради „реплики“ към съдията. Ветераните на Динамо (Москва) изненадоха с подаръци Христо Крушарски на галавечерята след мача. Руснаците подариха на собственика на „черно-белите“ портрет на легендарния вратар Лев Яшин, както и биография на играча, подписана от ветераните на Динамо. Президентът на ветераните на Динамо (Москва) Владимир Долбоносов определи престоя като петзвезден.  \"Дружбата победи. Всичко в Пловдив ни хареса. Ще се върнем в Москва само и единствено с хубави впечатления. Имахме чудесна културна програма, запознахме се с Пловдив, имахме екскурзии. А и се зарадвахме на българското слънце. Бих определил престоя ни като петвезден\", заяви Долбоносов пред официалния сайт на Локомотив Пд.", "date": "2019.09.13", "title": "Ветераните на Локо Пловдив и Динамо Москва с голово шоу"}
{"url": "https://www.standartnews.com/sport/neymar-se-zavrshcha-na-terena-za-pszh-401591.html", "text": "Звездата на ПСЖ Неймар може да запише първите си минути за сезона за парижани срещу Страсбург този уикенд в мач от Лига 1. Това разкри треньорът на Пари Сен Жермен Томас Тухел. Бразилският нападател пропусна края на миналия сезон заради контузия, след което получи нова травма на тренировка с националния си отбор и не бе наличен за игра в началото на тази кампания. През лятото усилено се говореше за завръщане на Неймар в Барселона, но все пак той остана на \"Парк де Пренс\" и утре може да облече екипа на ПСЖ за първи път през този сезон.  \"Ней е в състава ни и е време да направи своето завръщане\", каза Тухел на днешната си пресконференция. ПСЖ посреща Страсбург в събота от 18:30 часа българско време. ", "date": "2019.09.13", "title": "Неймар се завръща на терена за ПСЖ"}
{"url": "https://standartnews.com/svyat/poroite-v-ispaniya-vzekha-zhertvi-401571.html", "text": "Падналите дъждове, определени като най-проливните в историята на Източна Испания и наводненията, които те донесоха, засегнаха много места в района. Има и жертви. Сред тях са брат и сестра, пътували с автомобил. Автомобилът е бил отнесен от придошлите води в Каудете. Жертвите са съответно на 61 и на 51 години. Спешните служби на автономната област Кастилия - Ла Манча са потвърдили смъртта на двамата души в Туитър. Спасителните екипи са успели да измъкнат от потопа трима души. Единият е бил изваден с хеликоптер от придошлите води край Каудете. Четирима полицаи са били ранени при спасителната операция. Бурята преминава в четвъртък и петък над средиземноморските крайбрежни региони на Валенсия, Аликанте и Мурсия. Очаква се количеството дъжд да достигне 90 литра на квадратен метър за час. Над някои от засегнатите райони се изляха 400 литра на квадратен метър. Нивото на малката река Клариано, която тече край Валенсия, се повиши с 9 метра за 2 часа. Много пътища и мостове са затворени за движение. Властите във Валенсия отмениха учебните занятия за над 255 000 ученици. В Мурсия също затвориха училищата и местния университет.", "date": "2019.09.13", "title": "Пороите в Испания взеха жертви"}
{"url": "https://standartnews.com/sport/ispaniya-e-na-final-na-svetovnoto-po-basket-401569.html", "text": "Баскетболистите на Испания се класира драматично за втори път в историята за финал на световното първенство. На полуфинала те се наложиха над Австралия с 95:88 (22:21, 10:16, 19:18, 20:16, 9:9, 15:8) след две продължения. Иберийците спечелиха тилата през 2006 г. в Япония. Днес в Пекин в първия полуфинал на шампионата Испания оцеляха на два пъти в края на редовното време и края на първото продължение, а в герой се превърна Марк Гасол, който изигра изключителен мач и приключи с 33 точки. \r\nОсвен Гасол, много силен мач за победителите направи и Рики Рубио, който приключи с 19 точки, 7 борби и 12 асистенции. Серхио Юй завърши със 17 точки, докато Виктор Клавер вкара още 9. За Австралия Пати Милс бе на много високо ниво с 34 точки, а Ник Кей се включи с 16 точки и 11 борби. Ветеранът Андрю Богът вкара още 12 точки, но лидерите Джо Ингълс и Арън Бейнс нямаха ден и останаха съответно с 4 и 6 точки. Във финала в неделя Испания ще играе с победителя от втория полуфинал между Аржентина и Франция, който е от 15,00 ч днес и ще бъде предаван по БНТ 3, докато Австралия ще срещне загубилия от тази среща в спора за третото място. За пето шесто място утре ще играят Сърбия - Чехия, а за 7-8-о САЩ - Полша. фото ЕПА/БГНЕС", "date": "2019.09.13", "title": "Испания е на финал на световното по баскет"}
{"url": "https://www.standartnews.com/sport/loko-pd-nadvi-tsarsko-selo-v-sofiya-401599.html", "text": "Локомотив (Пловдив) победи при гостуването си Царско село на стадион \"Славия\" в първия мач от IX кръг на efbet Лига. \"Смърфовете\" триумфираха с 3:2, след като водеха с 3:0 до 53-ата минута. В заключителните минути \"царете\" тръгнаха смело в атака в търсене на обрат и успяха да върнат две попадения. Мачът бе първи от програмата на 9-ия кръг в Първа лига. Георги Хашев (19) си отбеляза автогол, с което \"смърфовете\" поведоха в резултата. Новото попълнение Динис Алмейда (50) вкара дебютния си гол в официален мач, след като се появи в игра от пейката. Ален Ожболт (53) направи резултата класически. Георги Минчев (86) намали изоставането на домакините след точно изпълнение на дузпа, а Родни Антуи (90+3) вкара дежурния си гол.", "date": "2019.09.13", "title": "Локо (Пд) надви Царско село в София"}
{"url": "https://www.standartnews.com/sport/arda-nadvi-vkshchi-boter-vr-401605.html", "text": "Новакът в efbet Лига Арда (Кърджали) стигна до труден успех с 2:1 в домакинството си на Ботев (Враца) в среща от 9-ия кръг. Радослав Василев (16) и Иван Коконов (71) се разписаха за тима воден от Стамен Белчев, а капитанът Валери Домовчийски (66) бе точен за гостите. През второто полувреме в игра за Ботев се появи Валери Божинов. Успехът изкачи новакът в елига Арда на четвъртото място в класирането с 15 т.", "date": "2019.09.13", "title": "Арда надви вкъщи Ботер (Вр)"}
{"url": "https://www.standartnews.com/sport/mikhaylov-se-zhalva-v-uefa-ot-sautgeyt-401600.html", "text": "Президентът на Българския футболен съюз Борислав Михайлов изпрати официално писмо до генералния секретар на УЕФА г-н Теодор Теодоридис с копие до Английската футболна асоциация, в което изразява възмущението си от публичните коментари на мениджъра на Англия Гарет Саутгейт и очакванията му за расистки обиди по адрес на футболистите му в предстоящата европейска квалификация в София. БФС приема подобни действия за напълно безпочвени, неуместни и излишно нагнетяващи обстановката преди атрактивния двубой, който българските фенове очакват с огромен интерес вече цяла година.  В централата на съюза не е постъпила официална информация за расистки обиди и арест на български запалянко на „Уембли“, а дори такъв случай да съществува, генерализацията и предварителното създаване на напрежение от страна на официални лица от английския тим са в категоричен разрез с взаимното уважение и феърплея, основни ценности както на Българския футболен съюз, така и на УЕФА, пише официалната страница на БФС.", "date": "2019.09.13", "title": "Михайлов се жалва в УЕФА от Саутгейт"}
{"url": "https://standartnews.com/sport/izdokha-viza-za-remonta-na-blgarska-armiya-401568.html", "text": "Главният архитект на Столична община Здравко Здравков издаде виза за проектиране на основен ремонт и реконструкция на стадион „Българска армия“ на дружество „Сердика спортни имоти“ ЕАД, обяви в Народното събрание министърът на младежта и спорта Красен Кралев. Издадената виза не допуска намалени разстояния към съседни имоти или сгради, включително през улица. Тя, както и самият инвестиционен проект, трябва да бъдат съгласувани с Министерството на културата по реда на чл. 83 и чл. 84, тъй като стадион „Българска армия“ попада в обхвата на охранителна зона на резервата „Борисова градина“. Визата влиза в сила с издаването й, тъй като заинтересовани лица са само лицата, по чиято инициатива се издава визата. В Народното събрание министър Красен Кралев  отговори на въпрос на народния представител Иван Ченчев относно сроковете за сключване на дългосрочно сътрудничество с ръководството на ПФК „ЦСКА-София“ ЕАД, което да бъде начало на сериозна инвестиционна политика от страна на клуба. На следващия етап е необходимо да бъде изготвен подробен инвестиционен проект и план в какъв обем може да бъде извършен ремонтът и реконструкцията на стадион „Българска армия“. Инвеститорът вече може да започне изготвянето на този проект, след получаването на визата“, обяви Кралев. Спортният министър обясни, че междувременно ММС и ПФК “ЦСКА-София” са започнали работа по учредяване на съвместното търговско дружество. „В последствие трябва да бъдат представени ясни и неоспорими гаранции от страна на инвеститора, че може да осигури необходимата инвестиция за осъществяване на проекта“, завърши Красен Кралев. По отношение на ст. „Българска армия“ министърът припомни, че ММС има последователна политика и само в рамките на две седмици след представянето на писмо за инвестиционни намерения от страна на ПФК „ЦСКА-София“ ЕАД ведомството е задействало процедурата за издаване на виза и клубът може да пристъпи към проектиране.", "date": "2019.09.13", "title": "Издадоха виза за ремонта на \"Българска армия\""}
{"url": "https://standartnews.com/sport/voleybolistite-izlizat-sreshchu-rumniya-na-evro-2019-401558.html", "text": "Националите по волейбол продължават участието си на Европейското първенство днес срещу Румъния. Двубоят е от 18,15 ч и ще бъде излъчен пряко по БНТ 3. Вчера България стартира с бърза победа с 3:0 над Гърция. Румънците пък загубиха с 0:3 от Франция. В друг мач от \"българската\" група А Италия победи с 3:0 Португалия. След успеха над Гърция селекционерът на националите Силвано Пранди обяви, че най-важното нещо е била победата. \"Работим и мислим за мача с Румъния, допълни той.", "date": "2019.09.13", "title": "Волейболистите излизат срещу Румъния на Евро 2019"}
{"url": "https://standartnews.com/kultura/gledame-serial-za-dom-targarien-401562.html", "text": "От HBO готвят сериал за дом Таргариен, съобщиха от „Deadline“. Това е втората продукция, която ще разкаже предисторията на „Игра на тронове“. Според списанието действието на все още неозаглавения бъдещ сериал ще се развива 300 години в миналото и ще разкрие „началото на края за дом Таргариен“. Спекулира се, че по продукцията се работи от миналата есен и че е префасонирана версия на проекта, който продуцентът на „Игра на тронове“ Брайън Когман беше нает да създаде. До сценарий обаче така и не се стигна и сега новият сериал ще бъде написан от самия Джордж Мартин и създателят на „Колония“ Райън Кондал. Очаква се продукцията да е базирана на книгата на Мартин „Огън и Кръв“, разказваща историята на дом Таргариен. Тя излезе на пазара миналия ноември. Действието също се развива 300 години в миналото, когато семейството за първи път се установява в Драконов камък. Тогава избухва и гражданската война „Танцът на драконите“ за властта над Седемте краства. Очаква се тя да е централният конфликт в бъдещия сериал.", "date": "2019.09.13", "title": "Гледаме сериал за дом Таргариен"}
{"url": "https://standartnews.com/svyat/kray-atina-gori-evakuirat-khora-401584.html", "text": "Евакуацията на няколко домове в Саронида, Източна Атика е разпоредила гръцката противопожарна служба след като силни ветрове са разпространили пожар от празен парцел към жилищната зона на града, съобщава \"Катимерини\". Изпратени 12 противопожарни коли и четири хеликоптера с 25 пожарникари в района, но усилията им са възпрепятствани от силните ветрове. Част от магистралата Атина-Сунио е затворена за движение. „Вятърът е много, много силен и огънят изпепелява жилищни райони. Моля, помогнете ни за евакуирането на района“, призова местният кмет Петрос Филипу пред телевизия„ Скай“. Това е четвъртият пожар, който избухва от сутрешните часове на деня на фона на силни ветрове и сухи условия. Пожарът в Маратон, североизточно от Атина, е бил овладян, докато усилията на пожарникарите за овладяване на стихиите в Хания, Крит и на остров Хиос продължават, пише \"Фокус\".", "date": "2019.09.13", "title": "Край Атина гори, евакуират хора"}
{"url": "https://standartnews.com/svyat/davutoglu-napusna-erdogan-401597.html", "text": "Ахмет Давутоглу, който от 2014 до 2016 г. беше премиер на Турция, обяви днес, че излиза от състава на Партията на справедливостта и развитието /ПСР/, водена от президента Реджеп Тайип Ердоган, пише в. „Джумхуриет“, цитиран от ТАСС. Според изданието още трима политици са напуснали партията заедно с Давутоглу. Асошиейтед прес припомня, че преди няколко дни ПСР започна процедура по изключване на Давутоглу и още трима бивши депутати заради нарушаване на партийната дисциплина. Бившият премиер каза, че не е съгласен със сегашния политически курс на ПСР и смята да формира своя партия. „От днес върху нас лежи историческата отговорност да създадем ново политическо движение. Каня всички да работят с нас, независимо от техните политически възгледи“, каза Давутоглу. През май 2009 г. Ахмет Давутоглу бе назначен за министър на външните работи, а пет години по-късно на конгрес на ПСР бе избран за лидер на партията, след което бе утвърден от президента Ердоган за премиер на страната като лидер на управляващата партия. През май 2016 г. Давутоглу обяви, че няма да се кандидатира за нов мандат като лидер на ПСР на следващия партиен конгрес. Според анализатори решението му е било предизвикано от разногласия с Ердоган по въпроси, свързани със строгата политика на президента по отношение на медиите, и във връзка с подновената въоръжена борба със забранената в страната Кюрдска работническа партия /ПКК/ след прекратяване на примирието през 2015 г. Според редица турски медии въпреки публичните си изявления Давутоглу не е бил привърженик на поправките в конституцията за въвеждане на президентска форма на управление, за които настояваше Ердоган.", "date": "2019.09.13", "title": "Давутоглу напусна Ердоган"}
{"url": "https://www.standartnews.com/sport/kuzmanov-specheli-blgariya-izravni-na-yuar-401592.html", "text": "България изравни на ЮАР в Кейптаун в мач от който е от втора група на Евро-африканската зона на Купа „Дейвис“. Това стана възможно след като Димитър Кузманов победи Руан Рулофсе със 7:5, 7:5. При 5:4 във втория сет Мико поиска медицински таимаут заради болки в крака. Така резултата от срещата вече е 1:1. В събота е мачът на двойки, за който капитанът Тодор Енев е зеявил Габриел Донев и Александър Донски. Колегата му Маркус Ондрушка залага на шестия в световната ранглиста при дуетите Равен Класен и Рулофсе. След това са оставащите два мача. Първите ракети Кузманов и Лойд Харис се срещат, а после трябва да е двубоя между Александър Лазаров и Рулофсе.", "date": "2019.09.13", "title": "Кузманов спечели, България изравни на ЮАР"}
{"url": "https://www.standartnews.com/sport/voleybolistite-srazikha-i-rumniya-na-evro-2019-401601.html", "text": "Националите по волейбол на България записаха втори пореден успех на европейското първенство. В Монпелие тимът воден от Силвано Пранди надигра в мач от група \"А\" на турнира Румъния с 3:0 (26, 20, 20). Българският тим отново се представи солидно, ката интрига имаше само в първата част. Румънците дори имаха възможност да затворят гейма при 25:24 в своя полза. В крайна сметка България спечели първия гейм с 28:26 след ас на Мартин Атанасов. Във втората част \"лъвовете\" имаха аванс от 23:19, за да победят с 25:20. В третия гейм Румъния направи пет поредни точки при 19:12 в полза на българския тим, а \"трикольорите\" затвориха мача за 84 минути с 25:20 след успешно нападение на Цветан Соколов. На 14-и септември националите играят с Португалия. По-късно тази вечер Гърция среща Италия, докато домакинът Франция излиза срещу Португалия в другите мачове от група \"А\" на Евро 2019.", "date": "2019.09.13", "title": "Волейболистите сразиха и Румъния на Евро 2019"}
{"url": "https://standartnews.com/svyat/probikha-otnovo-sigurnostta-na-letishcheto-v-myunkhen-401563.html", "text": "Отново част от полетите от Терминал 1 на мюнхенското летище бяха отложени. Причината този път бе пътник, който влезе в зона за сигурност без да премине през съответните проверки, предаде ДПС, цитирайки говорител на летището. Към момента не е известно колко полети са отложени. Преди месец имаше отново отменени полети. Тогава пътник използва авариен изход на летището, за да избегне контролен пункт, което доведе до евакуиране на терминалите. Отменените тогава полети бяха стотици.", "date": "2019.09.13", "title": "Пробиха отново сигурността на летището в Мюнхен"}
{"url": "https://standartnews.com/sport/veteranite-na-loko-plovdiv-i-dinamo-moskva-s-golovo-shou-401574.html", "text": "Ветераните на Локомотив и Динамо (Москва) направиха 3:3 в истинско шоу на „Лаута“. Старт на мача дадоха легендите Валерий Юрин, Христо Бонев и Гочо Василев. Локомотив поведе с гол от съблекалнята на Георги Иванов-Гонзо. Георги Мечечиев удвои преднината на „черно-белите“. Динамо намали на 2:1, а Краси Димитров с красив гол да направи 3:1. Гостите стигнаха до равенството 3:3, като последното попадение падна от дузпа. Гол на Локомотив пък беше отменен от ВАР. Съдията Атанас Узунов „изгледа“ на телевизор „ветеран“ една от спорните ситуации и се увери, че има засада при гола. Жълт картон получи един от асистентите на главния рефер, който „забрави“ да вдигне флага за засада. Треньорът на Локомотив Ганчо Пеев също беше предупреден официално  заради „реплики“ към съдията. Ветераните на Динамо (Москва) изненадоха с подаръци Христо Крушарски на галавечерята след мача. Руснаците подариха на собственика на „черно-белите“ портрет на легендарния вратар Лев Яшин, както и биография на играча, подписана от ветераните на Динамо. Президентът на ветераните на Динамо (Москва) Владимир Долбоносов определи престоя като петзвезден.  \"Дружбата победи. Всичко в Пловдив ни хареса. Ще се върнем в Москва само и единствено с хубави впечатления. Имахме чудесна културна програма, запознахме се с Пловдив, имахме екскурзии. А и се зарадвахме на българското слънце. Бих определил престоя ни като петвезден\", заяви Долбоносов пред официалния сайт на Локомотив Пд.", "date": "2019.09.13", "title": "Ветераните на Локо Пловдив и Динамо Москва с голово шоу"}
{"url": "https://standartnews.com/sport/zapochnakhme-ss-zaguba-ot-yuar-za-kupa-deyvis-401581.html", "text": "България започна със загуба първия двубой на единично от дуела с Южна Африка от втора група на зона Европа / Африка за Купа „Дейвис“. На сингъл  Александър Лазаров отстъпи с 1:2 сета пред Лойд Харис, в отделните части 4:6, 7:6 (5), 3:6. \r\nСрещата продължи повече от два часа и половина. Българинът показа огромно желание за игра и успя да измъкне втория сет в тайбрек, но във финалната част силите му не стигнаха за нещо повече от почетна загуба. Харис е №113 в световната ранглиста. \r\nВъв втория двубой днес първата ни ракета Димитър Кузманов се изправя срещу Руан Рулофсе.", "date": "2019.09.13", "title": "Започнахме със загуба от ЮАР за Купа Дейвис"}
{"url": "https://standartnews.com/sport/vladimir-putin-se-sreshchna-s-khabib-video-401576.html", "text": "Президентът на Русия Владимир Путин поздрави и стисна ръката на шампиона в лека категория на UFC Хабиб Нурмагомедов. \r\n \r\nВеднага, след като кацна в Русия след победата си над Дъстин Порие, MMA-боецът и баща му седнаха заедно с Путин и Владимир Василиев, който е глава на Република Дагестан. „Искам да ви поздравя. Това беше прилична битка срещу силен и упорит съперник “, каза Путин пред Нурмагомедов. В отговор боецът отдаде почит на Порие и отново показа уважението, което демонстрираха веднага след битката. „Да, противникът беше силен и уважителен. Този път се борих срещу човек, който ме уважаваше ”, каза Нурмагомедов. „Гледах двубоя, вие го накарахте да се предаде чрез риър нейкед чоук, това беше класически захват за душене. Направихте го по правилния начин, без да му стискате гърлото, но го държахте от двете страни на шията, както трябва. Всичко бе справедливо\", каза Путин. По време на срещата Нурмагомедов призна, че е усещал натиска пред подкрепящата го тълпа в Абу Даби през изминалия уикенд, но в крайна сметка все пак си и свършил работата успешно.", "date": "2019.09.13", "title": "Владимир Путин се срещна с Хабиб (ВИДЕО)"}
{"url": "https://www.standartnews.com/sport/zapochnakhme-ss-zaguba-ot-yuar-za-kupa-deyvis-401581.html", "text": "България започна със загуба първия двубой на единично от дуела с Южна Африка от втора група на зона Европа / Африка за Купа „Дейвис“. На сингъл  Александър Лазаров отстъпи с 1:2 сета пред Лойд Харис, в отделните части 4:6, 7:6 (5), 3:6. \r\nСрещата продължи повече от два часа и половина. Българинът показа огромно желание за игра и успя да измъкне втория сет в тайбрек, но във финалната част силите му не стигнаха за нещо повече от почетна загуба. Харис е №113 в световната ранглиста. \r\nВъв втория двубой днес първата ни ракета Димитър Кузманов се изправя срещу Руан Рулофсе.", "date": "2019.09.13", "title": "Започнахме със загуба от ЮАР за Купа Дейвис"}
