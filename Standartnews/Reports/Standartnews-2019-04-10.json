{"url": "https://standartnews.com/regionalni/ovladyakha-svlachishche-zastrashavashcho-da-otksne-ot-sveta-selo-sentse-389246.html", "text": "Овладяха свлачище, застрашаващо да откъсне от света момчилградското село Сенце. За целта е изградена подпорна стена. Съоръжението е от желязо-бетон, високо е 10 метра, а дължината в горната му част е 13 м. Аварийните дейности бяха извършени от община Момчилград, а целта беше да се спасят мостовото съоръжение и пътя, водещ до селото. Свлачището се активира по време на снежното бедствие през 2015 година. През изминалата зима неблагоприятните метеорологични условия допълнително утежниха ситуацията. Част от пътя буквално висеше във въздуха, след като води отнесоха основата му от едната страна на моста. \r\n         \r\n\"Проблемът със Сенце беше изключително сериозен, защото беше невъзможно преминаването на по-тежки автомобили по пътя. Това означаваше, при пожар или при друга аварийна ситуация спасителните екипи да не могат да достигнат до селото със специализирана техника. \r\nПроблемът вече е разрешен трайно, коментира кметът на община Момчилград Сунай Хасан. \r\nТой допълни, че аварийните дейности са финансирани от общината. По същия начин беше разрешен и проблемът с аварийния ремонт на моста край село Гургулица.  ", "date": "2019.04.09", "title": "Овладяха свлачище, застрашаващо да откъсне от света село Сенце"}
{"url": "https://standartnews.com/regionalni/forum-obszhdat-kibersigurnostta-i-falshivite-novini-389209.html", "text": "„Киберсигурност и фалшиви новини“ - това е темата на форум, който ще се проведе на 12 април в Стара Загора. В него ще участва и еврокомисарят Мария Габриел,  водач на листата  на коалиция \"ГЕРБ -СДС\" за евроизборите. Както е известно, в съотвествие с нейният  ресор - „Цифрова икономика и цифрово общество\", тя води последователна битка с фалшивите новини.  \r\n  В дискусията ще участват и проф. д-р Живка Овчарова, директор на Изследователския институт по информатика на Технологичния институт в Карлсруе (КИТ) и ръководител на Института по информационен мениждмънт в инженерството на КИ. Тя  ще представи виртуалната реалност в реалния свят и перспективите за развитие на високотехнологичния сектор в региона. \r\n За фалшивите новини и влиянието на социалните мрежи ще говорят  дългогодишният журналист от Дарик Радио Кирил Вълчев и Бисера Занкова, председател на Фондация \"Медии 21\", партньор по проект COMPACT, финансиран по програма \"Хоризонт 2020\" на Европейската комисия. \r\n  Форумът ще събере в Стара Загора представители на различни институции и организации за обсъждане на актуалните теми. Ще бъдат представени възможностите за справяне с кибератаки, както и нормативни актове, които спомагат сигурността ни. \r\n ", "date": "2019.04.09", "title": "Форум обсъждат киберсигурността и фалшивите новини"}
{"url": "https://standartnews.com/regionalni/tantsova-vrtelezhka-sbira-blizo-900-tantsori-v-g-oryakhovitsa-389204.html", "text": "\r\n  Двойно повече танцьори  в сравнение с миналата годината, до този момент близо 900, са подали заявки за участие във второто издание на Националния танцов конкурс „Танцова въртележка“. Това съобщиха домакините от народното читалище „Напредък – 1869“ в Горна Оряховица. Конкурсът ще се  проведе от 12 до 14 април със съдействието на общината. \r\n Участниците от 29 танцови школи от страната, на възраст от 5 до 18 години, ще изпълнят общо 260 танца в три жанра – съвременни танци, характерни танци и класически балет. Журито с председател Цветанка Гергинова, съдия в националния конкурс „Път към славата“, председател на жури в Movmnt International Dance Competition, ще определи победителите по 3 критерия – техника на изпълнение, хореография и композиция и сценично присъствие. \r\n  Организаторите са подготвили богат награден фонд във втората „Танцова въртележка“ – общо 4500 лв. Ще бъдат присъдени 5 награди за авторство/ хореография, 2 Гран При, 160 медала за класиралите се на първите 3 места в отделните категории, 104 купи за I, II и III място. Предвидени са и 13 специални награди, дипломи грамоти за всички участници.", "date": "2019.04.09", "title": "„Танцова въртележка“ събира  близо 900 танцьори в Г. Оряховица"}
{"url": "https://standartnews.com/regionalni/i-burgaski-bioproizvoditeli-na-protesta-v-sofiya-389203.html", "text": "\r\n   Близо 50 фермери от Бургаска област ще се включат националния протест на биопроизводителите днес в столицата. Той е насрочен за 11 часа пред Министерството на земеделието, храните и горите.  \r\nСвръхизисквания, които не се предвиждат от Европейските директиви и закъснение на полагащите се доплащания за биопроизводство са основните мотиви за недоволството на протестиращите. Те се обявяват и срещу прекалено рестриктивните мерки в новата Наредба за биологичното производство. Според нея, ако в една партида биопродукция бъде намерено дори минимално количество от неразрешени за този вид производство вещества, още след излизането на лабораторните резултати контролният орган ще може да започне процедура по отнемане биосертификата на цялото стопанство. \"Това е откровена репресия\", смятат от асоциация „Биопродукти“, които ще поискат оставката на земеделския министър Румен Порожанов заради неразборите в сектора. ", "date": "2019.04.09", "title": "И бургаски биопроизводители на протеста в София"}
{"url": "https://standartnews.com/regionalni/bsp-razgrad-sdi-tsik-iska-promeni-v-rik-389218.html", "text": "„Не може БСП, която е  втората политическа сила в България, да няма нито едно председателско място в новоназначените районни избирателни комисии. Ръководните постове в тях са поделени между ГЕРБ и ДПС. Явно е налице договорка.” Това обяви областният председател на столетницата в Разград Наско Анастасов. \r\nМестната структура на БСП обжалва решението на ЦИК, с което  председателското място в РИК Разград бе дадено на ДПС, а секретар стана  представител на ГЕРБ. „В хода на консултациите ние не сме претендирали за поста председател, но само БСП имаше предложение за мястото на секретар. И ДПС, и ГЕРБ настояваха да получат ръководния пост. Ние продължаваме да  настояваме секретарят на РИК в Разград да бъде от квотата на БСП”, обясни Анастасов. \r\nЖалбата на социалистите от Разград ще се гледа във ВАС. До края на седмицата съдът трябва да излезе с решение по казуса. Депутатът от БСП  Денчо Бояджиев призна, че досега няма  прецедент, при който решение на ЦИК за  кадровия състав на районна избирателна комисия да е било променено с акт на съда.  ", "date": "2019.04.09", "title": "БСП Разград съди ЦИК, иска промени в РИК"}
{"url": "https://www.standartnews.com/sport/izpisakha-kralya-na-futbola-ot-bolnitsata-389197.html", "text": "Кралят на футбола Пеле бе изписан от парижката болница в която постъпи миналата неделя, съобщи тв.канала Глобо. \"Франци има не само велики футболисти, а и прекрасни лекари, коментира Пеле при напускането на здравното заведение. Според Глобо трикратният световен шампион по футбол е изкарал 5 дни в Американската болница в Париж, като през това време е приемал антибиотици заради инфекция на пикочните пътища. Лекарите са били притеснени, защото 78-годишният Пеле има само един бъбрек. Очаква се легендата да се прибере в близките дни в Бразилия, но скоро отново да посети Париж. Преди да постъпи в болница заради температура Пеле участва в рекламна кампания с нападателя на Франция Килиан Мбапе. фото АП  ", "date": "2019.04.09", "title": "Изписаха Краля на футбола от болницата"}
{"url": "https://www.standartnews.com/sport/prvo-zlato-za-blgariya-ot-evro-2019-po-shchangi-389259.html", "text": "Божидар Андреев спечели злато в двубоя и нови три медала за за България на продължаващото в грузинския град Батуми Европейско първенство за мъже и жени. 21-годишният щангист грабна титлата  в категория 73 кг с двубой 345. Така общият брой отличия с тези в движенията за България на това първенство стана 8 – 4 златни, 2 сребърни и 2 бронзови, което й отрежда второ място във временното класиране по нации. \r\nБожидар направи много силно състезание още в изхвърлянето. В първия опит помете европейския рекорд за 23-годишни със 148 кг, след което във втория си осигури медала със 153 кг, а при третото си излизане не успя на 157 кг. Това му осигури бронз в първото движение с равен резултат с втория Вадим Лихарад от Беларус. Лидер на почивката бе албанецът Брикен Калия с 3 кг повече от българина. \r\nВ изтласкването Андреев започна от 181 кг, които му осигуриха медал в движението, после премина с успех през 187 кг – това вече значеше медал в двубоя. Последният опит бе шампионски – 192 кг, европейски рекорди в изтласкването и в двубоя. Среброто бе Брикен Калия с 339 кг, а бронзът за Вадим Лихарад (Блрс) с 335 кг. Отличията бяха връчени от щастливия президент на Българска федерация по вдигане на тежести Неделчо Колев. \r\n22-годишният Божидар Андреев е олимпийски шампион при младежите от Игрите в Нанджин през 2014 г. Миналата година, след дълга пауза той се присъедини към националния отбор и спечели злато на Европейско първенство за 23-годишни в полския град Замошч в кат. 77 кг с 338 кг двубой. По-късно през годината се нареди девети на Световното в Ашхабад (Тюркменистан) с 335 кг в кат. 73 кг. Възпитаник на сливенската школа с треньор Пламен Братойчев. \"Поздравления за личния треньор на Божидар Пламен Братойчев, на старши треньора на националния отбор Иван Иванов и президента на федерацията Неделчо Колев. Постепенно този спорт, който ни е носил много радост, се връща на мястото си. През последните четири години , нашето правителство положи огромни усилия за спасяването на българските щанги и ето, че те се отплащат по най-добрия начин\", коментира Красен Кралев, министър на младежта и спорта. \r\nПо-рано днес Галя Шатова се нареди 12-а в кат. 64 кг при жените. Бронзовата медалистка от последната младежка олимпиада в Буенос Айрес 2018 г. бе в група Б и събра двубой 203 кг с 92 кг изхвърляне и 111 кг изтласкване. Европейска шампионка за трети пореден път стана румънката Лоредана Тома с 239 кг двубой, европейски рекорд от 111 кг изхвърляне и 128 кг изтласкване. \r\nДо края на шампионата в Грузия предстои участието на двама български щангисти. В кат. 109 кг в събота от 13 ч. българско време на подиума в Батуми трябва да излязат Христо Христов и Васил Господинов.", "date": "2019.04.09", "title": "Първо злато за България от Евро 2019 по щанги"}
{"url": "https://standartnews.com/mneniya/malko-opaki-sme-ryadko-trsim-mdretsite-si-389221.html", "text": "  ------------ ------------ - Не минава ден без да се чудя кой господ ни изпрати на това място – едно от най-красивите на земята. Тук ни е дадено всичко  - отличен климат, плодородна земя, природна красота. И точно тук живеят хора странни – гневни, индивидуалисти, непособни да се изслушват, взаимно да се уважават. Това е голям наш недостатък – липсвата на култура на общуването.  - Нашите възходи и падения като народ вероятно донякъде се дължат на наши генетични дефекти. Навсякъде по света има злоба и завист, но те са ограничени от традициите и възпитанието. \r\nНие сме в постоянни кризи и все нещо не ни е наред. А има държави като Холандия, Швейцария, Норвегия, по площ съизмерими с България, в които няма кризи. Ние просто не умеем да си бъдем взаимно полезни. Когато някой се справя успешно, ние не се обединяваме около него, за да му помогнем, та нещата като цяло да прогресират и в крайна сметка всички ние да живеем по-добре. - Много хора са на различно мнение, но аз мисля, че   . През 1952 г. родителите ми влязоха в ТКЗС-то. Тогава всеки човек си знаеше мястото – чирак, калфа, майстор. Хората са генетично различни. После започна един процес, който промени всички. В ТКЗС –тата всички въпроси се обсъждаха и решаваха общо. Това ангажираше хората и те се чувстваха отговорни, защото тяхното мнение имаше значение.  През 1968 г. стана една промяна, свързана с така наречените Обединени ТКЗС-та, която ограничи правата на селяните. А през 1974 г. се създадоха т.н. АПК – Аграрно промишлени комплекси, в чието управление държавата навлезе изцяло.   Така постепенно от стопани българите се превърнаха в консуматори. Без значение колко си работил, получаваш си заплатата. Нашият национален характер се промени. Всеки от нас взет поотделно е работлив и надежден. Българинът е добър човек – можеш с памук да му извадиш душата. Само малко повече доверие в него да имаше държавата. - Нуждаем се от ясна национална концепция за развитие на страната и разпределение на държавните средства по такъв начин, че приоритетите, които ще се изберат, да доведат до промяна на живота към по-добро. Нашите политици пътуват много по света, придружавани от бизнес делегации. Но все още не сме видели резултати. Във всяка държава има потенциални възможности за сътрудничество.  Заговори се за недостатъчна работна ръка. Това е много странно. Посоката е обърната. В света са известни правителствени програми, наречени „Return programs”. Това са програми за връщане на емигранти. У нас, според мен, вече е дошъл този момент.  . Със себе си те ще върнат още повече знания и умения, общата култура ще се повиши.  Погледнато от моята камбанария, това би означавало създаване, примерно, на три изследователски центъра, с нужните условия за работа и подходящото заплащане. Тук ще се върнат много голяма част от колегите, които работят навън. От тези научни звена ще излиза продукция с толкова висока стойност, че България не само ще увеличи своя международен авторитет, но и финансите й ще бъдат добре подкрепени. - Навсякъде е различно. Трябва да ценим нашите успели талантливи хора, независимо, дали те са у нас, или в чужбина. \r\nПрез 2005 г. бях поканен на голяма научна конференция в Китай. На масата, където бях аз, стояха трима възрастни американски учени - лауреати на Нобелова награда по медицина. Те бяха придружавани от техните ученици – китайци, които след 20 години работа при тях, бяха поканени обратно в Китай.  Държавата създаваше изцяло нови научни центрове и  китайското правителство ги беше поканило на държавна издръжка да консултират развитието им. Безценна помощ! Китайците умеят да ценят и ползват своите хора. Учудващо ли е, защо тогава Китай върви бързо напред . - Преди години моите колеги от страната и чужбина наричаха нашия Агробиоинститут „Оазисът”. Всеки месец по няколко души пътуваха на конференции, изложби или симпозиуми. Така моите колеги не се чувстваха отделени от световната наука. После се връщаха и продължаваха с глави, пълни с нови идеи. В такъв оазис трябва да превърнем цялата наша прекрасна родина.    - Държавниците трябва да намират пътища за  материално благополучие на България. Пак ще дам за пример малка Холандия. Тя е държава с площ три пъти по-малка от нашата и с население три пъти по-голямо от нас. Там тези, които я управляват, работят на принципа:   “. Холандците са изнесли част от своите най-успешни браншове – отглеждането на цветя и зеленчуци извън страната – в повече от 50 страни, за цветята например в Конго и Колумбия. Така въпреки обтегнатите политически и икономически отношения в света, техният бизнес процъфтява. Износът им за Русия, например, възлиза на 92 млрд. евро годишно.  Много се говори у нас за развитието на туризма, но и тук май липсва сериозен държавнически подход. Защо тези, които посещават нашето хубаво „място” да не бъдат хранени с български продукти, а не с пластмасовите домати, внесени не се знае от къде. Ако можем да организираме малките производители да снабдяват ресторантите със своя продукция, то гостите на България ще се увеличат многократно. Вкусната и качествена храна се цени високо в нашия вече доста изкуствен свят.  - Да, въпросът е от къде да започне това повдигане на духа на хората в България. Духът и мотивацията са най-трудните въпроси. Аз мисля, че  , а после постепенно да укрепва цялата национална икономика.  . То не помага за нищо, а само натрупва напрежение. Дисциплината изисква да се работи сериозно и да се предявяват претенции към официалните власти само когато всеки си е свършил работата добре. - Нашето селско стопанство вече се е ограничило основно в  . Тези продукти са насочени главно към износ и то без никаква допълнителна преработка – като суровини с ниски цени. Даже пшеничните ни сортове не са от най-висококачествените, което прави нашия хляб не достатъчно добър. Вече имаме проблем и със селекцията на семената.  . Това е факт, който силно ни притеснява. Нашите семена трябва да бъдат поне 50% от общото количество.  \r\nПоложението в селското стопанство е сложно по няколко причини. На практика около 80% от обработваемите площи на страната се владеят от 1 500 големи фирми. Те ги обработват със скъпи модерни трактори и работят с относително малко хора. Тези големите фирми посещават международните изложби и се срещат с фирми от цял свят. От тях те купуват не само техника,  препарати и торове, но много често и семена при по-добри финансови условия – разсрочено плащане и отстъпки. Това прави нашите семена неконкурентни и те започват да изчезват. - Държавната ни официално твърди, че не е нейна работа да се намесва в работата на бизнеса. Но не е така. По наше мнение е необходимо да бъдат създадени обща национална Земеделска камара, която да обединява всички професионални земеделски асоциации. Те да станат място за обсъждане на общите проблеми - и на едрия и на средния и на дребния агробизнес. Всички те се нуждаят от подкрепа от всякакъв вид – информационна, финансова, суровинна. Защо не се проучи по-внимателно опитът на Холандия или на Южна Корея !? Какво ни пречи !? За мен добри резултати биха дали освен появата на чужди капитали, още и съдаването на смесени фирми, на научни центрове и звена за селекция на семена, а също и разширяването на експортната ни листа най-вече с преработени плодове и зеленчуци, етерично-маслени култури, пчелни продукти, диви горски плодове и билки и редица млечни и месни продукти. Да не забравяме, че над  . Там може да се създадат ферми за отглеждане на животни в абсолютно чисти екологични условия. Така и млякото, и месото ни ще бъдат с отличен вкус и аромат. А билките са едва ли най-добрия естествен антибиотик. А това пък има директно отношение към демографския проблем на България. \r\nЗа мен са важни две неща – по-висококачествени и безопасни хранителни продукти и по-здрав народ.    - Светът се промени и всяка дейност вече е дигитална и интер дисциплинарна. Новите технологии – чрез информацията, получена от дронове и сателити, информира  стопаните за промените на температура, влажност на почвите , необходимост от прилагане на пестициди, торове и т.н. във всеки момент. \r\nВръзката между държава, бизнес и наука е изключително важна. Те трябва да си помагат взаимно, да се съветват и да обсъждат бъдещите политики в различните браншове. \r\nИ бих добавил – за да стане България красива, привлекателна, спокойна и просперираща държава. Като един оазис. \r\n ", "date": "2019.04.09", "title": "Малко опаки сме, рядко търсим мъдреците си"}
{"url": "https://standartnews.com/regionalni/kmett-na-sozopol-podal-ostavka-samo-kato-lider-na-gerb-389224.html", "text": "\"Подал съм си оставката само като председател на ГЕРБ в Созопол, не и като кмет\". Това заяви изнедадващо пред Радио Бургас Панайот Рейзи и отрече информацията, разпространена по-рано днес от пресцентъра на ГЕРБ. „ По тоя начин се разграничавам от партията, нали, за което постоянно атакуват всички мои досегашни съпартийци, когато се издънят, че по тоя начин създаваме черно петно на партията. Затова аз реших да си подам оставката от председател на структурата в Созопол. А за кмет – на тоя етап няма за какво да я подавам, защото аз съм преценил, че вина нямам за това, за което в момента съм в досъдебно производство“, поясни созополският градоначалник. Той потвърди, че наистина е бил на среща с лидера на ГЕРБ Бойко Борисов и бургаският кмет Димитър Николов, член на Изпълнителната комисия на партията. Те обаче не са му искали оставката като кмет.", "date": "2019.04.09", "title": "Кметът на Созопол подал оставка само от ГЕРБ"}
{"url": "https://standartnews.com/kultura/filip-kirkorov-s-bg-turne-prez-yuni-389214.html", "text": "Роденият във Варна крал на руската поп музика Филип Киркоров през юни прави тур из България. Той ще представи новото си шоу \"Я+R\"#Цветът на настроенията в София на 8 юни, в Пловдив на 10 юни, в Бургас на 12 юни, във Варна на 14 юни,  в Русе на 17 юни.  Мащабната продукция е на творческия двигател на \"Цирк дю солей\" Франко Драгоне, известен не само с режисурата на спектаклите под най-прочутото шапито, но и с бляскавото зрелище на Селин Дион „А New Day“. В премиерната програма Филип е съпроводен от образите на Музата и Ангела. Представлението е изпълнено с драматургия и неочаквани сюжетни линии, основани върху реални събития от живота на Киркоров. Тирове с тонове техническо оборудване - асансьори,  трон, лед екрани, излъчващи концептуална графика с 3D анимация - и стотици дизайнерски костюми, ръчно изработени специално за 3-часовия концерт, пристигат в България дни преди старта на обиколката из страната. Публиката ще чуе както най-обичаните хитове на артиста, така и най-новите песни, счупили рекордите на руските радио класации - “Цвет настроения синий”, “Ибица” и други. Сред изненадите е новата версия на песента на Алла Пугачова \"Уважаемый автор\" (1987).  Организаторите от Degris еvents припомнят, че меломанчетата до 7-годишна възраст се допускат без билет и право на отделно място, като молят родителите /придружителите/ да носят копие на акта за раждане на детето.", "date": "2019.04.09", "title": "Филип Киркоров с БГ турне през юни"}
{"url": "https://standartnews.com/kultura/vivacom-partnor-na-fotografska-izlozhba-389252.html", "text": "След Лос Анжелис, Париж и Сао Пауло, над 100 цветни и черно бели фотографии на една от най-забележителните жени в световната фотография - Вивиан Майер, ще бъдат показани за първи път и в София с изложбата “В нейните ръце”. Изложбата ще се състои между 23 април и 2 юни в Софийска градска художествена галерия. Творчеството на Вивиан Майер е открито случайно през 2007 г. и бързо се превръща в сензация. През 2015 г. документалния филм “Да откриеш Вивиан Майер”, посветен на живота и работата й като фотограф, печели номинация за “Оскар”. Новината, че “В нейните ръце” с куратор Ан Морен, ще можем да видим и в София, дойде преди броени дни от фондация МУСИЗ, създател на платформа за представяне на световнопризнати фотографи в България - “Майстори на фотографията”. Изложбата на Вивиан Майер е 11-а поред за “Майстори на фотографията” и ще се случи в партньорство между МУСИЗ, Столична oбщина, Посолство на САЩ, VIVACOM и Samsung, със съдействието на diChroma photography и с благодарност към Колекция Maloof и галерия Howard Greenberg, Ню Йорк. Вивиан Майер (1926 - 2009) е смятана за един от най-емблематичните автори на street фотографията. Името й се нарежда до тези на Даян Арбъс, Робърт Франк, Хелън Левит, Гари Уиногранд, Мери Елън Марк, Джоел Мейровиц, а историята й е също толкова забележителна, колкото и нейните снимки. Творчеството на Вивиан Майер, открито в последния възможен момент и чиято съдба вероятно е била да се разпръсне или дори изчезне, сега се разкрива пред нас, а тази „обикновена гувернантка”, безименно лице, посмъртно се превръща в това, което е днес фотографът Вивиан Майер. В края на 2007 г. Джон Малуф, агент на недвижими имоти, купува няколко кашона, пълни с черно-бели непроявени филми от 50-те и 60-те. Пред очите му се разкрили забележителни кадри: всевъзможни градски сюжети и истински истории от живота в Чикаго, Ню Йорк и Париж през 50-те. Aрхивирайки ги, с всеки нов кадър се убеждавал, че е попаднал на “нещо голямо”. И все повече се питал коя е тази тайнствена и талантлива жена зад камерата. Повече от година след покупката си попада на следа, намира плик от фотолаборатория с името на получателя: Вивиан Майер. Феминист, кинокритик, човек с мнение. В спомените на семействата, с които е живяла, тя е затворена и ексцентрична, но дисциплинирана и безпощадно смела в мнението си. Интересът към личността на Вивиан Майер започва да расте лавинообразно – не само заради невероятната й история, а и заради забележителните кадри с всевъзможни градски сюжети и истински истории, в които тя улавя пулса на Ню Йорк, Чикаго, Маями, Париж през 50-те. След успешните изложби в Чикаго и Лондон холивудският актьор Тим Рот открива експозицията й в Лос Анджелис, статии за нея се появяват в The New York Times, Time, The Wall Street Journal, The Independent, The Guardian, телевизиите гръмват с репортажи за Майер. През 2015 г. биографичният филм “Да откриеш Вивиан Майер” (Finding Vivian Maier) е номиниран за Оскар. Внушителното творчество на Вивиан Майер включва истинска съкровищница от над 120 000 негатива и филми. В снимките й присъстват множество портрети в различни вариации и ракурси, нейни двойници, събрани един в друг като матрьошки. Вплетен в тези ленти е и автопортретът, който днес се възприема като нейна запазена марка.  ", "date": "2019.04.09", "title": "VIVACOM партньор на фотографска изложба"}
{"url": "https://standartnews.com/regionalni/kampaniya-velikden-za-vseki-dari-praznik-na-baba-i-dyado-389234.html", "text": "Общината в Благоевград, в лицето на кмета д-р Атанас Камбитов, и общественият посредник доц. д-р Валентин Василев подкрепят Националната кампания \"Великден за всеки - дари празник на баба и дядо\", организирана под патронажа на омбудсмана на Република България г-жа Мая Манолова. Сред първите, които се включиха в инициативата, е Студентският съвет към ЮЗУ \"Неофит Рилски\". Кампанията набира трайни хранителни продукти и парични средства за пенсионерите, които с малко надвишават прага от 348 лева и така нямат право на добавка към пенсията си за големия християнски празник Великден. Събраните средства ще бъдат разпределени във ваучери за храна на стойност 20 лева. Пенсионерите, получили от тези ваучери, ще могат да пазаруват с тях в над 5000 магазина в цялата страна. Средствата за кампанията се набират в сметка в УниКредит Булбанк, разкрита конкретно и единствено за целите на кампанията. Титуляр на сметката е Български Червен кръст (БЧК). \r\nIBAN: BG53UNCR70001522802795 Банков код: UNCRBGSF. Изрично условие при попълване на платежното нареждане е да се посочва общината, за която се прави паричното дарение. \r\nКампанията може да бъде подкрепена и със SMS 1255 - на стойност 1 лев, освободен от ДДС или чрез онлайн дарения от България и чужбина на сайта на БЧК -www.redcross.bg.", "date": "2019.04.09", "title": "Кампания \"Великден за всеки - дари празник на баба и дядо\""}
{"url": "https://standartnews.com/biznes/mvf-svetovnata-ikonomika-s-nay-baven-temp-ot-krizata-nasam-389254.html", "text": "Международният валутен фонд за трети път намали прогнозата си за растежа на световната икономика през последните 6 месеца. Забавянето е във всички развити  държави, а по-високите мита натежават над търговията. Очаква се световната икономика да нарасне с 3,3 процента през 2019 година. През януари МВФ прогнозира растеж от 3,5 процента. Това ще бъде най-слабият растеж от 2009 година насам, когато започна световната криза.  \"Това е деликатен момент\" за световната икономика, казва новият главен икономист на институцията Гита Гопинат. Според нея увеличаването на растежа през следващата година е под въпрос. Общият обем на търговията на стоки и услуги ще се увеличи с 3,4 процента тази година, по-слабо от постигнатите през 2018 г. 3,8 процента. През януари МВФ прогнозира 4 процента. Сега институцията се надява, че растежът ще се завърне през второто полугодие, преди да достигне 3,6 процента през следващата година. Оптимизмът идва от окуражаващите данни от Китай и решението на Федералния резерв да прекрати повишаването на лихвите. МВФ предупреждава, че рисковете растат, а сред най-големите е неуспехът на преговорите между двете най-големи икономики в света - САЩ и Китай. Brexit без сделка също се отрази изключително негативно на растежа. Прогнозата на МВФ за еврозоната също е ревизирана до  1,3 процента - с 0,3 процентни пункта по-малко спрямо предходната. Очаква се растежът да е по-бавен в някои от основните икономики на Стария континент, включително Германия, в която по-слабото световно търсене, по-строгият контрол върху емисиите и други удариха производството. В Италия пък слабото вътрешно търсене и високият дълг помрачават прогнозата. Уличните протести във Франция също натежават. Според институцията, Великобритания ще запише експанзия от 1,2 процента, спад от 0,3 пр. п. спрямо прогнозата от януари МВФ намали прогнозата си за САЩ до 2,3 процента, с 0,2 процентни пункта по-малко, заради частичното спиране на работата на правителството, както и по-ниски публични разходи. Институцията повиши прогнозата си за растежа на Китай с 0,1 пр. п. до 6,3 процента през тази година. Преди дни българското Министерство на финансите намали за втори път прогнозата за растеж на икономиката ни през 2019 г. През есента на миналата година ведомството на Владислав Горанов прогнозираше 3,7 процента ръст. В пролетната прогноза той бе намален до 3,4 процента. Според МВФ, ръстът ще бъде 3,3 процента, а през 2020 г. ще се забави до 3 процента.", "date": "2019.04.09", "title": "Световната икономика с най-бавен темп след кризата"}
{"url": "https://standartnews.com/sport/prvo-zlato-za-blgariya-ot-evro-2019-po-shchangi-389259.html", "text": "Божидар Андреев спечели злато в двубоя и нови три медала за за България на продължаващото в грузинския град Батуми Европейско първенство за мъже и жени. 21-годишният щангист грабна титлата  в категория 73 кг с двубой 345. Така общият брой отличия с тези в движенията за България на това първенство стана 8 – 4 златни, 2 сребърни и 2 бронзови, което й отрежда второ място във временното класиране по нации. \r\nБожидар направи много силно състезание още в изхвърлянето. В първия опит помете европейския рекорд за 23-годишни със 148 кг, след което във втория си осигури медала със 153 кг, а при третото си излизане не успя на 157 кг. Това му осигури бронз в първото движение с равен резултат с втория Вадим Лихарад от Беларус. Лидер на почивката бе албанецът Брикен Калия с 3 кг повече от българина. \r\nВ изтласкването Андреев започна от 181 кг, които му осигуриха медал в движението, после премина с успех през 187 кг – това вече значеше медал в двубоя. Последният опит бе шампионски – 192 кг, европейски рекорди в изтласкването и в двубоя. Среброто бе Брикен Калия с 339 кг, а бронзът за Вадим Лихарад (Блрс) с 335 кг. Отличията бяха връчени от щастливия президент на Българска федерация по вдигане на тежести Неделчо Колев. \r\n22-годишният Божидар Андреев е олимпийски шампион при младежите от Игрите в Нанджин през 2014 г. Миналата година, след дълга пауза той се присъедини към националния отбор и спечели злато на Европейско първенство за 23-годишни в полския град Замошч в кат. 77 кг с 338 кг двубой. По-късно през годината се нареди девети на Световното в Ашхабад (Тюркменистан) с 335 кг в кат. 73 кг. Възпитаник на сливенската школа с треньор Пламен Братойчев. \"Поздравления за личния треньор на Божидар Пламен Братойчев, на старши треньора на националния отбор Иван Иванов и президента на федерацията Неделчо Колев. Постепенно този спорт, който ни е носил много радост, се връща на мястото си. През последните четири години , нашето правителство положи огромни усилия за спасяването на българските щанги и ето, че те се отплащат по най-добрия начин\", коментира Красен Кралев, министър на младежта и спорта. \r\nПо-рано днес Галя Шатова се нареди 12-а в кат. 64 кг при жените. Бронзовата медалистка от последната младежка олимпиада в Буенос Айрес 2018 г. бе в група Б и събра двубой 203 кг с 92 кг изхвърляне и 111 кг изтласкване. Европейска шампионка за трети пореден път стана румънката Лоредана Тома с 239 кг двубой, европейски рекорд от 111 кг изхвърляне и 128 кг изтласкване. \r\nДо края на шампионата в Грузия предстои участието на двама български щангисти. В кат. 109 кг в събота от 13 ч. българско време на подиума в Батуми трябва да излязат Христо Христов и Васил Господинов.", "date": "2019.04.09", "title": "Първо злато за България от Евро 2019 по щанги"}
{"url": "https://standartnews.com/sport/azar-kachi-chelsi-na-tretoto-myasto-389187.html", "text": "Нападателят Eден Азар отново спаси Челси, като вкара и двата гола за победата над Уест Хям с 2:0. Белгиецът бе на висота през целия мач и изкачи \"сините\" на трето място във Висшата лига с 66 точки. Челси обаче е и с мач повече от конкурентите за Топ 4. LВоди Ливърпул с 82 т, пред Ман.Сити с 80, но мач по-малко. Уест Хям имаше шансове след почивката, но ги пропуска. Така \"чуковете\" остават без победа на \"Стамфорд Бридж“, вече в 13 поредни мача или от 2002 г.", "date": "2019.04.09", "title": "Азар качи Челси на третото място"}
{"url": "https://standartnews.com/kultura/eltn-dzhon-zabiva-na-dzhaz-festa-v-montro-389256.html", "text": "Сър Елтън Джон ще забие на джаз фестивала в Монтрьо. Освен знаменития певец на швейцарската сцена ще се качат изпълнители като Стинг, Джанет Джексън, Чик Кърия и фронтмена на „Radiohead“ Том Йорк. Концертът на англичанина ще бъде част от прощалното му околосветско турне. Той първоначално трябваше да пее две последователни вечери, но изпълненията му бяха сляти в едно на 29 юни. Сър Елтън ще зарадва 15 000 фена на чисто новия стадион „Saussaz“. Други музиканти, които ще участват във феста и които в момента също радват феновете си по света за последно, са Анита Бейкър и Джоан Байз. 53-тото издание на музикалното събитие в Монтрьо ще бъде открито от Стинг на 28 юни, а ветеранът продуцент Куинси Джоунс ще закрие фестивала на 13 юли с оркестрални аранжименти на негови хитове от 80-те години на миналия век. Прощалното турне на сър Елтън Джон „Farewell Yellow Brick Road“ започна в Пенсилвания на 8 септември. Първият етап на обиколката приключи на 18 март и събра повече от 125 милиона долара. Втората част, която ще премине през Европа, започва на 1 май във Виена. Турът ще приключи през 2020-а след повече от 300 концерта, като последното изпълнение на легендарния музикант ще бъде на 16 декември в „О2 Арена“, Лондон.", "date": "2019.04.09", "title": "Елтън Джон забива на джаз феста в Монтрьо"}
{"url": "https://www.standartnews.com/sport/azar-kachi-chelsi-na-tretoto-myasto-389187.html", "text": "Нападателят Eден Азар отново спаси Челси, като вкара и двата гола за победата над Уест Хям с 2:0. Белгиецът бе на висота през целия мач и изкачи \"сините\" на трето място във Висшата лига с 66 точки. Челси обаче е и с мач повече от конкурентите за Топ 4. LВоди Ливърпул с 82 т, пред Ман.Сити с 80, но мач по-малко. Уест Хям имаше шансове след почивката, но ги пропуска. Така \"чуковете\" остават без победа на \"Стамфорд Бридж“, вече в 13 поредни мача или от 2002 г.", "date": "2019.04.09", "title": "Азар качи Челси на третото място"}
{"url": "https://www.standartnews.com/sport/bfla-nagradi-zasluzhili-deyateli-i-trenori-389199.html", "text": "Българска федерация лека атлетика награди заслужили деятели, треньори и атлети на церемония в Петрич, която се състоя ден преди днешното общото събрание на организацията. Представители на десетки атлетически клубове от цялата страна се събраха в хотел „България“ в южния град, а президентът на БФЛА Добромир Карамаринов обяви имената на всички наградени в присъствието на кмета на община Петрич – Димитър Бръчков. Плакети за развитието на леката атлетика в България получиха Динко Ганчев, Иванка Бонова, Галина Пенкова, Пламен Дунчев, Ангел Лафчиев и Георги Димитров, като Карамаринов накратко представи всеки от наградените. Двамата най-силни млади атлети на България за 2018-а година Александра Начева и Валентин Андреев също бяха отличени за добрите си постижения и класирания през изминалата година. Карамаринов сподели, че те са гаранция за доброто бъдеще на леката атлетика в България и им пожела да останат в този спорт и след края на кариерите си, за да предават опита си. Следващите награди бяха от името на Европейската атлетическа асоциация, на която Добромир Карамаринов, е първи вицепрезидент. Стойко Цонов, който е наставник на Александра Начева, получи признание като един от най-добрите треньори на континента с грамота и почетна значка на асоциацията. Следващият награден бе Руен Панчев дългогодишен вицепрезидент на БФЛА, който бе удостоен с стауетка и значка от ЕАА. В края на церемонията почетен плакет и екип на националния отбор бе връчен на кмета на община Петрич – Димитър Бръчков. Той сподели, че общината подкрепя спорта с идеята, че това е един от начините за развитие на младите хора. Бръчков допълни, че община Петрич финансира 46 спортни клуба, сред които е и атлетическият „Звездите“. Президенът на БФЛА Добромир Карамаринов закри церемонията с новината, че в района на Петрич (до село Марикостиново) стартира изграждането на една от най-модерните бази за лека атлетика в Европа, която трябва да стане реалност до края на 2020-а година.", "date": "2019.04.09", "title": "БФЛА награди заслужили деятели, треньори и атлети"}
{"url": "https://standartnews.com/sport/izpisakha-kralya-na-futbola-ot-bolnitsata-389197.html", "text": "Кралят на футбола Пеле бе изписан от парижката болница в която постъпи миналата неделя, съобщи тв.канала Глобо. \"Франци има не само велики футболисти, а и прекрасни лекари, коментира Пеле при напускането на здравното заведение. Според Глобо трикратният световен шампион по футбол е изкарал 5 дни в Американската болница в Париж, като през това време е приемал антибиотици заради инфекция на пикочните пътища. Лекарите са били притеснени, защото 78-годишният Пеле има само един бъбрек. Очаква се легендата да се прибере в близките дни в Бразилия, но скоро отново да посети Париж. Преди да постъпи в болница заради температура Пеле участва в рекламна кампания с нападателя на Франция Килиан Мбапе. фото АП  ", "date": "2019.04.09", "title": "Изписаха Краля на футбола от болницата"}
{"url": "https://standartnews.com/sport/bfla-nagradi-zasluzhili-deyateli-i-trenori-389199.html", "text": "Българска федерация лека атлетика награди заслужили деятели, треньори и атлети на церемония в Петрич, която се състоя ден преди днешното общото събрание на организацията. Представители на десетки атлетически клубове от цялата страна се събраха в хотел „България“ в южния град, а президентът на БФЛА Добромир Карамаринов обяви имената на всички наградени в присъствието на кмета на община Петрич – Димитър Бръчков. Плакети за развитието на леката атлетика в България получиха Динко Ганчев, Иванка Бонова, Галина Пенкова, Пламен Дунчев, Ангел Лафчиев и Георги Димитров, като Карамаринов накратко представи всеки от наградените. Двамата най-силни млади атлети на България за 2018-а година Александра Начева и Валентин Андреев също бяха отличени за добрите си постижения и класирания през изминалата година. Карамаринов сподели, че те са гаранция за доброто бъдеще на леката атлетика в България и им пожела да останат в този спорт и след края на кариерите си, за да предават опита си. Следващите награди бяха от името на Европейската атлетическа асоциация, на която Добромир Карамаринов, е първи вицепрезидент. Стойко Цонов, който е наставник на Александра Начева, получи признание като един от най-добрите треньори на континента с грамота и почетна значка на асоциацията. Следващият награден бе Руен Панчев дългогодишен вицепрезидент на БФЛА, който бе удостоен с стауетка и значка от ЕАА. В края на церемонията почетен плакет и екип на националния отбор бе връчен на кмета на община Петрич – Димитър Бръчков. Той сподели, че общината подкрепя спорта с идеята, че това е един от начините за развитие на младите хора. Бръчков допълни, че община Петрич финансира 46 спортни клуба, сред които е и атлетическият „Звездите“. Президенът на БФЛА Добромир Карамаринов закри церемонията с новината, че в района на Петрич (до село Марикостиново) стартира изграждането на една от най-модерните бази за лека атлетика в Европа, която трябва да стане реалност до края на 2020-а година.", "date": "2019.04.09", "title": "БФЛА награди заслужили деятели, треньори и атлети"}
{"url": "https://standartnews.com/biznes/porozhanov-ne-moga-da-si-zatvorya-ochite-za-narusheniya-389250.html", "text": "„Диалог с биопроизводителите има и винаги е имало. Когато има нарушения и те са установени, аз не мога да си затворя очите“. Това  заяви министърът на земеделието, храните и горите Румен Порожанов по повод протести на биопроизводители след като не бе подновен лицензът на една от сертифициращите фирми.   В случая с „Кю сертификейшън“ има отказ от издаване на ново разрешително на контролираща фирма, която трябва да следи биопроизводителите. „Ние не сме отнемали разрешителните. Те не бяха удължени заради неточности в изискуемата документация“, категоричен бе Порожанов. Той изрази мнение, че е малко странно контролираните да защитават контролиращия. Министърът поясни, че контролиращите лица са били 17 на брой, като един от тях се е отказал сам през миналата година. На петима през последните месеци са изтекли годишните разрешителни. Трима  са получили удължаване с 6 месеца, а на две от контролиращите, сред които е и „Кю сертификейшън”, е постановен отказ.  Другата фирма с неподновен лиценз е „Аустриа Био Гаранти“  „Окончателно бяха установени 18 неотстранени несъответствия. Намерили сме основания, за да не пресираме производителите и да не прекъсваме биологичния ангажимент, да представят договор до 30 април“, каза още той.  Според министър Порожанов, всеки има право да избере с кого да сключи договор, а въпросната фирма има право след шест месеца, ако е изрядна, да получи разрешение за опериране.  „Контролът, който извършваме е, за да гарантираме високо качество при биохраните“, каза още той. Прегледът на изискуемата документация и предложенията за вземане на решение за продължаване или отказ на сертифициращите фирми се извършва от междуведомствена консултативна комисия по биологично производство. По казуса за „Кю сертификейшън“ от МЗХГ обръщат внимание, че не е отнемано разрешение, а е отказано издаване на временно разрешително за срок от 6 месеца предвид на окончателно неотстранени в законоустановените срокове непълноти и несъответствия в документацията, процедурите и др. При първоначално подадените документи несъответствията са били 175, като окончателно са установени 18 неотстранени несъответствия. Част от констатираните непълноти и несъответствия са: •Липса на приложени доказателства за определяне на минималния обхват на забранени и разрешени за използване вещества и продукти, които да бъдат изследвани. \r\n•Не е предоставена процедура за второ независимо изследване на пробите в референтна лаборатория, която да гарантира резултата от изследванията, съгласно Наредба № 5 от 2018 г. \r\n•В предоставената процедура не е разписан ред за допълнителни проверки да бъдат извършени предимно без предизвестие към проверяваните. \r\n•След проведени интервюта със служителите на компанията е констатирано непознаване на действащата нормативна уредба, както и пропуски по отношение на прилагането на контролната процедура. Освен това е установено, че не вземат предвид оценката от риск анализа за конкретния оператор.  Дружеството има право да кандидатства за разрешително след 6 месеца.  При отнемане на разрешение на контролиращо лице, биологичните оператори имат право да сключат договор по техен избор с някое от другите, обявени на сайта на министерството 14 контролиращи лица. В тази връзка от МЗХГ не приемат опитите за внушение, че това се прави в полза на конкретни лица. Към момента България няма спрени средства за биологично производство по Програмата за развитие на селските райони 2014-2020 г. Още по време на първите приеми по мярката за биологично производство през 2015 г. и 2016 г., която е с бюджет от 300 млн. лева , той е бил надхвърлен с над 50 млн. лева. „Имаше искания отново да се отворят допълни приеми. Причината за това е, че броят на биопроизводителите нарастна значително. Към момента общият им брой е около 6500, а тези които заявяват плащания, са близо 4000“, каза още министърът на земеделието. Изразяваме твърдата позиция на Министерството на земеделието, храните и горите, че засиленият контрол от наша страна и действията ни при констатиране на слабости ще продължи, както за всички контролиращи лица, така и за операторите в система на контрол. Целта е да гарантираме на потребителите високото качество на биологичната продукция, пише в съобщение на сайта на МЗХГ.  ", "date": "2019.04.09", "title": "Порожанов: Не мога да си затворя очите за нарушения /Обновена/"}
{"url": "https://standartnews.com/biznes/zapochna-izgrazhdaneto-na-nov-zavod-kray-vratsa-389228.html", "text": "Нов завод за проводници и електронни компоненти за пренос на данни за автомобили започна да се строи край Враца. Инвестиционният проект е за близо 22 милиона лева и е на немската компания \r\n\"МД Електроник\". Символична първа копка на новия завод бе направена в понеделник от вицепремиера по икономическата и демографската политика Мариана Николова, кмета на Враца Калин Каменов, изпълнителния директор на Българската агенция за инвестиции Стамен Янев и главните изпълнителни директори на \"МД Електроник\" Роберт Хофман и Цтибор Жижка. Преди първата копка кметът на Враца Калин Каменов връчи на Роберт Хофман, който е и председател на управителния съвет на \"МД Електроник\" разрешителното за строеж на завода. Врачанският митрополит Григорий отслужи водосвет и благослови начинанието. Бъдещият завод ще произвежда проводници, електронни компоненти и оборудване за пренос на данни и системи за информационно развлечение и за сигурност на автомобили. Немската компания е специализирана в разработването и производството на такова оборудване за над 200 модела автомобили в световен мащаб. Производствената сграда ще бъде изградена върху общински терен, закупен от инвеститора за над 1,1 милиона лева. Предвижда се заводът да започне да произвежда продукция през 2020 година. Първоначално в него ще бъдат заети 300 работници и служители като инвестиционните намерения на немската компания са на по-късен етап наетите работници да достигнат 1000.  ", "date": "2019.04.09", "title": "Започна изграждането на нов завод край Враца"}
{"url": "https://standartnews.com/biznes/sashch-sa-sred-top-trgovskite-partnori-na-blgariya-389238.html", "text": "\"САЩ устойчиво се нареждат сред 20-те топ търговски партньори на България. През последното десетилетие в нашата двустранна търговия са налице редица положителни тенденции, стокообменът успя бързо да си възвърне нивата отпреди финансовата криза от 2008-2009 г.\" Това съобщи министърът на икономиката Емил Караниколов по време на откриването на конференция под наслов Explore USA, посветена на възможностите за българските компании да разширяват своя бизнес в САЩ. В рамките на форума министър Караниколов посочи, че през 2018 г. равнището на взаимна търговия е достигнало до 561 млн. щ.д., което значително надхвърля рекордното до този момент ниво от 2012 г. По негови думи за добрия резултат важна роля има и устойчивият ръст, който за миналата година е над 22 процента. Икономическият министър изтъкна, че американският пазар е сред основните експортни дестинации за реализацията на български изделия от високотехнологичния спектър. \"Така например САЩ са на челните места в географското разпределение на износа ни на хардуерни компоненти, на интегрални схеми и на електрически съпротивления с относителни тегла от порядъка на 10 процента от общо реализираните продажби на външни пазари“, заяви Караниколов. Емил Караниколов увери, че българското правителство и Министерството на икономиката ще продължат да поставят във фокуса на външноикономическата си политика по-нататъшното разширяване на търговските и инвестиционните отношения със САЩ като наш стратегически партньор, пише още в съобщението.", "date": "2019.04.09", "title": "САЩ са сред топ търговските партньори на България"}
{"url": "https://standartnews.com/biznes/mobilno-prilozhenie-na-obb-sbira-smetki-v-oshche-4-banki-389249.html", "text": "Много българи имат сметки в няколко различни банки и губят време, за да влязат във всяка от тях поотделно.  За първи път е намерено решение как това да става бързо и лесно -  Банката представи за първи път на българския пазар възможността клиентите да следят през телефона си информацията за свои сметки, разполагаема наличност, движение и детайли по трансакции в други банки. Това става само с няколко клика чрез приложението  . Засега са избрани четирите най-големи български банки - . Необходимо условие при добавянето на нова сметка е тя да има IBAN номер и да е достъпна онлайн.  Онлайн проучване на ОББ, проведено в началото на тази година, показва готовността на българските потребители да се възползват от такава иновация.  Иновацията е предимство именно за физическите лица, които разполагат с банкови сметки в повече от една банка и представлява удобство при следене на движението по сметките и получаването на детайли по дадена трансакция. Достъпно е и извличане на детайлите по конкретната трансакция в pdf формат.  Въвеждането на новата функционалност става възможно благодарение на Втората директива за платежни услуги (PSD2), съгласно която банките следва да осигурят възможност за достъп до водените от тях банкови сметки на клиента и с негово съгласие от страна на други доставчици на платежни услуги (банкови и небанкови). Сигурността на информацията за банковите сметки и движенията по тях се гарантира от защитните механизми на мобилното приложение ОББ Мобайл. „  Това технологично нововъведение е само един от многото проекти в сферата на иновациите, с които целим ОББ да се превърне в един от иновационните лидери в България“, заяви главният изпълнителен директор на ОББ Петър Андронов. Според него спиcъĸът c инoвaции, ĸoитo имa нa paзпoлoжeниe в КБС груп, част от която е ОББ, нaдxвъpля 100. Eднo oт тяx, ĸoетo се въвeждa в България вeднaгa cлeд Бeлгия и Иpлaндия в гpyпaтa, e cвъpзaнo c Диpeĸтивaтa зa paзплaщaния и c мoбилнoтo бaнĸиpaнe. \"Cтaвa въпpoc зa т.нap. oтвopeнo бaнĸиpaнe или мyлтибaнĸиpaщa плaтфopмa. Bcъщнocт cмe пъpвaтa бaнĸa, ĸoятo пpaви тoвa в Бългapия\", обясни още Петър Андронов . Финансовият сектор има да догонва зрелостта на потреблението при редица други мобилни услуги и има страхотен неоползотворен потенциал. Само за една година клиентите на ОББ, които имат мобилно банкиране, се увеличиха с 25% и вече съставляват 24% от активните ни клиенти“, допълни иновационният лидер на ОББ Кристоф де Мил.  ОББ Мобайл е специализирано приложение за мобилни устройства –  . Приложението е предназначено за извършване на основни активни и пасивни банкови операции от физически лица и фирми, както и за получаване на обща банкова информация. Добавянето на новата функционалност мултибанкинг е в синхрон с визията на ОББ за модернизация и дигитализация на процесите.  Засега приложението \"ОББ Мобайл\" дава само пасивен достъп, като през него не могат да се нареждат плащания и да се правят други операции. По думите на главния изпълнителен директор на ОББ Петър Андронов обаче това е само първата стъпка в модернизацията и предоставянето на нови дигитални услуги, разработени в белгийската централа на групата.", "date": "2019.04.09", "title": "Мобилно приложение на ОББ събира сметки в още  4 банки"}
{"url": "https://standartnews.com/biznes/migrantite-po-sveta-pratili-529-mlrd-u-doma-389231.html", "text": "529 милиарда долара са превели на близките си през 2018 година трудовите мигранти по света. Информацията е от доклад на Световната банка, и според експертите й сумата е рекордно висока. Според данни на Световната банка по-голямата част от преводите са направени към държави с ниско или средно равнище на доходите. През 2017 година преведените пари са били 483 милиарда долара, което означава, че показателят за 2018 година се е увеличил с 9,6 на сто. Според икономистите ръстът е свързан преди всичко с подобряването на икономическата ситуация и намаляването на безработицата в САЩ. Значително е увеличен и обемът на паричните потоци от страните в Персийския залив и Русия. Общо паричните преводи за чужбина, направени от частни лица, включително към богатите държава, са достигнали 689 милиарда долара през 2018 година, спрямо 633 милиарда долара година по-рано. Паричните средства, насочени към Източноазиатския и Тихоокеанския район са се увеличили със 7%, а към Южна Азия са нараснали с 12%. Индия е била основната получателка на тези преводи със 79 милиарда долара, следвана от Китай с 67 милиарда долара, Мексико с 36 милиарда долара.", "date": "2019.04.09", "title": "Мигрантите по света пратили $529 млрд. у дома"}
{"url": "https://standartnews.com/biznes/porozhanov-dialog-vinagi-ima-no-ostavka-nyama-389222.html", "text": "Диалог винаги има, но оставка няма. Това каза министърът на земеделието, храните и горите Румен Порожанов по време на брифинг, цитиран от „Фокус“. Министерството на земеделието, храните и горите отрича обвиненията на биопроизводителите.  \r\nДо извънредния брифинг се стигна, след като биопроизводителите се вдигнаха на протест пред министерството с искане на оставката на министъра. Биопроизводителите издигнаха лозунги с надписи: \"Бъдеще за малките и семейни биоферми\", \"Искаме ясни правила\",\"Био фермер-милионер?! Станете и Вие\". Техните искания са за ясни правила и да не се изхвърлят вече напечатани био етикети и истински биохрани, както и наличието на експерти, които да ги подпомагат. Протестиращите настояват за оставката на министъра на земеделието Румен Поружанов.  \r\nПредставител на пресцентъра на министерството на земеделието покани на мирен диалог протестиращите, но те отказаха и поискаха министърът да слезе при тях. ", "date": "2019.04.09", "title": "Порожанов: Диалог винаги има, но оставка няма"}
{"url": "https://standartnews.com/sport/fandkova-podari-unikalen-kostyum-na-figuristkata-feygin-389227.html", "text": "В тържествена обстановка днес кметът на София Йорданка Фандъкова връчи специален подарък на младата звезда на световното фигурно пързаляне Александра Фейгин. От името на Столична община една от най-бързо прогресиращите български спортистки получи състезателен костюм за волната си програма през следващия сезон. На церемонията бе съобщено, че тази година Фейгин ще бъде новото лице на инициатива „София – европейска столица на спорта“, наследяваща едно от златните български момичета \r\nХристияна Тодорова. \r\nАлександра Фейгин записа изключителни успехи през настоящия сезон с мощния си пробив в световното фигурно пързаляне. Едва на 16 години, тази зима тя се нареди на историческото 11-о място на Европейското първенство за жени в Минск, а след това на Световното в Токио зае престижното 17-о място. \r\nНа церемонията по връчването на роклята в сградата на Столична община присъстваха треньорката на Александра – Ина Лутяй, Николай Стойнев – зам.-председател на Столичен общински съвет, Анатоли Илиев – организационен секретар на „София – евростолица на спорта“ и член на Управителния борд на ACES EUROPE, Екатерина Йорданова – председател на Комисията по транспорт и туризъм към СОС, много общински съветници, журналисти, гости и др. \r\n„За нас е чест да връчим този подарък на едно прекрасно българско момиче, което не спира да ни радва. Щастливи сме да го гледаме като част от световния елит. Искам да благодаря на Фейгин за това, което прави, защото със своя пример тя увлича много деца за спорта. Знаем колко популярно е пързалянето с кънки, през зимата хиляди изпълват ледените пързалки и личности като Александра със сигурност спомагат за това. Знаете, че София продължава да бъде европейска столица на спорта, тъй като заслужихме титлата за постоянно. Благодаря на големите спортисти, които подкрепиха и продължават да подкрепят каузата, както и на екипа, работещ по инициативата. Тази година в календара на „София – европейска столица на спорта“ има над 110 събития, отделно в дейността на Общината \r\nса залегнали 190 проекта за училищен спорт и 70 проекта на клубове по програмата за директно финансово подпомагане на детско-юношеските школи в града. София е много спортен град, тази седмица например той е домакин на Световната купа по модерен петобой, която се открива тази вечер, на Световната купа по художествена гимнастика през уикенда, в неделя са Велошествието и бягането под наслов „София кара колело и тича за по-чист въздух,“ каза Йорданка Фандъкова. \r\nОт своя страна Александра Фейгин и треньорката й Лутай благодариха за ценния подарък. „Трогната съм от този жест, благодаря за подкрепата. Много е важно в спорта да усещаш че има хора, които те подкрепят и застават зад твоята кауза. Тази рокля е много ценна за мен, надявам се с нея да постигна нови успеха в световното фигурно пързаляне,“ заяви \r\nФейгин. \r\nС връчения от Фандъкова състезателен костюм Александра ще играе волната си програма през целия следващ сезон. В духа на съвременните тенденции във фигурното пързаляне той е с вградени близо 5000 камъка Сваровски. Дизайнът е на Росица Мутафчиева от фирма „Спорт лайн елит“, която се грижи и за екипите на националните състезателки по художествена гимнастика. На миналото световно първенство съдиите са подсказали на Фейгин и треньорката Ина Лутай, че Александра е изключително талантлива, но роклята й е някак семпла и е добре да бъде с по-впечатляващ и грабващ костюм, който ще засили импресивността на изпълненията. Сега костюмът \r\nотговаря на съвременните изисквания и с него Фейгин ще бъде още по-изящна и грабваща погледите по време на изявите си на световния лед. \r\nСлед церемонията в кметството днес последваха десетки интервюта, снимки и селфита с талантливата млада българка. Тази неделя Фейгин ще една от многото известни спортистки, които ще участват във Велошествието „София кара колело за по-чист въздух“, което стартира в 11 ч. по маршрут от Народно събрание до Южния парк.", "date": "2019.04.09", "title": "Фандъкова подари уникален костюм на фигуристката Фейгин"}
{"url": "https://standartnews.com/sport/krshchavat-stadion-na-kristiano-ronaldo-389226.html", "text": "Петкратният носител на „Златната топка“ по футбол и голмайстор на италианския гранд Ювентус Кристиано Роналдо ще има честта на негово име да бъде кръстен стадион. Идеята е на първия професионален клуб в кариерата му и гранд в родината му Спортинг (Лисабон), които иска да смени името на стадиона си „Жозе Алвеладе“ на \"CR7 Стейдиъм\" или \"Алваладе CR7\".  Според португалското издание O Jogo президентът на Спортинг Фредерико Варандас е провел разговори с 34-годишния нападател и смяната евентуално би се осъществила след края на кариерата на португалеца. Роналдо е юноша на Андориня и Насионал - тимове от о.Мадейра, в ранна възраст, но през 1997 г., когато е на 12 години, става част от школата на Спортинг. През 2002 г. Кристиано дебютира за първия тим, а година по-късно е купен от Манчестър Юнайтед.", "date": "2019.04.09", "title": "Кръщават стадион на Кристиано Роналдо"}
{"url": "https://standartnews.com/sport/aleks-srchadzhieva-vodi-svetovnata-kupa-po-khudozhestvena-gimnastika-389230.html", "text": "Популярната българска актриса Александра Сърчаджиева ще бъде водеща на Световната купа по художествена гимнастика в София, която ще се проведе в \"Арена Армеец\" между 12 и 14 април, съобщиха от българска федерация художествена гимнастика. Сърчаджиева е приела личната покана президента на федерацията Илиана Раева и ще си партнира с Георги Чобанов, който е другият водещ на състезанието.", "date": "2019.04.09", "title": "Алекс Сърчаджиева води Световната купа по художествена гимнастика"}
{"url": "https://standartnews.com/sport/sportt-po-tv-za-9-april-389233.html", "text": "21,30 Баскетбол, Еврокъп: Валенсия - Алба Берлин (пряко) 22,00 Футбол, ШЛ: Ливърпул - Порто (пряко) 22,00 Футбол, ШЛ: Тотнъм - Манчестър Сити (пряко) 21,15 \"Спорт в обектива\" 19,30 УЕФА Шампионска лига - магазинно предаване 16,30 Колоездене: Обиколка на Баския, втори етап (пряко) 19,30 Вдигане на тежести: Европейско първенство в Грузия, 73 кг, мъже (пряко) 17,00 Вдигане на тежести: Европейско първенство в Грузия, 64 кг, жени (пряко)", "date": "2019.04.09", "title": "Спортът по тв за 9 април"}
{"url": "https://standartnews.com/sport/yuar-se-plashi-ot-grisho-389236.html", "text": "На българския отбор му предстои тежка битка с Южна Африка за Купа Дейвис през септември. Организаторите обявиха, че двубоите на 13 и 14 септември ще се играят в Кейптаун, а една от причините мачовете да бъдат там е, че се очаква и Григор Димитров да играе в тези срещи. \"Това трябва да е паметно събитие за южноафриканския тенис и за феновете на спорта в страната. Направихме мачовете с България да се играят в Кейптаун, защото е много възможно да дойде и звезда като Григор Димитров да дойде тук.\" \"Но освен това в Кейптаун са ситуирани огромната част от нашите национали, съответно и феновете са там и очакваме да има огромна подкрепа. Целият ни отбор тръпне в очакване да играе пред семействата и приятелите си срещу България\", сподели капитанът на Южна Африка Маркос Ондрушка.  Григор Димитров трябва да участва с българския отбор в Купа Дейвис, ако иска да получи квота за участие за Олимпийските игри в Токио догодина. За южноафриканците се очаква да играят представителят на Топ 10 в ранглистата на АТР Кевин Андерсън, както и изгряващата звезда Лойд Харис, който е роден именно в Кейптаун и проби в Топ 100 на света. Отборът на Южна Африка е 44-и в генералното подреждане за Купа Дейвис, докато българите са 64-и. Съперникът ни е изключително класен, като е печелил надпреварата, но това се е случило през вече далечната 1974 г. ", "date": "2019.04.09", "title": "ЮАР се плаши от Гришо"}
{"url": "https://www.standartnews.com/sport/krshchavat-stadion-na-kristiano-ronaldo-389226.html", "text": "Петкратният носител на „Златната топка“ по футбол и голмайстор на италианския гранд Ювентус Кристиано Роналдо ще има честта на негово име да бъде кръстен стадион. Идеята е на първия професионален клуб в кариерата му и гранд в родината му Спортинг (Лисабон), които иска да смени името на стадиона си „Жозе Алвеладе“ на \"CR7 Стейдиъм\" или \"Алваладе CR7\".  Според португалското издание O Jogo президентът на Спортинг Фредерико Варандас е провел разговори с 34-годишния нападател и смяната евентуално би се осъществила след края на кариерата на португалеца. Роналдо е юноша на Андориня и Насионал - тимове от о.Мадейра, в ранна възраст, но през 1997 г., когато е на 12 години, става част от школата на Спортинг. През 2002 г. Кристиано дебютира за първия тим, а година по-късно е купен от Манчестър Юнайтед.", "date": "2019.04.09", "title": "Кръщават стадион на Кристиано Роналдо"}
{"url": "https://www.standartnews.com/sport/aleks-srchadzhieva-vodi-svetovnata-kupa-po-khudozhestvena-gimnastika-389230.html", "text": "Популярната българска актриса Александра Сърчаджиева ще бъде водеща на Световната купа по художествена гимнастика в София, която ще се проведе в \"Арена Армеец\" между 12 и 14 април, съобщиха от българска федерация художествена гимнастика. Сърчаджиева е приела личната покана президента на федерацията Илиана Раева и ще си партнира с Георги Чобанов, който е другият водещ на състезанието.", "date": "2019.04.09", "title": "Алекс Сърчаджиева води Световната купа по художествена гимнастика"}
{"url": "https://www.standartnews.com/sport/fandkova-podari-unikalen-kostyum-na-figuristkata-feygin-389227.html", "text": "В тържествена обстановка днес кметът на София Йорданка Фандъкова връчи специален подарък на младата звезда на световното фигурно пързаляне Александра Фейгин. От името на Столична община една от най-бързо прогресиращите български спортистки получи състезателен костюм за волната си програма през следващия сезон. На церемонията бе съобщено, че тази година Фейгин ще бъде новото лице на инициатива „София – европейска столица на спорта“, наследяваща едно от златните български момичета \r\nХристияна Тодорова. \r\nАлександра Фейгин записа изключителни успехи през настоящия сезон с мощния си пробив в световното фигурно пързаляне. Едва на 16 години, тази зима тя се нареди на историческото 11-о място на Европейското първенство за жени в Минск, а след това на Световното в Токио зае престижното 17-о място. \r\nНа церемонията по връчването на роклята в сградата на Столична община присъстваха треньорката на Александра – Ина Лутяй, Николай Стойнев – зам.-председател на Столичен общински съвет, Анатоли Илиев – организационен секретар на „София – евростолица на спорта“ и член на Управителния борд на ACES EUROPE, Екатерина Йорданова – председател на Комисията по транспорт и туризъм към СОС, много общински съветници, журналисти, гости и др. \r\n„За нас е чест да връчим този подарък на едно прекрасно българско момиче, което не спира да ни радва. Щастливи сме да го гледаме като част от световния елит. Искам да благодаря на Фейгин за това, което прави, защото със своя пример тя увлича много деца за спорта. Знаем колко популярно е пързалянето с кънки, през зимата хиляди изпълват ледените пързалки и личности като Александра със сигурност спомагат за това. Знаете, че София продължава да бъде европейска столица на спорта, тъй като заслужихме титлата за постоянно. Благодаря на големите спортисти, които подкрепиха и продължават да подкрепят каузата, както и на екипа, работещ по инициативата. Тази година в календара на „София – европейска столица на спорта“ има над 110 събития, отделно в дейността на Общината \r\nса залегнали 190 проекта за училищен спорт и 70 проекта на клубове по програмата за директно финансово подпомагане на детско-юношеските школи в града. София е много спортен град, тази седмица например той е домакин на Световната купа по модерен петобой, която се открива тази вечер, на Световната купа по художествена гимнастика през уикенда, в неделя са Велошествието и бягането под наслов „София кара колело и тича за по-чист въздух,“ каза Йорданка Фандъкова. \r\nОт своя страна Александра Фейгин и треньорката й Лутай благодариха за ценния подарък. „Трогната съм от този жест, благодаря за подкрепата. Много е важно в спорта да усещаш че има хора, които те подкрепят и застават зад твоята кауза. Тази рокля е много ценна за мен, надявам се с нея да постигна нови успеха в световното фигурно пързаляне,“ заяви \r\nФейгин. \r\nС връчения от Фандъкова състезателен костюм Александра ще играе волната си програма през целия следващ сезон. В духа на съвременните тенденции във фигурното пързаляне той е с вградени близо 5000 камъка Сваровски. Дизайнът е на Росица Мутафчиева от фирма „Спорт лайн елит“, която се грижи и за екипите на националните състезателки по художествена гимнастика. На миналото световно първенство съдиите са подсказали на Фейгин и треньорката Ина Лутай, че Александра е изключително талантлива, но роклята й е някак семпла и е добре да бъде с по-впечатляващ и грабващ костюм, който ще засили импресивността на изпълненията. Сега костюмът \r\nотговаря на съвременните изисквания и с него Фейгин ще бъде още по-изящна и грабваща погледите по време на изявите си на световния лед. \r\nСлед церемонията в кметството днес последваха десетки интервюта, снимки и селфита с талантливата млада българка. Тази неделя Фейгин ще една от многото известни спортистки, които ще участват във Велошествието „София кара колело за по-чист въздух“, което стартира в 11 ч. по маршрут от Народно събрание до Южния парк.", "date": "2019.04.09", "title": "Фандъкова подари уникален костюм на фигуристката Фейгин"}
{"url": "https://www.standartnews.com/sport/sportt-po-tv-za-9-april-389233.html", "text": "21,30 Баскетбол, Еврокъп: Валенсия - Алба Берлин (пряко) 22,00 Футбол, ШЛ: Ливърпул - Порто (пряко) 22,00 Футбол, ШЛ: Тотнъм - Манчестър Сити (пряко) 21,15 \"Спорт в обектива\" 19,30 УЕФА Шампионска лига - магазинно предаване 16,30 Колоездене: Обиколка на Баския, втори етап (пряко) 19,30 Вдигане на тежести: Европейско първенство в Грузия, 73 кг, мъже (пряко) 17,00 Вдигане на тежести: Европейско първенство в Грузия, 64 кг, жени (пряко)", "date": "2019.04.09", "title": "Спортът по тв за 9 април"}
{"url": "https://www.standartnews.com/sport/yuar-se-plashi-ot-grisho-389236.html", "text": "На българския отбор му предстои тежка битка с Южна Африка за Купа Дейвис през септември. Организаторите обявиха, че двубоите на 13 и 14 септември ще се играят в Кейптаун, а една от причините мачовете да бъдат там е, че се очаква и Григор Димитров да играе в тези срещи. \"Това трябва да е паметно събитие за южноафриканския тенис и за феновете на спорта в страната. Направихме мачовете с България да се играят в Кейптаун, защото е много възможно да дойде и звезда като Григор Димитров да дойде тук.\" \"Но освен това в Кейптаун са ситуирани огромната част от нашите национали, съответно и феновете са там и очакваме да има огромна подкрепа. Целият ни отбор тръпне в очакване да играе пред семействата и приятелите си срещу България\", сподели капитанът на Южна Африка Маркос Ондрушка.  Григор Димитров трябва да участва с българския отбор в Купа Дейвис, ако иска да получи квота за участие за Олимпийските игри в Токио догодина. За южноафриканците се очаква да играят представителят на Топ 10 в ранглистата на АТР Кевин Андерсън, както и изгряващата звезда Лойд Харис, който е роден именно в Кейптаун и проби в Топ 100 на света. Отборът на Южна Африка е 44-и в генералното подреждане за Купа Дейвис, докато българите са 64-и. Съперникът ни е изключително класен, като е печелил надпреварата, но това се е случило през вече далечната 1974 г. ", "date": "2019.04.09", "title": "ЮАР се плаши от Гришо"}
{"url": "https://www.standartnews.com/sport/kapitant-na-levski-propuska-derbito-s-ludogorets-389237.html", "text": "Капитанът на Левски Живко Миланов няма да може да играе в дербито с Лудогорец в неделя, след като днес Дисциплинарната комисия към БФС го наказа за един мач. Причината за санкцията е грозното поведение на ветерана по време на победата на \"сините\" с 1:0 над Черно море на стадион \"Тича\" във Варна. Тогава екснационалът показа неприлични жестове. Миланов е глобен и с 4000 лв. \r\nТова е пореден проблем пред треньора на 26-кратния шампион на България Георги Дерменджиев, който ще трябва да прекроява защитата, тъй като Седрик Унтонджи е с контузия и до последно е под въпрос за дербито. Нуно Рейш е аут заради натрупани жълти картони, а Луис Нганиони също не е на разположение, защото беше изгонен срещу Черно море. Давид Яблонски и Милош Цветкович вече не са част от отбора и така Дерменджиев е принуден да заложи на младоци като Деян Иванов и Томислав Папазов.", "date": "2019.04.09", "title": "Капитанът на Левски пропуска дербито с Лудогорец"}
{"url": "https://standartnews.com/sport/kapitant-na-levski-propuska-derbito-s-ludogorets-389237.html", "text": "Капитанът на Левски Живко Миланов няма да може да играе в дербито с Лудогорец в неделя, след като днес Дисциплинарната комисия към БФС го наказа за един мач. Причината за санкцията е грозното поведение на ветерана по време на победата на \"сините\" с 1:0 над Черно море на стадион \"Тича\" във Варна. Тогава екснационалът показа неприлични жестове. Миланов е глобен и с 4000 лв. \r\nТова е пореден проблем пред треньора на 26-кратния шампион на България Георги Дерменджиев, който ще трябва да прекроява защитата, тъй като Седрик Унтонджи е с контузия и до последно е под въпрос за дербито. Нуно Рейш е аут заради натрупани жълти картони, а Луис Нганиони също не е на разположение, защото беше изгонен срещу Черно море. Давид Яблонски и Милош Цветкович вече не са част от отбора и така Дерменджиев е принуден да заложи на младоци като Деян Иванов и Томислав Папазов.", "date": "2019.04.09", "title": "Капитанът на Левски пропуска дербито с Лудогорец"}
{"url": "https://standartnews.com/svyat/osuetikha-teroristichen-akt-vv-vashington-389194.html", "text": "Терористичен акт е бил осуетен във Вашингтон. Полицията е задържала 28-годишен мъж от щата Мериленд, който планирал да прегази хора в пешеходните зони край река Потомак с откраднат камион.  Заподозреният атентатор е идентифициран като Рондел Хенри. Той е бил заловен, след като откраднал микробус на транспортна фирма. След ареста Хенри признал за плановете си и се обявил за привърженик на терористичната организация \"Ислямска държава\". От полицията обявиха, че 28-годишният мъж е бил вдъхновен от кървавата атака във френският град Ница през 2016 година, когато терорист се вряза с камион в тълпа хора и уби 86 души.", "date": "2019.04.09", "title": "Осуетиха терористичен акт във Вашингтон"}
{"url": "https://standartnews.com/svyat/tsenata-na-petrola-skochi-zaradi-boevete-v-libiya-389198.html", "text": "Цените на петрола тръгнаха нагоре в началото на търговията във вторник, пише Евронюз. Суровината достигна най-висока цена от ноември насам, като сред причините за покачването са и боевете в Либия. Към факторите, които определят по-високата цена, се добавят новите санкции, които САЩ наложи на държавната петролна компания на Венесуела, както и на режима в Иран. Тези ограничения съвпадат с обявените от ОПЕК съкращения на добивите. Либия е значим доставчик на петрол за Европа, като през март доставяха около 1.1 милиона барела на ден (1 US барел е над 158 л).", "date": "2019.04.09", "title": "Цената на петрола скочи заради боевете в Либия"}
{"url": "https://standartnews.com/svyat/pele-izleze-ot-bolnitsata-v-parizh-389205.html", "text": "78-годишният бразилец прекара 5 дни в болница в Париж, след като се почувствал зле след проява във френската столица, на която бяха заедно с новата звезда на френския футбол Килиан Мбапе. , каза Пеле. В понеделник вечерта бразилският национал Неймар посети своя именит сънародник в болницата и публикува снимка, на която се виждаше, че Пеле е в добро настроение.", "date": "2019.04.09", "title": "Пеле излезе от болницата в Париж"}
{"url": "https://standartnews.com/svyat/angliya-opredelya-23-may-za-data-za-evropeyskite-izbori-389189.html", "text": "\"Намерението на британското правителство продължава да е страната да напусне Европейския съюз със споразумение и да приеме необходимото законодателство за това преди 22 май, за да не се налага да участваме в изборите, които тогава ще бъдат анулирани\", каза говорителят. Той уточни, че предприетата стъпка за определяне не дата се изисква от закона, допълва Ройтерс. \"Това не прави тези избори неизбежни, защото напускането на ЕС преди датата на изборите автоматично премахва задължението да участваме в тях\", допълни говорителят.", "date": "2019.04.09", "title": "Англия определя 23 май за дата за европейските избори"}
{"url": "https://standartnews.com/svyat/rusiya-i-turtsiya-shche-razrabotvat-orzhie-389195.html", "text": "Руският президент Владимир Путин заяви, че Москва и Анкара може да пристъпят към разработката и производството на високотехнологична военна техника, предаде ТАСС. Руският президент заяви, че е обсъдил с турския си колега темата за доставката в Турция на противовъздушни ракетни системи S-400 (на снимката), както и други настоящи и бъдещи проекти за военно-техническо сътрудничество на двете страни. \"Обсъдихме състоянието на сътрудничеството между Русия и Турция във военно-техническата сфера, по-специално изпълнението на договора за снабдяване на Турция с противоракетни ракетни системи S-400 \"Триумф\". Стана дума и за други настоящи и бъдещи проекти в рамките на военно-техническото сътрудничество\",  каза Путин на пресконференция след разговорите си с турския президент. На общата пресконференция Ердоган пък заяви, че покупката на S-400 от Русия е суверенно право на Турция. Ние вече сме подготвили пътна карта за реализиране на сделката за S-400, направихме съответните стъпки, всичко вече е завършено, каза турският президент. Ако ние сме се договорили вече и сме подписали това споразумение, естествено ние ще продължим да се придвижваме напред. Това е наше суверенно право, това е наше решение, никой не може да иска от нас да се откажем от него, каза той. Според Ердоган първите доставки на С-400 се очакват през юли, допълва Франс прес. През ноември 2016 г. стана известно, че Турция и Русия преговарят за доставка на S-400. През септември 2017 г. Москва потвърди сключването на договора. Тогава Ердоган каза, че вече е извършено авансово плащане по договора. САЩ все още се опитват да попречат на Турция да закупи S-400, за да могат да продадат своите системи \"Пейтриът\". Американското правителство призова Турция да избере между руските системи и американския изтребител F-35, който Турция също иска да купи. САЩ преустановиха миналата седмица временно доставката на Турция на оборудване за тези самолети, но обучението на турски пилоти продължава.", "date": "2019.04.09", "title": "Русия и Турция ще разработват оръжие"}
{"url": "https://standartnews.com/svyat/amal-kluni-e-chast-ot-shumno-delo-v-germaniya-389207.html", "text": "Адвокат на майката на детето е съпругата на холивудската звезда Джордж Клуни - базираната в Лондон адвокатка Амал Клуни. Според обвинението, 27-годишната Дженифър В. оставила 5-годишното момиченце да умре от жажда. То било от етническата група язиди, пленени като роби от Ислямска държава. Дженифър В. признала вината си пред агент на ФБР под прикритие, като не подозирала, че я записват. Съпругът на обвинената купил майката на момиченцето и самото него като роби, докато град Мосул в Ирак се намирал под управлението на ИДИЛ. След като момиченцето се подмокрило в кревата си, мъжът го вързал пред къщата за наказание. Дженифър В. не направила нищо, за да помогне на детето, което умряло от мъчителна смърт в горещината. Делото започва тази сутрин в съд в Мюнхен, който гледа случаи, свързани с националната сигурност и обвинения в тероризъм. Ако бъде призната за виновна, Дженифър В., която също е майка на малко дете, е заплашена от доживотен затвор.", "date": "2019.04.09", "title": "Амал Клуни е част от шумно дело в Германия"}
{"url": "https://standartnews.com/svyat/madona-shche-pee-na-konkursa-evroviziya-v-izrael-389200.html", "text": "Мадона ще пее на конкурса Евровизия в Израел. Представители на поп иконата потвърдиха официално слуховете, които се тиражираха напоследък от израелските медии. Мадона ще бъде гост на конкурса и ще изпълни две песни. Тазгодишното издание на надпреварата ще се проведе от 14 до 18 май в Тел Авив. Израел получи домакинството, след като екстравагантната Нета Барзилай спечели конкурса миналата година.", "date": "2019.04.09", "title": "Мадона ще пее на конкурса Евровизия в Израел"}
{"url": "https://standartnews.com/svyat/partiyata-na-erdogan-iska-povtorni-izbori-v-istanbul-389239.html", "text": "Ще обжалват резултатите Оглавяваната от президента на Турция Тайип Ердоган Партия на справедливостта и развитието /ПСР/ има намерение да проведе повторни общински избори в Истанбул, за което е заявил във вторник зам.-председателят й Али Ихсан Явуз в ефира на телеканала NTV. “Ние ще се обърнем към Висшата избирателна комисия, за да бъдат проведени отново избори в Истнбул. Днес ще обжалваме и ще съобщим за нередности, които са повлияли на хода от изборите“, казва той. На 31 март в Турция се проведоха общински избори, в които избирателите са гласували за кмет, членове на регионални парламенти, съвети, общински ръководители и членове на селски съвети. За първи път от 2002 г. ПСР губи изборите за кмет на Анкара и Истанбул. Обжалването все още се обсъжда. Ердоган заявява за множество нарушения по време на гласуването, опозицията твърди, че даже след повторно преброяване резултатът ще бъде в полза на нейния кандидат – Екрем Имамоглу. По предварителни неофициални данни той изпреварва представителя на ПСР – експремиера и говорител на парламента Бинали Йълдъръм, с 14 хил. гласа.", "date": "2019.04.09", "title": "Партията на Ердоган иска повторни избори в Истанбул"}
{"url": "https://standartnews.com/svyat/iztrebitel-f-35-izchezna-ot-radarite-nad-tikhiya-okean-389251.html", "text": "Изпълнявал е учебен полет Японският изтребител F35-A е изчезнал от екраните на радарите над Тихия океан. По информация на тв канала NHK самолетът е изпълнявал учебен полет в района на префектура Аомори. Според данни на агенция Киодо вероятно самолетът е катастрофирал над океана. Отбелязва се, че изтребителят е оборудван със системата „стелс“. Въздушните сили на Япония са потвърдили за неговото изчезване. На борда се е намирал само пилотът. По данни на телеканала NHK самолетите от този тип, разработени с участието на девет страни, включително и САЩ, са на въоръжение във въздушните сили на Япония от миналата година. На базата Мисава в момента се намират 13 изтребителя тип F-35.", "date": "2019.04.09", "title": "Изтребител F-35 изчезна от радарите над Тихия океан"}
{"url": "https://standartnews.com/svyat/miliarderi-iznasyat-kapitalite-si-ot-kipr-389208.html", "text": "Икономиката на Кипър понесе тежък удар от изтичането на руски капитал от острова, пише електронното издание на гръцкия консервативен ежедневник „То Вима“, цитирано от Агенция \"Фокус\".  \r\nКакто отбелязва изданието, руските олигарси, които са стълб на банковата система на Кипър, изглежда искат да прехвърлят капиталите си в други страни предвид интензифицирането на борбата срещу прането на пари в Европейския съюз.  \r\nСпоред Philenews.gr, руските клиенти закриват банковите си сметки в Кипър с изключително високо темпо.  \r\nОколо 93 милиона евро са изтеглени само за един месец, а до края на февруари са изтеглени още 143 милиона евро.  \r\nВ сравнение с преди една година, има спад в депозитите от 1,34 милиарда евро, а в сравнение с преди две години, руските пари в банковата система на Кипър са по-малко с 2,65 милиарда евро.  \r\nСпадът на руските депозити изглежда е свързан с все по-строгите разпоредби, приети като част от борбата на ЕС срещу прането на пари.  \r\nДори и след съкращаването или спасяването през 2013 г. на кипърските банки руските депозити останаха на високо ниво.  \r\nПо данни на Централната банка на Кипър депозитите в края на 2013 г. са били 11,7 млрд. евро и са паднали с 4,95 млрд. евро до края на февруари 2019 г.", "date": "2019.04.09", "title": "Милиардери изнасят капиталите си от Кипър"}
{"url": "https://standartnews.com/svyat/ot-tuitr-trmp-zaplashi-i-es-s-mita-389257.html", "text": "Закана за търговска война отправи на Европейския съюз американският президент Доналд Тръмп. С пост в Туитър Тръмп заплаши ЕС с мита на стойност 11 милиарда долара. „Световната търговска организация установи, че субсидирането от Европейският съюз на „Еърбъс“ се е отразило неблагоприятно на Съединените американски щати, които сега ще наложат мита на стоки от ЕС за $11 милиарда. ЕС се възползва от търговията със САЩ от много години. Това ще спре скоро“, написа Доналд Тръмп. Това стана, след като по-рано днес европейският гигант “Еърбъс” осъди плановете на Тръмп за въвеждане на мита върху някои продукти на ЕС, като заяви, че те нямат никаква “правна основа”. Американската оценка на щетите е “до голяма степен преувеличена”, обяви производителят на самолети. В дъното на скандала е съдебна битка, която се точи 14 години, припомнят финансови експерти. Става въпрос за съперничество между „Еърбъс“, със седалище Франция, и американската компания „Боинг“. През 2004 г. САЩ се обръщат към Световната търговска организация заради субсидирането на \"Еърбъс\" от Евросъюза. Щатите обявяват, че европейските субсидии са причинили спад в продажбите на „Боинг“ и са довели до загуба на пазарен дял в страните по света. През 2011 г. СТО заяви, че „Еърбъс“ е получил 18 млрд. долара субсидии от ЕС между 1968 г. и 2006 г. и обяви субсидиите за незаконни. Брюксел отговори с контраобвинение: неправомерна подкрепа за \"Боинг\" от страна на властите в САЩ чрез данъчни облекчения за компанията. „Файненшъл таймс“ пише, че заплахата Доналд Тръмп за налагане на мита може да увеличи ескалацията на трансатлантическите търговски отношения.", "date": "2019.04.09", "title": "От Туитър: Тръмп заплаши и ЕС с мита"}
