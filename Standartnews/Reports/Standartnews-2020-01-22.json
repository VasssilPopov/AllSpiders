{"url": "https://standartnews.com/biznes/kitaytsi-idvat-u-nas-ss-zavod-za-elektrobusi-412414.html", "text": "По време на визита на вицепремиера Марияна Николова, в сградата на българското посолство в Пекин, беше подписан меморандум за разбирателство между изпълнителния директор на Българска агенция за инвестиции Стамен Янев и китайските компании „Джангсу Алфа Автобуси“ и „Ей Си Ен Уърлдуайд“, съобщават от пресслужбата на кабинета. Целта на документа е страните да си сътрудничат за създаването на производствена база за електрически автобуси и научноизследователски и развоен център в България. Прогнозната обща инвестиция е в размер на 25 млн. евро и ще осигури 250 работни места. Българската делегация посети офиса на „Джангсу Алфа Автобуси“ в Пекин, където беше проведена работна среща. По време на разговорите ръководството на компанията увери вицепремиера Марияна Николова, че при инвестиция у нас ще въведе най-модерни технологии за производство на електробуси и частите за тях. „Електромобилите ще способстват за опазване на околната среда и намаляване на вредните емисии. Българското правителство създава благоприятна бизнес среда за развитие на автомобилното производство. Разполагаме с квалифицирани кадри в тази сфера, като водещи световни компании произвеждат у нас високотехнологично автомобилно оборудване“, заяви вицепремиерът Николова. „Джангсу Алфа Автобуси“ е сред първите производители на електромобили в Китай, като през 2012 г. пуска първия си модел автобуси със собствено оборудване и модерни технологии. Фирмата работи в сътрудничество със световни автомобилни компании. Вицепремиерът Николова проведе среща и с председателя на борда на китайската строителна компания „Ситик Констръкшън“ Чън Сяодзя. Двамата обсъдиха възможностите за участие на компанията в реализацията на инфраструктурни проекти у нас по модела на публично-частното партньорство. „Ситик Констръкшън“ все още няма проект в Европа и се надява България да бъде първата европейска страна, в която да бъде изпълнен съвместен проект. Тя е част от холдинговата компания Ситик Груп, която развива дейност в редица направления, включително промишлено производство, машиностроене и селско стопанство. Компанията има интерес да си сътрудничи с партньори от България във всички тези области. Вицепремиерът Николова представи икономическото развитие на България, привлекателните условия за инвестиции, като подчерта предвидимостта в политиките на правителството. Разговорите ще продължат с цел идентифициране на конкретни възможности за сътрудничество.", "date": "2020.01.21", "title": "Китайци идват у нас със завод за електробуси"}
{"url": "https://standartnews.com/biznes/nova-informatsiya-za-tol-sistemata-412498.html", "text": "От началото на февруари превозвачите ще могат да използват тол калкулатора на сайта на Националното тол управление, който ще бъде пренастроен, съгласно новите такси. Таксуването чрез електронната система в България е автоматично, а отчитането на изминатото разстояние по платената пътна мрежа може да стане по два начина - с бордово устройство или с маршрутна карта. Това обясни проф. Олег Асенов, член на Управителния съвет на Агенция \"Пътна инфраструктура\" пред Общото събрание на Конфедерацията на автобусните превозвачи, което се проведе в Пловдив, съобщиха от пресцентъра на агенцията. Той припомни на бизнеса, че тол системата за тежките автомобили над 3,5 тона да стартира от 1 март 2020 г., а таксите да бъдат съобразени с предложенията на превозвачите, договорени на срещата с премиера. Ако превозвачите ползват бордово устройство, те трябва да сключат договор с Национален доставчик на услуга. Списъкът с фирмите-доставчици на декларирани данни, чието оборудване отговаря на изискванията, е публикуван на www.bgtoll.bg. АПИ ще изчислява дължимата сума, след като получи данните за изминатия тол сегмент и ще задължава националния доставчик на услугата, а той - превозвачите, обясни проф. Асенов. Сумата, която ще се плаща, ще отива в държавния бюджет, ще се записва, така че няма как да се злоупотребява с тол таксите, заявил той на превозвачите. В вомента се провеждат тестове с монтирани бордови устройства и реално изминати маршрути, и резултатите от тях са публикувани на сайта на Националното тол управление. Маршрутната карта ще може да се купува от познатите канали за е-винетки. Тестове на служителите на Националното тол управление показват, че тя може да се издаде и за три минути. Чрез нея ще може да се предплаща за изминаването на точно определен маршрут като се задават начална и крайна точка и до четири междинни точки, по желание, обяснил проф. Асенов. Регистрираните потребители, които попълнят информация за електронния си адрес, могат да купят маршрутна карта до седем дни предварително, а тези, които не са регистрирани - до 23:59 ч. на деня, следващ покупката. Шофьорът ще има 24 часа, за да измине определения предварително маршрут от момента на активирането на картата. Тол системата ще стартира с такси за около 3100 км автомагистрали и първокласни пътища, припомни Асенов.", "date": "2020.01.21", "title": "Нова информация за тол системата"}
{"url": "https://www.standartnews.com/sport/taysna-zapochna-s-pobeda-na-strandzha-412499.html", "text": "Двукратният европейски шампион по бокс Даниел Асенов започна с категорична победа на турнира за Купа \"Странджа\". Пред погледите на министъра на спорта Красен Кралев и на президента на федерацията по бокс Красимир Инински Тайсъна се справи с Якуб Сломински (Полша) с 5:0 съдийски гласа. Асенов определено беше по-добрият боксьор, като през целия мач засипваше опонента си с удари. Във втория рунд обаче Асенов стресна треньори и фенове, след като при сблъсък на главите със съперника, му се отвори лека аркада.  От щаба обаче увериха, че раната не е тежка и Тайсъна ще може да продължи участието си в турнира. В следващия кръг Даниел Асенов ще се изправи срещу Байоку Башким от Косово в четвъртфинален мач, който е в следобедната програма на 23 януари. Загуби днес допуснаха Шабан Мустафа и Ергюнал Сабри.", "date": "2020.01.21", "title": "Тайсъна започна с победа на \"Странджа\""}
{"url": "https://standartnews.com/biznes/biznest-makhnete-dumata-max-ot-boing-737-412413.html", "text": "Ръководителят на американската лизингова компания Air Lease Corporation Стивън Удвар-Хази апелира към ръководството на корпорацията „Боинг“ да преименува самолета модел 737 MAX, изключвайки думата MAX от неговото обозначение. Причината е провалът, настъпил след две катастрофи с модела - в Етиопия и Индонезия. Според агенция „Блумбърг“ Air Lease Corporation, която е сключила договор за доставка на около 200 самолета от типа 737 MAX, е един от най-големите клиенти на авиационния гигант. \"Помолихме Boeing да се отърве от думата MAX\", цитира агенцията думите на милиардера. \"Вярвам, че думата MAX трябва да бъде включена в историческите книги като прословуто име на самолет.\" Ръководителят на Air Lease Corporation, посочва „Блумбърг“, предложи да се използва само номерът на модела с прибавяне на една или две цифри, като например 737-8 или 737-10. Така ще може да се споменава моделът на скандалния самолет, като се преодолее предпазливото отношение на обществеността към въздушните пътувания. От своя страна корпорацията „Боинг“ заяви, че те уважават идеите и предложенията, идващи от клиенти и заинтересовани страни, обаче „в момента не планират да променят името 737 MAX“.", "date": "2020.01.21", "title": "Бизнесът: Махнете думата MAX от Боинг 737!"}
{"url": "https://standartnews.com/biznes/eto-kakvo-huawei-shche-natresat-na-potrebitelite-412211.html", "text": "Според обновена информация в интернет страницата mysmartprice.com по-ранната информация, публикувана сайта на \"Стандарт\" под заглавие \"Ето какво HUAWEI ще натресат на потребителите\", се оказа невярна новина.  \"След като прегледахме Общите условия на Huawei за реклами, смятаме, че е възможно да сме разбрали погрешно възможността Huawei да пуска реклами или да изпраща известия чрез системния интерфейс на EMUI устройства\", казват от mysmartprice.com по повод непроверената внимателно новина за опасност за смартфоните на потребителите. \"Въвеждането на Huawei Ads обаче споменава „Huawei Ads е рекламна платформа, предоставяна от Huawei Services Co., Limited, дъщерно дружество на Huawei със седалище в Хонг Конг, за рекламодатели за показване на реклами в Huawei и приложения на трети страни.\" \"Според нашето разбиране Huawei може да не планира да пуска системни реклами в своите устройства в момента, но Huawei Ads дава възможност на рекламодателите да показват реклами чрез системния интерфейс, ако и когато Huawei реши да показва реклами на своите телефони. Компанията може да не е в състояние да предприеме тази стъпка...\", казват още от mysmartprice.com.", "date": "2020.01.21", "title": "Huawei няма да пуска реклама на смартфоните си!"}
{"url": "https://standartnews.com/biznes/oshche-dva-modela-na-nokia-se-sdobikha-s-android-10-412455.html", "text": "HMD Global обяви, че Nokia 7 Plus и Nokia 6.1 са поредните модели на бранда, след Nokia 7.1, Nokia 9 PureView и Nokia 8.1, които ще получат Android 10. Смартфоните  Nokia запазват позицията си на лидер в бързите ъпдейти на операционната система и отново са начело при внедряването на Android 10. Като част от програмата Android One, Nokia 7 Plus и Nokia 6.1 бяха представени с обещанието за три години гарантирани месечни актуализации за сигурност и две години ъпгрейди на операционната система. Android 10 е втората актуализация на операционната система за тези модели и с нея HMD Global утвърждава ангажимента си телефоните Nokia с времето да се подобряват посредством редовни ъпдейти на софтуера. С ъпдейта на Nokia 7 Plus и Nokia 6.1 до Android 10 феновете ще се насладят на цял набор от нови функции, включително:", "date": "2020.01.21", "title": "Още два модела на Nokia се сдобиха с Android 10"}
{"url": "https://standartnews.com/biznes/zhilishche-v-sofiya-tsenata-mina-1000-evro-za-kvm-412456.html", "text": "  Сред кварталите в София най-бързо поскъпват жилищата в Люлин, сочат последните данни на компании за недвижими имоти. \r\nСредната цена на апартаментите в Люлин е 722 евро за кв. м към средата на миналата година, което е ръст със 7,44% за година. \r\nОсновната причина за това може би е фактът, че жилищата в Люлин все още са едни от най-евтините в столицата. Това стимулира интереса на купувачите, а с нарастването на цените Люлин се доближава до останалите райони в София. \r\nПо-евтини са апартаментите в Обеля (средно 710 евро за кв. м) и в кварталите Сердика и Свобода (705 евро за кв. м). \r\nКато в тези райони цените също нарастват с изключително бързи темпове – 7,25% ръст за година в Обеля и 6,17% в Сердика и Свобода. \r\nВ още няколко столични квартала апартаментите вървят под 900 евро за квадрат – например в Овча купел (893 евро), Надежда (822 евро), Дружба (844 евро), Суха река и Хаджи Димитър (по 818 евро). \r\nКато цените на апартаментите във всички тях са нараснали с над 6% за година и така изпреварват повишението на цените в по-скъпите столични квартали. Разбира се има и някои изключения. \r\nВ Красна поляна, където цените са сравнително ниски – средно 786 евро за квадрат, цените също вървят нагоре със стабилни темпове от 5%, но увеличението е по-малко отколкото в Дружба, Суха река и Хаджи Димитър. \r\nСредната цена на жилищата в столицата достигна 1035 евро на кв. м, при 985 евро/кв. м година по-рано. Това представлява ръст от 5,34%. Най-скъпо продължава да е в Иван Вазов, Център и Изток, съответно с 1482 евро, 1442 евро и 1422 евро за кв. м. Апартаментите в тези най-желани райони също поскъпват с много бързи темпове от 4,5-5% годишно. \r\nЧелната петица на кварталите с най-скъпи жилища се допълва от Лозенец (1391 евро/кв. м) и Яворов (1285 евро/кв. м). Повишението на цените в тези два квартала е с почти едни и същи темпове – малко над 4%.  ", "date": "2020.01.21", "title": "Жилище в София? Цената мина 1000 евро за кв.м"}
{"url": "https://www.standartnews.com/sport/yasen-e-spernika-na-grisho-vv-ii-krg-v-melbrn-412424.html", "text": "Американец ще е следващия съперник на Григор Димитров на Australian Open. Асът ни ще играе утре с Томи Пол, който тази сутрин надви с 3:1 сета Леонардо Майер (Арж) с 4:6, 6:4, 6:4, 6:4. Пол изигра отличен мач и приключи срещата с впечатляващите 41 печеливши удара и едва 24 непредизвикани грешки. Майер, от своя страна, се отчете с 27 уинъра и 35 грешки. В момента 22-годишният Паул е под номер в ранглистата на АТП. Двамата с Димитров никога не са играли официален двубой. Двубоят, който ще е първи между двамата ще се играе от 5,00 часа в сряда сутрин на \"Маргарет корт Арина\".", "date": "2020.01.21", "title": "Ясен е съперникът на Гришо във II кръг в Мелбърн"}
{"url": "https://www.standartnews.com/sport/khrvatka-sprya-sharapova-na-starta-na-australian-open-412423.html", "text": "Хърватката Дона Векич изпрати Мария Шарапова от Мелбърн, след като я победи  6:3, 6:4 на старта на Australian Open. Рускинята е  шампионка в турнира от 2008 г., участва в основната схема с „уайлд кард“. Тя пропусна голяма част от миналия сезон заради проблеми с рамото. За последно Маша отпадна в първия кръг в Мелбърн преди 10 години. В момента тя е в серия от 3 последователни загуби на старта на турнири от Големия шлем. В следващия си мач Дона Векич, която е №20 в света ще срещна една измежду Корне и Никулеску, която отстрани в квалификациите българската №1 Виктория Томова. Мария Шарапова пък не даде гаранции, че ще се върне на кортовете в \"Мелбърн Парк\" като активна състезателка.  \"Имах щастието да бъда тук благодарение на Крейг (Крейг Тили, директор на турнира) и екипа му, които ми позволиха да бъда част от това събитие. Трудно ми е да кажа какво ще се случи след 12 месеца.\" \"Колкото и трудно да ми беше, довърших мача, макар и не по начина, по който исках.\" Заради проблемите в рамото играта на Шарапова бележи сериозен регрес, като тази контузия й пречи да участва пълноценно в турнирите на WTA. Запитана за евентуални бъдещи участия на Australian Open, тя отговори така: \"Не знам дали ще играя повече в Австралия. Нямам кристална топка, която да ми каже дали мога, но аз бих искала\", каза разочарованата Маша. фото БГНЕС", "date": "2020.01.21", "title": "Хърватка спря Шарапова на старта на Australian Open"}
{"url": "https://standartnews.com/biznes/mavrodiev-bbr-shche-podpomaga-ekoinovatsii-412463.html", "text": "", "date": "2020.01.21", "title": "Мавродиев: ББР ще подпомага екоиновации"}
{"url": "https://www.standartnews.com/sport/nadal-izliza-dnes-na-australian-open-412410.html", "text": "Почти 100 мача ще се изигрият във втория ден от Откритото първенство на Австралия. Причината е дъждът, който обърка и затрудни програмата за първия ден. В голяма част от деня беше възможно да се играе само на закритите три арени, което автоматично пренасочи десетки срещи от понеделник за вторник. \r\n \r\nВъв вторник ще стане известен и съперникът на Димитров. Той ще бъде определен в двубоя между Леонардо Майер (Арж) и Томи Пол (САЩ), които ще играят втори мач на Корт 12. \r\n \r\nВ игра на централния корт, при това в дневната сесия, ще видим и водачът в световната ранглиста Рафаел Надал. \r\n \r\nАкценти във втория ден от Откритото първенство на Австралия по тенис: \r\n \r\n \r\nК. Младенович - К. Плишкова \r\nД. Векич - М. Шарапова \r\nР. Надал - У. Делиен \r\n \r\n \r\nД. Медведев - Ф. Тиафо \r\nЕ. Чокиарето - А. Кербер \r\n \r\n \r\nБ. Бенчич - А. Шмиедлова \r\nА. Манарино - Д. Тийм \r\nА, Томлянович - А. Севастова \r\n \r\n \r\nД. Бреди - С. Халеп \r\nМ. Чекинато - А. Зверев \r\n \r\n \r\nП. Херцог - Р. Петершон \r\nМ. Кийс - Д. Касаткина \r\nД. Джумхур - С. Вавринка \r\n \r\n \r\nА. Попирин - Ж. Цонга \r\n \r\n \r\nН. Кириос - Л. Сонего \r\n \r\n \r\nЙ. Конта - О. Жабур \r\nР. Опелка - Ф. Фонини (6:3, 7:6, 1:0) \r\nЕ. Гулбис - Ф. Оже-Алиасим \r\nЕ. Свитолина - К. Бултер \r\n \r\n \r\nГ. Монфис - Й. Лу \r\nК. Суарес Наваро - А. Сабаленка \r\n \r\n \r\nД. Милман - Ю. Юмбер \r\nД. Томпсън - А. Бублик \r\nГ. Мугуруса - Ш. Роджърс \r\nИ. Бегу - К. Бертенс \r\n \r\n \r\nД. Гофен - Ж. Шарди \r\nЕ. Мертенс - Д. Ковинич", "date": "2020.01.21", "title": "Надал излиза днес на Australian open"}
{"url": "https://www.standartnews.com/sport/aoyama-s-treta-poredna-zaguba-412447.html", "text": "Българският сумист Даниел Иванов-Аоияма загуби за трети пореден път на големия турнир в японската столица Токио. Българинът, който се състезава с ранг маегашира-8, отстъпи на маегашира-14 Теруцуйоши с хватката \"хикаке\" и вече е с баланс 4-6. Утре Аоияма ще срещне маегашира-17 Токушорю, който е лидер в турнира с 9-1 след днешната си победа срещу маегашира-12 Чиомару. Също с 9 победи е и маегашира-4 Шодай.", "date": "2020.01.21", "title": "Аояма с трета поредна загуба"}
{"url": "https://standartnews.com/biznes/sriv-u-nas-v-plashchaniyata-s-kartite-visa-412412.html", "text": "Проблеми в работата на платежната система Visa се наблюдават във вторник в някои страни. Това се съобщава на страницата на услугата Downdetector, която проследява работата на популярните интернет ресурси. Най-вече системните неизправности се отчитат в САЩ и Европа, особено в Германия, Великобритания, Австрия и България. Според Downdetector потребителите изпитват проблеми с извършването на плащане (83% съобщават за проблеми), 8% имат трудности при работа с банкомат, други 8% нямат уебсайт.", "date": "2020.01.21", "title": "Срив у нас в плащанията с картите Visa"}
{"url": "https://www.standartnews.com/sport/nadal-bez-problemi-na-starta-v-melbrn-412433.html", "text": "Лидерът в световната ранглиста по тенис Рафа Надал спечели без проблеми на старта на Откритото първенство на Австралия. Матадорът се наложи за 122 минути с 6:2, 6:3, 6:0 на \"Род Лейвър Арена\" над Хуго Делиен (Исп). Във II кръг испанецът ще се изправи срещу победителя от мача между Федерико Делбонис и Жоао Соуса. Рафа играе в Мелбърн за титла №20 от Големия шлем, с което би изравни рекорда на Роджър Федерер. Надал не е печелил титлата в Мелбърн от 11 години.  \r\n\"Щастлив съм, че започнах позитивно. Много съм доволен и развълнуван да бъда отново в Мелбърн. Този корт ми носи страхотни спомени и много позитивна енергия\", коментира Рафа. Друг испанец - Пабло Кареньо Буста - надигра с 6:4, 3:6, 6:1, 7:6 (2) Джозеф Ковалик (Слвк).", "date": "2020.01.21", "title": "Надал без проблеми на старта в Мелбърн"}
{"url": "https://www.standartnews.com/sport/svetovniyat-rali-shampionat-ide-s-byasna-skorost-v-efira-na-max-sport-412454.html", "text": "Световният рали шампионат (FIA World Rally Championship) е поредното ново попълнение в богатото портфолио от спортни събития в ефира на  . Една от най-вълнуващите автомобилни надпревари ще се излъчва по спортните канали на А1 през следващите три години, които ще предават всички 13 стартове през сезона. Преките предавания започват с първия кръг за сезон 2020 – рали Монте Карло, което ще се излъчва от 23 до 26 януари по MAX Sport 2. WRC ще увеличи и без това разнообразното съдържание от моторни спортове на MAX Sport, което към момента се състои от Световния шампионат по мотоциклетизъм MotoGP, американските серии NASCAR, австралийския шампионат Суперкарс, Спийдуей шампионата и други. Световният рали шампионат прави своя дебют в MAX Sport със своя 48-и сезон. Това е един от най-трудните автомобилни шампионати и в своята история се е превърнал в платформа за създаването на велики шампиони и легенди на автомобилния спорт като Колин Макрей, Юха Канкунен, Карлос Сайнц, Томи Макинен, Себастиан Льоб, Себастиан Ожие и др. Също така през годините е дал култов статут на някои автомобилни марки, като Фиат Абарт, Ауди Куатро, Ланча Делта, Субару Импреза и Мицубиши Лансър. В историята на турнира 21 различни марки са печелили отделни кръгове. Шампионатът WRC през 2020 година ще се състои от 13 зрелищни състезания, като всяко от тях има до 25 специални етапа. Пилотите пък по традиция ще трябва да се справят с различни условия. Ралитата се провеждат на различни повърхности и настилки - като се започне от асфалт и се стигне до каменисти планински пътища и дори лед и сняг. Сезон 2020 в Световния рали шампионат се очертава като непредвидим заради множеството трансфери на пилоти, случили се в последния момент. Световният шампион Ойт Танак ще стартира с Hyundai от 2020, след като миналата година завърши с първата си титла с отбора на Toyota. В Тoyota ще го сменят шесткратният шампион Себастиан Ожие, както и уелсецът Елфин Еванс. Неговото място в отбора на M-Sport Ford ще заеме Есапека Лапи от Финландия. Календарът със състезания, които ще се излъчат по MAX Sport е най-разнообразният и вълнуващ от десетилетия. Африка, Далечният Изток и Тихоокеанският регион се завръщат с рали „Сафари“, рали „Япония“ и рали „Нова Зеландия“. Рали „Сафари“ в Кения е истинска легенда в спорта, но отсъства цели 17 години от календара. То обещава да бъде едно от най-предизвикателните както за пилотите, така и за автомобилите. Трасето на рали „Нова Зеландия“ се включва за първи път от 2012 г. Маршрутът на чакъл край Окланд е един от любимите на пилотите и нерядко се превръща в истински спектакъл за зрителите. Рали „Япония“ се завръща след десет годишно отсъствие от календара и ще замени рали „Австралия“ като последен кръг в шампионата. Оливър Сисла, управляващ директор на WRC Promoter – компанията, която държи правата за разпространението на шампионата, сподели, че очаква поредния вълнуващ сезон през 2020 година. \"Завръщането на WRC в Кения, Япония и Нова Зеландия означава, че календарът за този сезон за пръв път ще включва шест континента – Европа, Северна Америка, Южна Америка, Азия, Африка и Тихоокеанския регион. Към това трябва да добавим и трансферите на водещи пилоти, които се случиха в паузата между двата сезона. Никой не може да предвиди как ще се адаптират в новите си отбори, нито кой е фаворит. А всичко това е страхотна новина за феновете.“ За да могат спортните фенове да се насладят на първокласно спортно съдържание, трябва да имат абонамент за пакета  , който включва четирите спортни канала  . Те предлагат още голямо разнообразие от спортове като футбол от Серия А, Ла Лига, мачовете на Шампионската лига във вторник, тенис от сериите ATP 1000, ATP 500 и ATP 250 и много други.", "date": "2020.01.21", "title": "Световният рали шампионат иде с бясна скорост в ефира на MAX Sport"}
{"url": "https://www.standartnews.com/sport/stefan-tsvetkov-s-chetvrti-prezidenstki-mandat-v-bft-412426.html", "text": "Делегатите на Общото събрание на Българската федерация по тенис преизбраха за четвърти мандат Стефан Цветков за президент на БФТ. Отчетно-изборно общо събрание се проведе в Дряново. На него Цветков получи пълно единодушие от 53 делегати. В новоизбрания Управителен съвет на БФТ влязоха 6 нови членове – Катерина Генова, Веселина Донева, Георги Харизанов, Цветан Михов, Милко Милев, Юлиан Михов, а останаха и досегашните членове Рангел Марков, д-р Георги Крумов, Огнян Илиев, Екатерина Генова, Мариана Печеян, Мариана Ненова, Явор Цаков, проф. Генчо Начев, Весела Лечева, Владимир Димитров, Христо Христов и Мартин Макариев. \"Благодаря за доверието на всички делегати, членове, клубове и колеги. Отговорността ни е много голяма, а посланието, което искам да отправя е свързано с обединение в общите нужди на тениса, нека си пазим репутацията и да даваме примери. Бюджетът ни, който е над 60% от собствени средства (спонсорства, реклами, партньорства и лични средства), е без намаление, а с увеличение за 2020 година. Поставили сме си като приоритет стратегическа работа, срещи и дългосрочно развитие на регионите, както и продължаване грижата за младите. В този ред на мисли няма как да не отбележа, че през 2019-та имаме 15 таланти в топ 100 на Европа“, заяви след избора си Цветков Общото събрание започна с приветствие на Стефан Цветков и отличаване с плакети за своя принос в развитието на българския тенис на Николай Манчев и треньора Ивайло Илиев. Специален плакет за изключителния си принос и по случай своя 70-годишен юбилей пък получи членът на УС на БФТ Мариана Печеян, която бе домакин в хотел „ВСК Кентавър“ в Дряново. Делегатите и членовете чуха специалните видеопослания от президента на ITF Дейвид Хагърти и вицепрезидента на ATP Tour Дейвид Мейси. Ръководството на централата направи отчет за дейността през миналата 2019 година, бе приет нов Треньорския съвет от 11 членове с председател Милко Милев и бе утвърден бюджетът за 2020 година, в която предстои петото издание на Sofia Open от категория ATP 250 с участието на Григор Димитров през септември.", "date": "2020.01.21", "title": "Стефан Цветков с четвърти президенстки мандат в БФТ"}
{"url": "https://standartnews.com/biznes/nikola-bakalov-se-prisedinyava-km-upravlenskiya-ekip-na-fibank-412446.html", "text": "Никола Бакалов се присъединява към управленския екип на Fibank като член на Управителния съвет и изпълнителен директор, съобщиха от най-голямата българска банка. Г-н Бакалов ще отговаря за следните дирекции: „Банкиране на дребно“, „Главна каса“, „Дигитално банкиране“, „Злато и нумизматика“, „Картови разплащания“, „Клонова мрежа“, „Организация и контрол на клиентското обслужване“ и „Частно банкиране“. Никола Бакалов е завършил УНСС през 1997 г. и има магистърска степен по „Международни икономически отношения“. Към екипа на Първа инвестиционна банка се присъединява през 2000 г. През периода 2005 г. – 2011 г. е директор „Картови разплащания“. По това време е избран и за член на Изпълнителните комитети на Mastercard България и VISA България. През 2011 г. е поканен да се присъедини към управлението на „Алианц Банк България“, където е избран за член на Управителния съвет и заема последователно длъжностите – Изпълнителен директор и Главен изпълнителен директор. През 2013 г. Бакалов поема управлението на „FiHealth Застраховане“ АД – един от водещите здравни застрахователи в България.", "date": "2020.01.21", "title": "Никола Бакалов се присъединява към управленския екип на Fibank"}
{"url": "https://www.standartnews.com/sport/pognakha-manyunayted-za-ataka-na-refer-412467.html", "text": "Манчестър Юнайтед вече е с повдигнато обвинение от Английската футболна асоциация (ФА) за поведението на играчите на тима по време на двубоя с Ливърпул в неделя, съобщи Франс прес. „Твърди се, че клубът не е успял да накара играчите си да се държат по подобаващ начин в 26-ата минута на двубоя на 19 януари“, съобщават от ФА. Става дума за ситуацията през първото полувреме, когато след единоборство между Давид Де Хеа и Върджил ван Дайк се стигна до гол за  Ливърпул. Тогава футболистите на “червените дяволи” наобиколиха главния арбитър Крейг Поусън, настоявайки яростно голът да не бъде признат заради нарушение срещу вратаря им. След намесата на ВАР попадението беше отмоненено, а Де Хеа получи жълт картон за поведението си. До четвъртък (23 януари) от Манчестър Юнайтед трябва да отговорят на ФА по казуса.", "date": "2020.01.21", "title": "Погнаха Ман.Юнайтед за атака на рефер"}
{"url": "https://standartnews.com/regionalni/mikroyazovir-izkhvrli-trup-na-mzh-412444.html", "text": "В микроязовир в землището на село Фотиново, Кирковско вчера е намерено тялото на 39-годишен мъж, съобщават от ОДМВР-Кърджали. Оглед на мястото на произшествието е извършен от дежурната оперативна група от РУ-Кирково. По тялото не са открити следи от насилствена смърт. По първоначални данни мъжът се прибирал, спрял на почивка край водоема и когато решил да продължи, паднал във водата. \r\n  \r\nЕкип на пожарната служба в Подкова помогнал при изваждането на тялото, което е било транспортирано за аутопсия в Отделението по съдебна медицина на кърджалийската болница. Образувано е досъдебно производство.  ", "date": "2020.01.21", "title": "Микроязовир изхвърли труп на мъж"}
{"url": "https://standartnews.com/biznes/v-davos-kilimi-ot-ribarski-mrezhi-412451.html", "text": "Юбилейният световен икономически форум в Давос, който стартира във вторник, посреща топ политици и бизнесмени с килими, произведени от използвани рибарски мрежи, с боя за стените в хотелските стаи, направена от водорасли и 90 процента екологична храна. Без съмнение, това е най-зелената среща, коментира агенция Блумбърг. Вместо тежки чанти за лаптопи, участниците във срещата получават леки ранички, блок за писане, молив и малко швейцарски шоколад. Не много, все пак таксата за участие е само шестцифрена сума във франкове. За да засилят акцентират върху екологията, организаторите поканиха и 17-годишната активиста Грета Тунберг, която днес се изправи пред глобалния политически и бизнес елит, за да им скара и да им каже, че на практика не е било направено нищо за климата, дори след няколко месеца масови демонстрации на млади хора в цял свят, предадоха Франс прес и Асошиейтед прес. \r\n  \"Климатът и околната среда са гореща тема днес, но на практика нищо не бе направено, емисиите въглероден диоксид не са намалели\", каза Тунберг при откриването на Световния икономически форум в швейцарския курорт. Тя заяви още, че борбата срещу глобалното затопляне е в самото си начало и че хората трябва да се вслушват повече в науката за климатичните промени и повишаването на температурата на планетата. \r\n  \"Ако не се отнасяме към ставащото като към истинска криза, не можем да го решим\", каза 17-годишната шведка. \r\n  Въпреки емоционалното й слово, участниците дадоха ясно да се разбере, че в момента имат други грижи, различни от климатичните промени. Проучване на одиторската компания PwC сред 1851 топ мениджъри от 83 държави показва, че икономическите лидери се страхуват преди всичко от нарастващия хаос на регулациите, който пречи на бизнеса. Търговските конфликти и широко разпространеният протекционизъм продължават да помрачават настроението на бизнес елита,а опасенията за изменението на климата дори не са сред първите десет притеснения . Изключение правят само германските мениджъри, които поставят грижите за околната среда на 5-то място в приоритетите си. Повечето им колеги обаче са загрижени за нарастващата глобална несигурност. А всеобщият извод от проучването е, че само за две години рекордният оптимизъм се е превърнал в рекорден песимизъм. Повече от половината от ръководителите на компании очакват световният икономически растеж да се забави през 2020 г. Германските мениджъри са още по-песимистични в глобално сравнение, 68 процента от тях очакват световният растеж да се свие. Само един на всеки петима се надява икономиката да се подобри. Междунродният валутен фонд представи икономическата си перспектива в Давос, която също потиска надеждите за бързо възстановяване на световната икономика. Икономистите от Вашингтон понижиха прогнозата за растеж за целия свят до 3,3 процента. Това звучи много, но предвид продължаващия динамичен растеж на населението в много страни икономически растеж от по-малко от три процента се счита за глобална рецесия – а при растеж от 3,3 процента този праг не е далеч.", "date": "2020.01.21", "title": "В Давос – килими  от рибарски мрежи"}
{"url": "https://www.standartnews.com/sport/chast-ot-stadionite-v-blgariya-zaplasheni-ot-zatvaryane-412478.html", "text": "Нова наредба влиза в сила от началото на настоящата година. Тя е свързана с критериите, които българските клубове от Първа и Втора лига трябва да покрият, за да вземат лиценз. Първият критерий е свързан с капацитета на стадионите и местата за сядане. Според въпросната наредба отборите от елита на България трябва да разполагат с минимум 1500 места за сядане, докато тези за тимовете от Втора лига трябва да са поне 800. Друг от критериите определя местата от стадионите, които трябва да са покрити. Според нововъведението поне 7% от местата трябва да са под козирка, като клубовете, чиито стадиони не отговарят на подобни изисквания, ще бъдат санкционирани. Интересно е, че изискванията на УЕФА препоръчват 1/3 от местата по трибуните да бъдат покрити. Обръща се внимание и на броя тоалетни, които трябва да има по българските стадиони. Според наредбата минималният брой трябва да бъде както следва: 1 тоалетна и 1 писоар за 50 мъже; 1 тоалетна със седалка за 20 жени. Тъй като има клубове, които не могат да покрият тези критерии, от БФС са решили да направят изключения - 1 тоалетна за 125 зрители - мъже; 1 тоалетна за 50 зрители - жени. Всеки отбор, който не може да покрие критериите на новата наредба, ще домакинства на чужд терен.", "date": "2020.01.21", "title": "Част от стадионите  заплашени от затваряне"}
{"url": "https://www.standartnews.com/sport/daniil-medvedev-se-spravi-s-tiafo-412474.html", "text": "Скритият претендент за титлата в Австралия Данаил Медведев успя да победи в четири сета Франсис Тиафо - 6-3, 4-6, 6-4, 6-2. Руснакът не изигра най-лесния си мач, но все пак успя да се справи с коравия американец. Той е считан за претендента, който ще наруши доминацията на големите трима - Новак Джокович, Рафаел Надал и Роджър Федерер. Американецът бе четвъртфиналист от 2019-а и след загубата си допусна сериозен спад в ранглистата. Във втория кръг световният №4 излиза срещу квалификанта Педро Мартинес, който победи в три сета Доминик Кьопфер.", "date": "2020.01.21", "title": "Даниил Медведев се справи с Тиафо"}
{"url": "https://standartnews.com/regionalni/proveryavat-tereni-i-ploshchadki-ss-skladirani-otpadtsi-412452.html", "text": "Текущи проверки на терени и площадки със складирани отпадъци, опасни вещества и производствени инсталации, за да се установи дали се спазват изискванията по опазване на околната среда от собствениците и контролните органи, започна областната администрация във Враца. Междуведомствена комисия, включваща експерти от РИОСВ, РЗИ и Общинска администрация - Враца, направи първата си проверка на площадката на „Камибо“ ЕООД. \r\n  \r\nЦелта е да се направи оглед на място и се проведе среща с представители на собственика за уточняване сроковете, изпълнителя и начините за провеждане на последния етап по неутрализация на басейните, от които през лятото на 2019 година бяха извадени и транспортирани резервоарите със серовъглерод. Проверката констатира, че на 20 ноември 2019 г. са стартирали дейностите по неутрализация на отпадъчните промишлени води, приблизително 2500 кубични метра, от четири резервоара, намиращи се на площадката на „Камибо“ ЕООД. На 5 декември 2019 г. от Регионална лаборатория–Враца към Изпълнителна агенция по околна среда са взети водни проби за анализ от басейните, съхранявали резервоарите със серовъглерод, както и от изхода, след неутрализационния резервоар, преди шахтата, свързана с изход заводски води. Лабораторните анализи на водните проби по протокол за изпитване показват, че водата след неутрализация е с неутрално рН. В проверката участва и областният управител на Враца Малина Николова.", "date": "2020.01.21", "title": "Проверяват терени и площадки със складирани отпадъци"}
{"url": "https://www.standartnews.com/sport/bansko-posreshchna-oshche-edna-olimpiyska-shampionka-412469.html", "text": "Поредната голяма звезда която пристигна в Банско е олимпийската шампионка в спускането от ПьонгЧанг София Годжа (Ит). Чаровната алпийка кацна по обед със своите съотборнички на летище София и след 2 часа вече бе в хотела си в Банско. \"За първи път ще съм в Банско, коментира на аерогарата Годжа. - Надявам се на едно добро състезание и естествено добро класиране за мен. През първата половина на сезона резултатите ми не бяха особено добри, но се надявам още от Банско това да се промени и да следвам целите, които съм си поставила\". Освен Годжа днес с различни полети дойдоха и почти всички останали от тези 55 звезди на световните ски, които ще участват в трите старта в Банско (24-26 януари). Други две олимпийски шампионки от ПьонгЧанг Естер Ледецка и Микаела Шифрин дойдоха в Банско съответно в неделя и понеделник. Те вече разгледаха ски зоната и покараха свободно под Тодорка. Официалната тренировка по спускане е в четвъртък (23 януари) на писта \"Марк Жирардели\".", "date": "2020.01.21", "title": "Банско посрещна още една олимпийска шампионка"}
{"url": "https://www.standartnews.com/sport/samo-avstraliya-i-antarktida-ne-iskat-dzhoshua-pulev-412475.html", "text": "Единствените континенти, които не кандидадстват за домакинство на боя Андтъни Джпошуа - Кубрат Пулев са Антарктида и Австралия. Независимо от постоянно постъпващите новини за насрочване на дългоочаквания спектакъл, за сега преговорите още не са завършили. Това заяви пред телевизия ESPN адвокатът Джо Уърт от \"Епик Спортс\", които са партньори на Кобрата и защитават интересите му в преговорите с \"Мачруум\" на Еди Хърн. Големият проблем е да се пресеят офертите от различните дестинации, които изявяват желание да домакинстват на сблъсъка. Те идват от цял свят. Единствените континенти, които не са в играта, доколкото знам, са Антарктида и Австралия\", коментира Уърт. Изданието съобщава, че приходите от двубоя ще се разпределят 65-35% в полза на шампиона. Авторът на материала Дан Рафаел предполага, че официалният претендент на Световната боксова организация Александър Усик ще проведе друг мач, докато Джошуа ще изпълни ангажимента си да защити титлата си в IBF.", "date": "2020.01.21", "title": "Само Австралия и Антарктида не искат Джошуа - Пулев"}
{"url": "https://www.standartnews.com/sport/trenort-na-tsska-ne-bil-pritesnen-ot-razgroma-412491.html", "text": "Загубата с 0:5 от Нюрнберг не притеснява треньора на ЦСКА Милош Крушчич. \r\n\"Резултатът е лош. Но тренираме от 10 дни, а Нюрнберг е към края на подготовката си. Бяхме доста изморени, направихме четири тренировки в Испания. Бяхме и бавни, но на този етап това е нормално. Единственото лошо е резултатът. Не обичам да допускаме голове. Имахме положения, особено след почивката. Работим, изграждаме стил, ще се връща и скоростта. На този етап е нормално тези неща да ни липсват. Загубата няма да промени идеите ми или да ни разколебае. Не се притеснявам, че резултатът може да повлия психически. Имаме още четири седмици, за да влезем във форма\", заяви Крушчич. След това той отново заяви, че иска нови попълнения, най-вече в предни позиции.", "date": "2020.01.21", "title": "Треньорът на ЦСКА не бил притеснен от разгрома"}
{"url": "https://standartnews.com/regionalni/poveche-bebeta-otkolkoto-prez-minaliya-yanuari-412476.html", "text": "Двайсет и осем са новородените в МБАЛ „Д-р Атанас Дафовски” Кърджали от началото на годината, съобщи изпълнителният директор на  най-голямото в областта лечебно заведение проф. д-р Тодор Черкезов. Денят на родилната помощ започна с ритуално изкъпване на новородено, извършен бе и ритуалът „миене на ръце”, в който участваха щастливата майка на малкия Никола и началникът на АГО д-р Георги Дзивков, който пожела колкото са пръските на водата, толкова бебета да се родят през годината. „Изразяваме нашата признателност към всички вас, лекари, акушери, медицински сестри, които сте посветили живота си на  една високохуманна професия и работите да се случва най-великото чудо – раждането на живота. Радващо е, че още през първия месец на годината са родени повече бебета, отколкото януари м.г., пожелавам до края на годината още много деца”, каза Веселина Тихомирова, зам.-кмет на община Кърджали. Екипът на АГО бе поздравен и от зам.-областния управител Севда Камбурова, която пожела през високосната 2020 година да има повече бебета. Проф. д-р Тодор Черкезов сподели, че в АГО Кърджали работят квалифицирани и отговорни специалисти, базата е обновена, на разположение на екипа е и  модерна апаратура. „Радващо е, че в нашата болница избират да раждат жени от други общини и области – напр. от Ивайловград, от  Златоград, което е израз на доверие към АГО на МБАЛ ”Д-р Атанас Дафовски””, посочи проф. д-р Черкезов. „2020 година започна много добре за АГО Кърджали, но както в страната, така и при нас, с всяка година ражданията намаляват. През 2019 г. са родени 468 бебета, с 80 по - малко от 2018”, обясни д-р Георги Дзивков, началник на АГО. Той коментира, че през последните години се забелязва тенденция за раждане със секцио, което е 44 % от всички раждания в кърджалийската болница. По думите му, макар и не много, в болницата има случаи на раждания на 14–годишни момичета.", "date": "2020.01.21", "title": "Новата година донесла повече бебета"}
{"url": "https://www.standartnews.com/sport/mnogo-losh-germanski-shamar-za-tsska-412488.html", "text": "След като ЦСКА победи с 4:0 анонимни казахстанци в първата си контрола за годината, днес \"червените\" допуснаха  много неприятна загуба във втората. На лагера в Испания тимът на Милош Крушчич бе разгромен с 0:5 от Нюрнберг.  Лохкемпер откри в 29-ата минута, а четири минути по-късно отново той удвои. В 66-ата минута Греъм Кери прониза собствената си врата. Михаел Фрай вкара в 72-ата минута за 4:0. Петият гол бе от дузпа на Гайс в последната минута. Това бе първата проверка на армейците на испанска земя. Причина за лошата загуба бяха и многото пропуски на играчите на ЦСКА, които можеха да дадат съвсем друг ход на срещата. Сериозни положения изпуснаха Пинто, Ахмедов, Юрич.    ", "date": "2020.01.21", "title": "Много лош германски шамар за ЦСКА"}
{"url": "https://standartnews.com/svyat/9-vitsepremieri-shche-ima-novoto-rusko-pravitelstvo-412489.html", "text": "Владимир Путин подписа указ „За структурата на федералните изпълнителни органи“, предаде РИА Новости. От указа става ясно, че: - ръководителят на правителството ще има девет заместници, включително един първи; - Министерството по въпросите на Северен Кавказ се премахва, функциите му се прехвърлят на Министерството на икономическото развитие; - правителството ще наблюдава дейността на Росреестр, Росздравнадзор и ФМБА; - Министерството на финансите ще ръководи Федералната агенция за управление на собствеността вместо Министерството на икономическото развитие. С друг устав, също от днес, Путин назначи Андрей Белоусов (на снимката) за първи вицепремиер на Русия. Юрий Трутнев, Юрий Борисов и Татяна Голикова запазват местата си в кабинета. Освен това президентът назначи Дмитрий Чернишенко, Марат Хуснулин, Дмитрий Григоренко, Виктория Абрамченко и Алексей Оверчук за заместник министър-председатели, чиито ресори тепърва ще бъдат обявени.", "date": "2020.01.21", "title": "9 вицепремиери в новото руско правителство"}
{"url": "https://standartnews.com/kultura/evgeniy-todorov-vrvim-v-obratna-posoka-412461.html", "text": "В „Рекет“, новия роман на Евгений Тодоров, са представени герои на Прехода, които са успели да забогатеят и да придобият власт. Тези хора са ни сравнително познати. Някои от тях са възпети във високотиражни литературни произведения. Но тази книга е различна. Тя се занимава най-вече с жертвите на Прехода, с онези интелигентни, а може би и талантливи хора, които не могат да намерят мястото, което заслужават. Някои от тях не искат да се примирят със системата. И тръгват срещу нея с едно от изпитаните й оръжия: рекета. Евгений Тодоров е пловдивски журналист, драматург, режисьор, в един момент е бил амбулантен търговец, бакалин, кръчмар и какво ли не. А сега - и един от най-четените блогъри у нас с 5 милиона посещения. В първата си книга – „Записки по българския преход“, и в „Тайни писма до Бойко Борисов“ той описва и коментира живота ни през последните 20 години, в „Наръчник на носталгика“ документира бита ни от времето на соца, а в превърналата се в бестселър „Особености на филибелийския характер“ се опита да въвлече читателите в размисъл за онова, което отличава пловдивчанина от всички други. Изключително популярна е неговата поредица „Запомнете Пловдив“. Ето какво споделя Евгений Тодоров за пресечната точка между Прехода, рекета и литературата в интервю на издателство „Хермес“. - Вие сте автор на популярната поредица „Запомнете Пловдив“. Как решихте да смените жанра и да напишете роман? - Много хора ме упрекват, че изоставям „Запомнете Пловдив“, други пък ми казваха през последните години: „Хайде, стига с тази документалистика, покажи,  че можеш нещо повече“. Истината е, че на сюжета за „Рекет“ попаднах преди 17-18 години. Той не е изсмукан от пръстите - и още тогава седнах да пиша сценарий за филм. До този момент бях написал доста сценарии, немалка част са реализирани и в този жанр се чувствах по-сигурен. Докато търсех продуцент,  реших да започна „Запомнете Пловдив“. Уж трябваше да бъде един том, а то се родиха 5. И „Рекет“ все чакаше. Най-накрая му дойде времето – сценарият се превърна в роман. Ако някой обаче реши, че става за филм, готов съм да го върна обратно. - От къде почерпихте идеи за книгата? Бяха ли ви необходими допълнителни проучвания? - Рекетът е универсална схема на изнудване – има я в цял свят. Случаят, на който попаднах тогава, беше по-различен. В него бяха замесени  хора, които искаха не само да спечелят едни пари, но и да упражнят правосъдие, което не може да се случи по нормалния начин. След няколко опита са се отказали, защото се оказало, че обектите на рекета вече са си платили сами на онези „горе” – срещу „чадър”, както се казва. Затова пренесох действието в измислена политическа ситуация на „междувластие“. Във време, когато властовите пластове се разместват и се открива  поле за самодейни схеми на изнудване. Отделно много от ситуациите и второстепенните герои също имат нещо общо с истински събития и истински хора – герои на Прехода. Но всяка прилика – както се казва, трябва да се приеме за случайна. - Фокусирате върху хора на Прехода. Защо беше важно за вас да пишете за тях и за този период? - За мен така нареченият Преход е като Априлското въстание за Захари Стоянов. Не случайно първата ми книга се казва „Записки по българския преход“ и в нея описвам какво съм видял и преживял поне през 90-те години и малко по-нататък. Още в първите дни след 10 ноември осъзнах,  че ни предстои  да изживеем нещо историческо като народ – смяна на системата. За трети път след 1878-а и 1944-а. Знаех, че както вече ни се е случвало, „мръсната пяна” вероятно ще изплува отгоре. Но и някои  предприемчиви хора ще получат шанс, който досега са нямали. И воден от любопитството да бъда „вътре”, а не да гледам отстрани, реших на 40 години да започна нов живот. Напуснах уютния си кабинет и излязох буквално на улицата. С група приятели правехме хороскопи, занимавахме се с амбулантна търговия, после с търговия на едро, с чейндж, с хазарт, с производство на горчица и шоколадови вафли, направихме кръчма, кафене, билярд клуб, накрая телевизия... Тоест  живях между героите на Прехода – вместо да ги откривам в медиите – както правят други автори. - А занимавали ли сте с рекет? - Че коя българска медия не се е пробвала да оттъргува някакви компромати? От доста време обаче не ми е интересно. Пробвах, видях, получава се. Даже когато рекетираният си го е заслужил, остава някакво чувство на удовлетвореност. В романа има подобни настроения. Тоест, и аз бих могъл да кажа нещо за главната героиня като „Мадам Бовари – това съм аз”. - Бяха ли ни достатъчни тези 30 години преход, според вас? Виждате ли вече осезаема промяна? - Според мен има два вида „преход”. Първият приключи преди доста години с установяването на многопартийна демокрация и на пазарна икономика. Границите на другия „преход” – достигането на цивилизационното ниво на „старите демокрации”, установяването на върховенство на закона, преодоляването на пропастта между елитите и народа, смяната на омразата и „вековната злоба на роба” с позитивни идеи – се простират далеч в бъдещето. Даже си мисля, че напоследък вървим в обратна посока. Сред жертвите на втория „преход” са не само  двата милиона българи, които не си дояждат и нямат пари за лекарства, но и онези умни хора, които съзнават несправедливостта на системата, но не могат да я променят. „Рекет” до голяма степен е разказ за тяхната драма, а не пореден опит за създаване на мутренски епос. - Какво е посланието ви? - Неотдавна стана популярен изразът „Демокрацията ни отне...”. Нека към всяко поставяне на тази велика дума „демокрация” в негативен контекст да добавяме едно малко определение отпред – „българската...”", "date": "2020.01.21", "title": "Евгений Тодоров: Вървим в обратна посока"}
{"url": "https://standartnews.com/svyat/republikantsi-se-gotvyat-da-predadat-trmp-412432.html", "text": "Процедурата по импийчмънт на Доналд Тръмп стига до финала и в този последен акт на американската политическа трагикомедия основното оръжие е поставено на сцената. С него ще се опитат да лишат президента на САЩ от поста му и, вероятно, от свободата му - предателството. Първите предатели сред републиканските сенатори вече откриха картите си, като получиха общото одобрение на американските медии, пише РИА Новости. „Предателите“ все още очевидно не са достатъчни за успешното сваляне на президента и трябва да се отбележи, че масовото предателство на републиканските сенатори не е най-вероятният сценарий, но американската политика понякога показва невероятна непредсказуемост, особено след шокиращата победа на Тръмп през 2016 година. Какво точно се случва в Сената? Процесът на импийчмънт в Сената на САЩ прилича на истински процес, при който сенаторите играят ролята на съдебни заседатели, екипът от конгресмени (от долната камара на Конгреса, която вече гласува за импийчмънт) играят ролята на прокурори, а президентът е защитаван от специална група адвокати. Американската конституция описва процеса на импийчмънт в доста широки термини и всеки път, когато Сенатът е изправен пред необходимостта да обмисли отстраняването на президента, мнозинството в Сената разработва набор от процедурни правила, чрез които процесът преминава. След това тези правила се приемат с общ вот на сенаторите. Първият етап от предателството срещу президента вече на практика е осъществен… Белият дом се опита да накара Сената незабавно да гласува импийчмънт, тоест да обяви обвиненията за недоказани, което веднага и напълно щеше да оправдае Доналд Тръмп без дълъг дебат и изслушване на свидетелски показания. Но вместо да проведе блиц процедура и незабавно гласуване, ръководството на републиканската фракция в Сената реши все пак да организира цялостен „процес“, като по този начин отвори възможности за нови предателства. Пикантен характер на сегашната ситуация дава възможността президентът вече да бъде предаден два пъти. „Уолстрийт Джърнъл“, позовавайки се на източници в Белия дом, съобщава, че убийството на иранския генерал Касел Солеймани , което постави САЩ и Иран на ръба на гореща война, всъщност представлява един вид „политически подкуп“, който Тръмп дава на републиканските сенатори в замяна на подкрепа срещу импийчмънт. Солеймани е мъртъв, но импийчмънтът засега се движи според неблагоприятния за президента сценарий. Ако информацията на вестника е вярна, това означава, че републиканските сенатори, които са получили от Тръмп желаното насилие срещу Иран, не са могли или не са искали да „задушат“ импийчмънта още в самото начало на процедурата в Сената. Фазата на импийчмънта в Сената започва във вторник, а \"прокурорите на Конгреса\" вече са внесли официалното си обвинение. \"Президентът Доналд Дж. Тръмп използва официални правомощия, за да окаже натиск върху чуждестранно правителство да се намеси в изборите в САЩ за личните си политически облаги. По-късно той се опита да скрие този план, като спре Конгреса да разследва нарушенията\", се казва в документа. Показателно е, че звездният екип от адвокати, защитаващи Тръмп в Сената, изготви официален отговор на това обвинение в изключително офанзивен стил. Те не се опитва толкова да оправдаят държавния глава, а да докажат, че самите демократични прокурори са превратаджии, които възнамеряват да узурпират властта в Съединените щати, като я отнемат от американския народ и законно избрания президент. \"Импийчмънтът, стартиран от демократите в Камарата на представителите, е опасна атака срещу правото на американския народ… Това е неприкрит и незаконен опит за анулиране на резултатите от изборите през 2016 г. и намеса в изборите през 2020 г., които са след няколко месеца\", написаха адвокатите на Тръмп в своето правно становище. Съдейки по изчисленията на американските медии и изявленията на самите сенатори, балансът на силите в момента все още е в полза на Доналд Тръмп. За успешното отстраняване противниците на президента се нуждаят от две трети от гласовете на присъстващите сенатори, а републиканците вече имат мнозинство в Сената - 53 от сто. Проблемът на президента е, както пише британският „Дейли Телеграф“, че вече четирима от републиканските сенатори всъщност са на страната на „прокуратурата“ и са готови да гласуват за цялостен процес, както и за призоваване в Сената дори на онези свидетели на демократите, които не са били изслушани в Конгреса, включително например бившия съветник на Тръмп по националната сигурност Джон Болтън. Като се има предвид, че Болтън беше изгонен от Белия дом след чутовен скандал и не харесва много Тръмп, този нов свидетел може да стане изключително проблематичен за президента. Процесуалните правила се определят с обикновено мнозинство, което означава, че дори демократите и техните съюзници сред републиканците да нямат достатъчно гласове, за да отстранят президента от поста, те обаче може да са достатъчни, за да контролират изцяло самия ход на импийчмънта, включително блокиране на свидетели, които биха помогнали на Тръмп да спечели политически точки. Например по този начин призивът да искат показанията на баща и син Джо и Хънтър Байдън (които бяха замесени в корупционен скандал в Украйна), както и украинския политически стратег Александра Чалупа, която събира украински „кал“ в екипа на Тръмп по нареждане на Демократическата партия за предизборната кампания през 2016 година. Ще бъде ли всичко това голяма победа за демократите? Едва ли. В най-лошия случай, дори ако официалното призоваване на свидетели в Сената е блокирано, физически е невъзможно да бъдат спрени адвокатите на Тръмп в Сената, а телевизионното излъчване на самия „сенатски съд“ ще им осигури максимална аудитория, която да може да разкаже почти цялата история на корупционните схеми. Освен това този вид компрометиращи доказателства (само за импийчмънт или други подобни форсмажорни ситуации) екипът на Тръмп отбеляза повече от достатъчно. Съдейки по факта, че придружаващите материали за „сенатския съд“, съставени от лоялен комитет за разузнаване на Тръмп, вече съдържат цели видеоклипове относно корупционните отношения на администрацията на Обама, Демократическата партия и киевските политици. Може да се очаква, че подобни материали ще бъдат представени на по-широка телевизионна аудитория с ужасяващи последици. Независимо от резултата от гласуването по процедурни въпроси и броя на предателите сред републиканските сенатори, най-важният фактор в политическото уравнение на импийчмънта остава, че процесът е непопулярен сред обикновените американски избиратели. С други думи авторите на идеята не можаха да убедят обикновените републиканци, че Тръмп наистина е извършил някакво престъпление. Адвокатите на Тръмп вече на практика обявиха импийчмънта за опит за завземане на властта и ако се опитат да го прекратят, последният коз на американския президент ще бъде гражданската война, за която той вече намекна в Туитър на по-ранен етап от политическия конфликт в САЩ. Най-вероятно именно този риск ще спре групата републикански сенатори, които скрито желаят да се отърват от неудобния президент. Дори те на практика не искат да видят САЩ в огъня на истински конфликт за власт, в който приблизително равни части от американското общество ще се борят за власт чрез открито насилие.", "date": "2020.01.21", "title": "Републиканци се готвят да предадат Тръмп"}
{"url": "https://standartnews.com/sport/nadal-izliza-dnes-na-australian-open-412410.html", "text": "Почти 100 мача ще се изигрият във втория ден от Откритото първенство на Австралия. Причината е дъждът, който обърка и затрудни програмата за първия ден. В голяма част от деня беше възможно да се играе само на закритите три арени, което автоматично пренасочи десетки срещи от понеделник за вторник. \r\n \r\nВъв вторник ще стане известен и съперникът на Димитров. Той ще бъде определен в двубоя между Леонардо Майер (Арж) и Томи Пол (САЩ), които ще играят втори мач на Корт 12. \r\n \r\nВ игра на централния корт, при това в дневната сесия, ще видим и водачът в световната ранглиста Рафаел Надал. \r\n \r\nАкценти във втория ден от Откритото първенство на Австралия по тенис: \r\n \r\n \r\nК. Младенович - К. Плишкова \r\nД. Векич - М. Шарапова \r\nР. Надал - У. Делиен \r\n \r\n \r\nД. Медведев - Ф. Тиафо \r\nЕ. Чокиарето - А. Кербер \r\n \r\n \r\nБ. Бенчич - А. Шмиедлова \r\nА. Манарино - Д. Тийм \r\nА, Томлянович - А. Севастова \r\n \r\n \r\nД. Бреди - С. Халеп \r\nМ. Чекинато - А. Зверев \r\n \r\n \r\nП. Херцог - Р. Петершон \r\nМ. Кийс - Д. Касаткина \r\nД. Джумхур - С. Вавринка \r\n \r\n \r\nА. Попирин - Ж. Цонга \r\n \r\n \r\nН. Кириос - Л. Сонего \r\n \r\n \r\nЙ. Конта - О. Жабур \r\nР. Опелка - Ф. Фонини (6:3, 7:6, 1:0) \r\nЕ. Гулбис - Ф. Оже-Алиасим \r\nЕ. Свитолина - К. Бултер \r\n \r\n \r\nГ. Монфис - Й. Лу \r\nК. Суарес Наваро - А. Сабаленка \r\n \r\n \r\nД. Милман - Ю. Юмбер \r\nД. Томпсън - А. Бублик \r\nГ. Мугуруса - Ш. Роджърс \r\nИ. Бегу - К. Бертенс \r\n \r\n \r\nД. Гофен - Ж. Шарди \r\nЕ. Мертенс - Д. Ковинич", "date": "2020.01.21", "title": "Надал излиза днес на Australian open"}
{"url": "https://standartnews.com/sport/khrvatka-sprya-sharapova-na-starta-na-australian-open-412423.html", "text": "Хърватката Дона Векич изпрати Мария Шарапова от Мелбърн, след като я победи  6:3, 6:4 на старта на Australian Open. Рускинята е  шампионка в турнира от 2008 г., участва в основната схема с „уайлд кард“. Тя пропусна голяма част от миналия сезон заради проблеми с рамото. За последно Маша отпадна в първия кръг в Мелбърн преди 10 години. В момента тя е в серия от 3 последователни загуби на старта на турнири от Големия шлем. В следващия си мач Дона Векич, която е №20 в света ще срещна една измежду Корне и Никулеску, която отстрани в квалификациите българската №1 Виктория Томова. Мария Шарапова пък не даде гаранции, че ще се върне на кортовете в \"Мелбърн Парк\" като активна състезателка.  \"Имах щастието да бъда тук благодарение на Крейг (Крейг Тили, директор на турнира) и екипа му, които ми позволиха да бъда част от това събитие. Трудно ми е да кажа какво ще се случи след 12 месеца.\" \"Колкото и трудно да ми беше, довърших мача, макар и не по начина, по който исках.\" Заради проблемите в рамото играта на Шарапова бележи сериозен регрес, като тази контузия й пречи да участва пълноценно в турнирите на WTA. Запитана за евентуални бъдещи участия на Australian Open, тя отговори така: \"Не знам дали ще играя повече в Австралия. Нямам кристална топка, която да ми каже дали мога, но аз бих искала\", каза разочарованата Маша. фото БГНЕС", "date": "2020.01.21", "title": "Хърватка спря Шарапова на старта на Australian Open"}
{"url": "https://standartnews.com/svyat/sshchinskiyat-protses-sreshchu-trmp-zapochva-v-senata-na-sashch-412419.html", "text": "По-късно днес във Вашингтон ще бъде даден ход на процеса по импийчмънт срещу президента Доналд Тръмп. След като миналата седмица в Сената бяха внесени обвиненията днес сенаторите ще обсъждат резолюция за правилата на процеса. Тръмп е обвинен в злоупотреба с власт и възпиране работата на Конгреса. От днес започват исторически заседания по третия импийчмънт на американски президент. Сенаторите ще влязат в ролята на мълчаливи съдебни заседатели, който ще спазват строги правила на поведение. Те трябва безпристрастно да решат дали при разговора си украинския президент през лятото Тръмп е оказал натиск за лични облаги и дали е попречил на последвалото от случилото се разследване и най-вече ако се окажат валидни дали тези обвинения са причина за отстраняване от поста. Привърженици на Тръмп казват, че той е в процедура по импийчмънт за неща, които не са се случили, а за негови опоненти при същите обстоятелства обикновен съд би издал за минути присъда „виновен“. За самия президент процесът е дело на обсебени от мисълта да го отстранят демократи. Той настоява, че не е прекрачвал законите и заклеймява процеса като „лов на вещици.“ За да бъде Тръмп отстранен е необходимо мнозинство от две трети в Сената. Президентът е убеден, че републиканското мнозинство там ще му помогне. В Туитър той написа “Не съм виждал досега Републиканската партия толкова силна и обединена. Благодаря ви!”", "date": "2020.01.21", "title": "Същинският процес срещу Тръмп започва в Сената"}
{"url": "https://standartnews.com/sport/yasen-e-spernika-na-grisho-vv-ii-krg-v-melbrn-412424.html", "text": "Американец ще е следващия съперник на Григор Димитров на Australian Open. Асът ни ще играе утре с Томи Пол, който тази сутрин надви с 3:1 сета Леонардо Майер (Арж) с 4:6, 6:4, 6:4, 6:4. Пол изигра отличен мач и приключи срещата с впечатляващите 41 печеливши удара и едва 24 непредизвикани грешки. Майер, от своя страна, се отчете с 27 уинъра и 35 грешки. В момента 22-годишният Паул е под номер в ранглистата на АТП. Двамата с Димитров никога не са играли официален двубой. Двубоят, който ще е първи между двамата ще се играе от 5,00 часа в сряда сутрин на \"Маргарет корт Арина\".", "date": "2020.01.21", "title": "Ясен е съперникът на Гришо във II кръг в Мелбърн"}
{"url": "https://standartnews.com/sport/stefan-tsvetkov-s-chetvrti-prezidenstki-mandat-v-bft-412426.html", "text": "Делегатите на Общото събрание на Българската федерация по тенис преизбраха за четвърти мандат Стефан Цветков за президент на БФТ. Отчетно-изборно общо събрание се проведе в Дряново. На него Цветков получи пълно единодушие от 53 делегати. В новоизбрания Управителен съвет на БФТ влязоха 6 нови членове – Катерина Генова, Веселина Донева, Георги Харизанов, Цветан Михов, Милко Милев, Юлиан Михов, а останаха и досегашните членове Рангел Марков, д-р Георги Крумов, Огнян Илиев, Екатерина Генова, Мариана Печеян, Мариана Ненова, Явор Цаков, проф. Генчо Начев, Весела Лечева, Владимир Димитров, Христо Христов и Мартин Макариев. \"Благодаря за доверието на всички делегати, членове, клубове и колеги. Отговорността ни е много голяма, а посланието, което искам да отправя е свързано с обединение в общите нужди на тениса, нека си пазим репутацията и да даваме примери. Бюджетът ни, който е над 60% от собствени средства (спонсорства, реклами, партньорства и лични средства), е без намаление, а с увеличение за 2020 година. Поставили сме си като приоритет стратегическа работа, срещи и дългосрочно развитие на регионите, както и продължаване грижата за младите. В този ред на мисли няма как да не отбележа, че през 2019-та имаме 15 таланти в топ 100 на Европа“, заяви след избора си Цветков Общото събрание започна с приветствие на Стефан Цветков и отличаване с плакети за своя принос в развитието на българския тенис на Николай Манчев и треньора Ивайло Илиев. Специален плакет за изключителния си принос и по случай своя 70-годишен юбилей пък получи членът на УС на БФТ Мариана Печеян, която бе домакин в хотел „ВСК Кентавър“ в Дряново. Делегатите и членовете чуха специалните видеопослания от президента на ITF Дейвид Хагърти и вицепрезидента на ATP Tour Дейвид Мейси. Ръководството на централата направи отчет за дейността през миналата 2019 година, бе приет нов Треньорския съвет от 11 членове с председател Милко Милев и бе утвърден бюджетът за 2020 година, в която предстои петото издание на Sofia Open от категория ATP 250 с участието на Григор Димитров през септември.", "date": "2020.01.21", "title": "Стефан Цветков с четвърти президенстки мандат в БФТ"}
{"url": "https://standartnews.com/sport/nadal-bez-problemi-na-starta-v-melbrn-412433.html", "text": "Лидерът в световната ранглиста по тенис Рафа Надал спечели без проблеми на старта на Откритото първенство на Австралия. Матадорът се наложи за 122 минути с 6:2, 6:3, 6:0 на \"Род Лейвър Арена\" над Хуго Делиен (Исп). Във II кръг испанецът ще се изправи срещу победителя от мача между Федерико Делбонис и Жоао Соуса. Рафа играе в Мелбърн за титла №20 от Големия шлем, с което би изравни рекорда на Роджър Федерер. Надал не е печелил титлата в Мелбърн от 11 години.  \r\n\"Щастлив съм, че започнах позитивно. Много съм доволен и развълнуван да бъда отново в Мелбърн. Този корт ми носи страхотни спомени и много позитивна енергия\", коментира Рафа. Друг испанец - Пабло Кареньо Буста - надигра с 6:4, 3:6, 6:1, 7:6 (2) Джозеф Ковалик (Слвк).", "date": "2020.01.21", "title": "Надал без проблеми на старта в Мелбърн"}
{"url": "https://standartnews.com/svyat/evrosyuzt-se-nakhvrli-na-velikobritaniya-412441.html", "text": "В случай, че Лондон не се съгласи да се съобразява изцяло с постигнатите споразумения, които влизат в сила след Брекзит, от Брюксел планират да наложат санкции или да ограничат търговията си с Великобритания. Тoвa зaявихa oт Eврoпeйcкaтa кoмиcия, пише eврoпeйcкaтa рeдaкция нa cпиcaниe Pоlitiсо. Cпoрeд изявлeниeтo, кoeтo кoмиcиятa e прeдcтaвилa прeд eврoпeйcкитe диплoмaти, Oбщнocттa жeлae бъдeщитe й взaимooтнoшeния c Лoндoн дa ca диктувaни oт „eфeктивни и eфикacни cпoрaзумeния зa упрaвлeниeтo, нaблюдeниeтo, прилaгaнeтo и рaзглeждaнeтo“ нa вcички клaузи oт cдeлкaтa, прeдaва aгeнция \"Фoкуc\". Иcкaнията нa EC идвaт cлeд кaтo cтaнa яcнo, чe Брюкceл щe нacтoявa cпoрaзумeниeтo дa бъдe придружeнo c гaрaнции oт cтрaнa нa Лoндoн зa тoвa, чe щe ce cъoбрaзявa c eврoпeйcкитe рeгулaции зa oпaзвaнe нa прирoдaтa, coциaлнитe придoбивки и прaвилaтa зa кoнкурeнция. Брюкceл изрaзи притecнeниe и във връзкa c думитe нa финaнcoвия миниcтър Caджид Джaвид, кoйтo зaяви пo-рaнo, чe Лoндoн „нямa дa ce cъoбрaзявa“ c прaвилaтa нa EC cлeд Брeкзит. Cпoрeд инфoрмaция, пoлучeнa oт cпиcaниeтo, eврoкoмиcиятa иcкa дa нaкaрa Лoндoн дa ce cъoбрaзявa c рeгулaциитe, прeдвидeни oт cдeлкaтa зa Брeкзит и търгoвcкoтo cпoрaзумeниe, кoeтo прeдcтoи дa бъдe изгoтвeнo, кaтo cъздaдe cъвмecтнa кoмиcия зa рeшaвaнe нa cпoрoвe мeжду Брюкceл и Oбeдинeнoтo крaлcтвo чрeз кoнcултaции, или дoри дa прeдприeмe дeйcтвия в Eврoпeйcкия cъд. Във втoрия cлучaй щe бъдe oргaнизирaнa кoмиcия, кoятo дa рeши дaли дeйcтвиятa нa Вeликoбритaния ca в нaрушeниe c eврoпeйcкoтo прaвo, и aкo тoвa e тaкa, въпрocът щe бъдe oтнeceн дo Eврoпeйcкия cъд в Люкceмбург зa финaлнo рeшeниe, пише Дарик. Прeди тoвa вce пaк aрбитрaжнaтa кoмиcия щe дaдe нa Oбeдинeнoтo крaлcтвo „дocтaтъчeн“ пeриoд, в кoйтo тo рeши прoблeмa и дa зaпoчнe oтнoвo дa ce cъoбрaзявa c прaвилaтa нa EC. Aкo тoвa нe ce cлучи, тoй рaзпoлaгa c прaвoмoщиeтo дa нaлaгa caнкции.", "date": "2020.01.21", "title": "Евросъюзът се нахвърли на Великобритания"}
{"url": "https://standartnews.com/sport/aoyama-s-treta-poredna-zaguba-412447.html", "text": "Българският сумист Даниел Иванов-Аоияма загуби за трети пореден път на големия турнир в японската столица Токио. Българинът, който се състезава с ранг маегашира-8, отстъпи на маегашира-14 Теруцуйоши с хватката \"хикаке\" и вече е с баланс 4-6. Утре Аоияма ще срещне маегашира-17 Токушорю, който е лидер в турнира с 9-1 след днешната си победа срещу маегашира-12 Чиомару. Също с 9 победи е и маегашира-4 Шодай.", "date": "2020.01.21", "title": "Аояма с трета поредна загуба"}
{"url": "https://standartnews.com/kultura/vasilena-radeva-s-premiera-v-teatr-azaryan-412460.html", "text": "Сцена Backstage в Театър Азарян посреща премиерата на авторския спектакъл на режисьора Василена Радева „Тяло, хвърлено под ъгъл към хоризонта”. Представлението е вдъхновено от четири истории на героините в книгата на Петя Накова „Годината на осемте химии”. В НДК спектакълът ще бъде показан за първи път на 8 февруари от 18, 30 часа. Спектакълът е театрална парабола – път,  дефиниран от полета на мисълта и емоциите в стремежа да запазим себе си, когато ни боли и се страхуваме, когато в нас расте смъртта. Това са четири истории за преодоляването на тежката диагноза “рак”, хвърлени под ъгъла на любовта – най-силният пазител на живота. А  хоризонтът са нашите близки, които ни обичат, за да останем живи, за да продължим. Спектакълът е своеобразен квартет от мигове живот,  фантазия, слово и светлина, създаден в съавторство  с актрисите Невена Калудова, Богдана Котарева,  Юлиана Сайска и Елена Димитрова, които изпълняват  свои авторски интерпретации, вдъхновени от литературните образи. Композитор е Емилиан Гацов, а художник – Анна Янакиева. Екипът на „Паник бутон театър“ е верен на своята мисия да говори за болките на деня със средствата на театъра и с вярата, че изкуството лекува душата. Спектаклите на този екип се отличават с ярко социално послание, което оставя видима следа в сърцата на зрителите. Сред тях са „Общество за предпазване от боклучено чудовище“ и „Синята брада - брак без приказка“ в „Сфумато“.", "date": "2020.01.21", "title": "Василена Радева с премиера в Театър Азарян"}
{"url": "https://standartnews.com/sport/pognakha-manyunayted-za-ataka-na-refer-412467.html", "text": "Манчестър Юнайтед вече е с повдигнато обвинение от Английската футболна асоциация (ФА) за поведението на играчите на тима по време на двубоя с Ливърпул в неделя, съобщи Франс прес. „Твърди се, че клубът не е успял да накара играчите си да се държат по подобаващ начин в 26-ата минута на двубоя на 19 януари“, съобщават от ФА. Става дума за ситуацията през първото полувреме, когато след единоборство между Давид Де Хеа и Върджил ван Дайк се стигна до гол за  Ливърпул. Тогава футболистите на “червените дяволи” наобиколиха главния арбитър Крейг Поусън, настоявайки яростно голът да не бъде признат заради нарушение срещу вратаря им. След намесата на ВАР попадението беше отмоненено, а Де Хеа получи жълт картон за поведението си. До четвъртък (23 януари) от Манчестър Юнайтед трябва да отговорят на ФА по казуса.", "date": "2020.01.21", "title": "Погнаха Ман.Юнайтед за атака на рефер"}
{"url": "https://standartnews.com/sport/bansko-posreshchna-oshche-edna-olimpiyska-shampionka-412469.html", "text": "Поредната голяма звезда която пристигна в Банско е олимпийската шампионка в спускането от ПьонгЧанг София Годжа (Ит). Чаровната алпийка кацна по обед със своите съотборнички на летище София и след 2 часа вече бе в хотела си в Банско. \"За първи път ще съм в Банско, коментира на аерогарата Годжа. - Надявам се на едно добро състезание и естествено добро класиране за мен. През първата половина на сезона резултатите ми не бяха особено добри, но се надявам още от Банско това да се промени и да следвам целите, които съм си поставила\". Освен Годжа днес с различни полети дойдоха и почти всички останали от тези 55 звезди на световните ски, които ще участват в трите старта в Банско (24-26 януари). Други две олимпийски шампионки от ПьонгЧанг Естер Ледецка и Микаела Шифрин дойдоха в Банско съответно в неделя и понеделник. Те вече разгледаха ски зоната и покараха свободно под Тодорка. Официалната тренировка по спускане е в четвъртък (23 януари) на писта \"Марк Жирардели\".", "date": "2020.01.21", "title": "Банско посрещна още една олимпийска шампионка"}
{"url": "https://standartnews.com/sport/svetovniyat-rali-shampionat-ide-s-byasna-skorost-v-efira-na-max-sport-412454.html", "text": "Световният рали шампионат (FIA World Rally Championship) е поредното ново попълнение в богатото портфолио от спортни събития в ефира на  . Една от най-вълнуващите автомобилни надпревари ще се излъчва по спортните канали на А1 през следващите три години, които ще предават всички 13 стартове през сезона. Преките предавания започват с първия кръг за сезон 2020 – рали Монте Карло, което ще се излъчва от 23 до 26 януари по MAX Sport 2. WRC ще увеличи и без това разнообразното съдържание от моторни спортове на MAX Sport, което към момента се състои от Световния шампионат по мотоциклетизъм MotoGP, американските серии NASCAR, австралийския шампионат Суперкарс, Спийдуей шампионата и други. Световният рали шампионат прави своя дебют в MAX Sport със своя 48-и сезон. Това е един от най-трудните автомобилни шампионати и в своята история се е превърнал в платформа за създаването на велики шампиони и легенди на автомобилния спорт като Колин Макрей, Юха Канкунен, Карлос Сайнц, Томи Макинен, Себастиан Льоб, Себастиан Ожие и др. Също така през годините е дал култов статут на някои автомобилни марки, като Фиат Абарт, Ауди Куатро, Ланча Делта, Субару Импреза и Мицубиши Лансър. В историята на турнира 21 различни марки са печелили отделни кръгове. Шампионатът WRC през 2020 година ще се състои от 13 зрелищни състезания, като всяко от тях има до 25 специални етапа. Пилотите пък по традиция ще трябва да се справят с различни условия. Ралитата се провеждат на различни повърхности и настилки - като се започне от асфалт и се стигне до каменисти планински пътища и дори лед и сняг. Сезон 2020 в Световния рали шампионат се очертава като непредвидим заради множеството трансфери на пилоти, случили се в последния момент. Световният шампион Ойт Танак ще стартира с Hyundai от 2020, след като миналата година завърши с първата си титла с отбора на Toyota. В Тoyota ще го сменят шесткратният шампион Себастиан Ожие, както и уелсецът Елфин Еванс. Неговото място в отбора на M-Sport Ford ще заеме Есапека Лапи от Финландия. Календарът със състезания, които ще се излъчат по MAX Sport е най-разнообразният и вълнуващ от десетилетия. Африка, Далечният Изток и Тихоокеанският регион се завръщат с рали „Сафари“, рали „Япония“ и рали „Нова Зеландия“. Рали „Сафари“ в Кения е истинска легенда в спорта, но отсъства цели 17 години от календара. То обещава да бъде едно от най-предизвикателните както за пилотите, така и за автомобилите. Трасето на рали „Нова Зеландия“ се включва за първи път от 2012 г. Маршрутът на чакъл край Окланд е един от любимите на пилотите и нерядко се превръща в истински спектакъл за зрителите. Рали „Япония“ се завръща след десет годишно отсъствие от календара и ще замени рали „Австралия“ като последен кръг в шампионата. Оливър Сисла, управляващ директор на WRC Promoter – компанията, която държи правата за разпространението на шампионата, сподели, че очаква поредния вълнуващ сезон през 2020 година. \"Завръщането на WRC в Кения, Япония и Нова Зеландия означава, че календарът за този сезон за пръв път ще включва шест континента – Европа, Северна Америка, Южна Америка, Азия, Африка и Тихоокеанския регион. Към това трябва да добавим и трансферите на водещи пилоти, които се случиха в паузата между двата сезона. Никой не може да предвиди как ще се адаптират в новите си отбори, нито кой е фаворит. А всичко това е страхотна новина за феновете.“ За да могат спортните фенове да се насладят на първокласно спортно съдържание, трябва да имат абонамент за пакета  , който включва четирите спортни канала  . Те предлагат още голямо разнообразие от спортове като футбол от Серия А, Ла Лига, мачовете на Шампионската лига във вторник, тенис от сериите ATP 1000, ATP 500 и ATP 250 и много други.", "date": "2020.01.21", "title": "Световният рали шампионат иде с бясна скорост в ефира на MAX Sport"}
{"url": "https://standartnews.com/sport/daniil-medvedev-se-spravi-s-tiafo-412474.html", "text": "Скритият претендент за титлата в Австралия Данаил Медведев успя да победи в четири сета Франсис Тиафо - 6-3, 4-6, 6-4, 6-2. Руснакът не изигра най-лесния си мач, но все пак успя да се справи с коравия американец. Той е считан за претендента, който ще наруши доминацията на големите трима - Новак Джокович, Рафаел Надал и Роджър Федерер. Американецът бе четвъртфиналист от 2019-а и след загубата си допусна сериозен спад в ранглистата. Във втория кръг световният №4 излиза срещу квалификанта Педро Мартинес, който победи в три сета Доминик Кьопфер.", "date": "2020.01.21", "title": "Даниил Медведев се справи с Тиафо"}
{"url": "https://standartnews.com/sport/samo-avstraliya-i-antarktida-ne-iskat-dzhoshua-pulev-412475.html", "text": "Единствените континенти, които не кандидадстват за домакинство на боя Андтъни Джпошуа - Кубрат Пулев са Антарктида и Австралия. Независимо от постоянно постъпващите новини за насрочване на дългоочаквания спектакъл, за сега преговорите още не са завършили. Това заяви пред телевизия ESPN адвокатът Джо Уърт от \"Епик Спортс\", които са партньори на Кобрата и защитават интересите му в преговорите с \"Мачруум\" на Еди Хърн. Големият проблем е да се пресеят офертите от различните дестинации, които изявяват желание да домакинстват на сблъсъка. Те идват от цял свят. Единствените континенти, които не са в играта, доколкото знам, са Антарктида и Австралия\", коментира Уърт. Изданието съобщава, че приходите от двубоя ще се разпределят 65-35% в полза на шампиона. Авторът на материала Дан Рафаел предполага, че официалният претендент на Световната боксова организация Александър Усик ще проведе друг мач, докато Джошуа ще изпълни ангажимента си да защити титлата си в IBF.", "date": "2020.01.21", "title": "Само Австралия и Антарктида не искат Джошуа - Пулев"}
{"url": "https://standartnews.com/sport/chast-ot-stadionite-v-blgariya-zaplasheni-ot-zatvaryane-412478.html", "text": "Нова наредба влиза в сила от началото на настоящата година. Тя е свързана с критериите, които българските клубове от Първа и Втора лига трябва да покрият, за да вземат лиценз. Първият критерий е свързан с капацитета на стадионите и местата за сядане. Според въпросната наредба отборите от елита на България трябва да разполагат с минимум 1500 места за сядане, докато тези за тимовете от Втора лига трябва да са поне 800. Друг от критериите определя местата от стадионите, които трябва да са покрити. Според нововъведението поне 7% от местата трябва да са под козирка, като клубовете, чиито стадиони не отговарят на подобни изисквания, ще бъдат санкционирани. Интересно е, че изискванията на УЕФА препоръчват 1/3 от местата по трибуните да бъдат покрити. Обръща се внимание и на броя тоалетни, които трябва да има по българските стадиони. Според наредбата минималният брой трябва да бъде както следва: 1 тоалетна и 1 писоар за 50 мъже; 1 тоалетна със седалка за 20 жени. Тъй като има клубове, които не могат да покрият тези критерии, от БФС са решили да направят изключения - 1 тоалетна за 125 зрители - мъже; 1 тоалетна за 50 зрители - жени. Всеки отбор, който не може да покрие критериите на новата наредба, ще домакинства на чужд терен.", "date": "2020.01.21", "title": "Част от стадионите  заплашени от затваряне"}
{"url": "https://standartnews.com/sport/mnogo-losh-germanski-shamar-za-tsska-412488.html", "text": "След като ЦСКА победи с 4:0 анонимни казахстанци в първата си контрола за годината, днес \"червените\" допуснаха  много неприятна загуба във втората. На лагера в Испания тимът на Милош Крушчич бе разгромен с 0:5 от Нюрнберг.  Лохкемпер откри в 29-ата минута, а четири минути по-късно отново той удвои. В 66-ата минута Греъм Кери прониза собствената си врата. Михаел Фрай вкара в 72-ата минута за 4:0. Петият гол бе от дузпа на Гайс в последната минута. Това бе първата проверка на армейците на испанска земя. Причина за лошата загуба бяха и многото пропуски на играчите на ЦСКА, които можеха да дадат съвсем друг ход на срещата. Сериозни положения изпуснаха Пинто, Ахмедов, Юрич.    ", "date": "2020.01.21", "title": "Много лош германски шамар за ЦСКА"}
{"url": "https://standartnews.com/sport/trenort-na-tsska-ne-bil-pritesnen-ot-razgroma-412491.html", "text": "Загубата с 0:5 от Нюрнберг не притеснява треньора на ЦСКА Милош Крушчич. \r\n\"Резултатът е лош. Но тренираме от 10 дни, а Нюрнберг е към края на подготовката си. Бяхме доста изморени, направихме четири тренировки в Испания. Бяхме и бавни, но на този етап това е нормално. Единственото лошо е резултатът. Не обичам да допускаме голове. Имахме положения, особено след почивката. Работим, изграждаме стил, ще се връща и скоростта. На този етап е нормално тези неща да ни липсват. Загубата няма да промени идеите ми или да ни разколебае. Не се притеснявам, че резултатът може да повлия психически. Имаме още четири седмици, за да влезем във форма\", заяви Крушчич. След това той отново заяви, че иска нови попълнения, най-вече в предни позиции.", "date": "2020.01.21", "title": "Треньорът на ЦСКА не бил притеснен от разгрома"}
{"url": "https://standartnews.com/svyat/dve-ruski-raketi-otstrelyali-boinga-nad-iran-412425.html", "text": "Самолетът Боинг на украинска авиокомпания, който се разби край Техеран на 8 януари, е бил свален с две ракети земя-въздух с малък радиус на действие. Това се казва в официално съобщение на Организацията за гражданска авиация на Иран, съобщи \"Блумбърг\". Според доклада на експертите, ракетите са били Tor-M1 от зенитно-ракетна система, която е руско производство. Самолетът е излетял от Техеран в 6:12 ч. сутринта местно време. Връзката между екипажа и диспечерите е прекъснала когато самолетът е бил на височина 8 100 фута, се казва още в отчета. Той е изчезнал от екраните за вторично наблюдение в 6:15 ч., а от главните системи за наблюдение - в 6:18 ч. Първоначално Иран отричаше, че самолетът е свален и твърдеше, че става дума за техническа повреда. Впоследствие обаче снимки и видеоматериали показаха недвусмислено, че става дума за попадение на ракета и Техеран призна. Иранските експерти отбелязват, че \"черните кутии\" са едни от най-модерните в света за своя клас и Иран не разполага с технология за тяхното дешифриране. Същевременно френските и американските агенции по разследване на авиационни произшествия отказаха да предоставят на Иран оборудване за това. При катастрофата загинаха всички 176 души на борда. Сред тях са 11 украинци - двама пътници и 8-членният екипаж, както и 82-ма ирански граждани, 63-ма канадци, 10 шведи, четирима афганистанци и трима германци.", "date": "2020.01.21", "title": "Две руски ракети отстреляли боинга над Иран"}
{"url": "https://standartnews.com/svyat/vizhte-sstava-na-novoto-rusko-pravitelstvo-412492.html", "text": "Владимир Путин подписа указ за състава на новия кабинет. Според документа премиерът Михаил Мишустин ще има девет заместници: - Андрей Белоусов - първи вицепремиер - Дмитрий Григоренко - вицепремиер - ръководител на правителството - Юрий Трутнев - вицепремиер - пратеник в Далекоизточния федерален окръг - Виктория Абрамченко - вицепремиер - Татяна Голикова - вицепремиер - Юрий Борисов - вицепремиер - Дмитрий Чернишенко - вицепремиер - Алексей Оверчук - вицепремиер - Марат Хуснулин - вицепремиер Министрите са: - Сергей Шойгу - министър на отбраната - Сергей Лавров - министър на външните работи - Олга Любимова - министър на културата - Владимир Колоколцев - министър на вътрешните работи - Александър Новак - министър на енергетиката - Юджийн Дитрих - министър на транспорта - Денис Мантуров - министър на промишлеността и търговията - Максут Шадаев - министър на цифровото развитие, съобщенията и средствата за масова информация - Дмитрий Кобилкин - министър на природните ресурси и екологията - Михаил Мурашко - министър на здравеопазването - Дмитрий Патрушев - министър на земеделието - Владимир Якушев - министър на строителството, жилищното строителство и комуналните услуги - Сергей Кравцов - министър на образованието - Валери Фалков - министър на науката и висшето образование - Александър Козлов - министър за развитието на Далечния Изток и Арктика - Олег Матицин - министър на спорта - Антон Котяков - министър на труда и социалната закрила - Антон Силуанов - министър на финансите - Максим Решетников - министър на икономическото развитие - Евгений Зиничев - министър на гражданската защита, извънредните ситуации и управление на бедствия - Константин Чуйченко - министър на правосъдието", "date": "2020.01.21", "title": "Вижте състава на новото руско правителство"}
{"url": "https://standartnews.com/svyat/trmp-i-greta-tunberg-sblskakha-rechi-v-davos-412490.html", "text": "50-о юбилейно издание на Световния икономически форум се откри днес в швейцарския град Давос. Климатични изменения, увреждане на околната среда и устойчив свят - това вероятно ще бъдат най-често споменаваните изрази до края на събитието. Изявите на младата екоактивистка Грета Тунберг и американския държавен глава Доналд Тръмп предизвикаха най-голям интерес. Без да назовават имената си, двамата влязоха в словесен двубой. В речта си пред форума Тръмп обяви, че САЩ процъфтяват, че икономиката е в блестящо състояние, че страната се радва на най-чистите въздух и вода. Похвали търговските сделки на Вашингтон с Китай, Мексико и Канада и ги даде като пример за търговията през 21 век - сключените търговските споразумения са честни и реципрочни, добави той. Обяви, че страната ще се включи в инициатива за засаждане на 1 трилион дървета. Тръмп каза още, че не е време за песимизъм, и че предсказанията за апокалипсис са преувеличени. \"Време е за оптимизъм. Страхът и съмненията не се добри съветници. Време е за огромни надежди и радост и оптимизъм в действията. Време е да прегърнем възможностите на утрешния ден. Трябва да отхвърлим предсказанията на вечните пророци за гибел и апокалипсис\", категоричен бе президентът на САЩ. В публиката присъстваше Грета Тунберг и явно това беше адресирано към нея, защото малко след речта на Тръмп, екоактивистката участва в дискусия \"Избягване на климатичен апокалипсис.\" В собствената си реч пред форума отново беше безпощадна към световните лидери - за една година нищо не е направено, каза Тунберг. Ние получаваме \"празни думи и обещания\". Според нея действията за намаляване на температурата в световен мащаб трябва да започнат незабавно, а всички, подписали Парижкото споразумение, се провалят в постигане на заложените е него градус и половина по-ниски температури. \"Никоя политическа идеология или икономическа структура не успя да се справи с извънредната ситуация, свързана с климата и околната среда, и да създаде сплотен и устойчив свят. Защото светът, в случай че не сте забелязали, в момента гори!\", каза шведката.", "date": "2020.01.21", "title": "Тръмп: Време е за оптимизъм"}
{"url": "https://standartnews.com/sport/taysna-zapochna-s-pobeda-na-strandzha-412499.html", "text": "Двукратният европейски шампион по бокс Даниел Асенов започна с категорична победа на турнира за Купа \"Странджа\". Пред погледите на министъра на спорта Красен Кралев и на президента на федерацията по бокс Красимир Инински Тайсъна се справи с Якуб Сломински (Полша) с 5:0 съдийски гласа. Асенов определено беше по-добрият боксьор, като през целия мач засипваше опонента си с удари. Във втория рунд обаче Асенов стресна треньори и фенове, след като при сблъсък на главите със съперника, му се отвори лека аркада.  От щаба обаче увериха, че раната не е тежка и Тайсъна ще може да продължи участието си в турнира. В следващия кръг Даниел Асенов ще се изправи срещу Байоку Башким от Косово в четвъртфинален мач, който е в следобедната програма на 23 януари. Загуби днес допуснаха Шабан Мустафа и Ергюнал Сабри.", "date": "2020.01.21", "title": "Тайсъна започна с победа на \"Странджа\""}
