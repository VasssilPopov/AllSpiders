{"url": "https://standartnews.com/regionalni/chirpan-ostava-bez-byudzhet-za-godinata-388317.html", "text": "Общинските съветници отново не приеха бюджета на община Чирпан на днешното си заседание. Един глас не е стигнал, за да бъде гласувана финансовата рамка на приходите и харчовете за настоящата година. На общинската сесия не е присъствала кметицата на общината Кичка Петкова, която била обидена от свои опоненти, обвинили я в  лошо управление. Против бюджета са гласували градските старейшини от ГЕРБ с мотива, че липсвало доверие към общинското ръководство, което довела Града на Яворов до политическата криза.  \r\n  Четиримата представители на местната коалиция „За Чирпан“, които са сред критиците на кмета Кичка Петкова, изненадващо са подкрепили бюджета. Нейният ръководител и бивш кмет Васил Донев обяснил вота, като компромис в полза на града. Общинските съветници са гласували за неговото предложение общината да поеме дълг за 2019 год., с който да се стабилизира финансово.", "date": "2019.03.28", "title": "Чирпан остава без бюджет за годината"}
{"url": "https://standartnews.com/sport/top-advokatka-s-koshmarna-slava-podkhvashcha-kobrata-za-tseluvkata-388323.html", "text": "Страстната целувка, която Кубрат Пулев заби на сексапилната репортерка Джинифър Равало, известна повече като Кралица на голото суши, може да докара огромни главоболия и финансови щети за българския боксьор. Причината е, че журналистката реши да съди нашенеца за сексуален тормоз, въпреки уверенията му, че са приятели. По-страшно е, че Джинифър нае топ адвокатката Глория Олред, която се превърна в кошмар за куп знаменити и заможни американци, обвинявани в сексмераци.  77-годишната Олред лично обяви на пресконференция, че е поискала пълно разследване на инцидента с целувката, която Кубрат Пулев залепи на нейната клиентка след победата над Богдан Дину от спортната комисия на щата Калифорния. Също така е пожелала и незабавно да бъде отнет боксовия лиценз на Кобрата. На пресконференцията присъства и Джени Суши. Тя обяви, че Кубрат не само я е целунал, но я е опипал след интервюто отзад. След това поискал целувката да бъде изрязана от видеото, но тя отказала. Олред е специалистка в защитата на правата на жените и се занимава с това от няколко десетилетия.  Тя е адвокат на 33 жени, които обвиняват Бил Козби в сексуален тормоз и на една, която отправя обвинения към Доналд Тръмп. Имала е дела срещу Чарли Шийн, Тайгър Уудс и Еди Мърфи. През миналата година Netflix пусна документален филм за адвокатката, която удари по джоба доста похотливи милионери.  През последните години тя нашумя с това, че е вкарала в затвора комедийната звезда Бил Козби и холивудския продуцент Харви Уайнстийн. В момента тя води делото срещу Робърт Кели, бивш баскетболист и в момента един от най-популярните рапъри в САЩ, който има богатство от над 500 милиона долара. Той е обвинен в посегателство срещу малолетни.  ", "date": "2019.03.28", "title": "Адвокатка с кошмарна слава подхваща  Кобрата за целувката"}
{"url": "https://www.standartnews.com/sport/top-advokatka-s-koshmarna-slava-podkhvashcha-kobrata-za-tseluvkata-388323.html", "text": "Страстната целувка, която Кубрат Пулев заби на сексапилната репортерка Джинифър Равало, известна повече като Кралица на голото суши, може да докара огромни главоболия и финансови щети за българския боксьор. Причината е, че журналистката реши да съди нашенеца за сексуален тормоз, въпреки уверенията му, че са приятели. По-страшно е, че Джинифър нае топ адвокатката Глория Олред, която се превърна в кошмар за куп знаменити и заможни американци, обвинявани в сексмераци.  77-годишната Олред лично обяви на пресконференция, че е поискала пълно разследване на инцидента с целувката, която Кубрат Пулев залепи на нейната клиентка след победата над Богдан Дину от спортната комисия на щата Калифорния. Също така е пожелала и незабавно да бъде отнет боксовия лиценз на Кобрата. На пресконференцията присъства и Джени Суши. Тя обяви, че Кубрат не само я е целунал, но я е опипал след интервюто отзад. След това поискал целувката да бъде изрязана от видеото, но тя отказала. Олред е специалистка в защитата на правата на жените и се занимава с това от няколко десетилетия.  Тя е адвокат на 33 жени, които обвиняват Бил Козби в сексуален тормоз и на една, която отправя обвинения към Доналд Тръмп. Имала е дела срещу Чарли Шийн, Тайгър Уудс и Еди Мърфи. През миналата година Netflix пусна документален филм за адвокатката, която удари по джоба доста похотливи милионери.  През последните години тя нашумя с това, че е вкарала в затвора комедийната звезда Бил Козби и холивудския продуцент Харви Уайнстийн. В момента тя води делото срещу Робърт Кели, бивш баскетболист и в момента един от най-популярните рапъри в САЩ, който има богатство от над 500 милиона долара. Той е обвинен в посегателство срещу малолетни.  ", "date": "2019.03.28", "title": "Адвокатка с кошмарна слава подхваща  Кобрата за целувката"}
{"url": "https://standartnews.com/sport/solskyaer-ofitsialno-poe-manchestr-yunayted-388295.html", "text": "Официално Оле Солскяер вече е постоянен мениджър на Мачестър Юнайтед. Договорът на норвежеца е за три години.  \"От първия ден, в който пристигнах, се почувствах като у дома си в този специален клуб. За мен бе чест да бъда играч на Манчестър Юнайтед и след това да стартирам треньорската си кариера тук. За мен последните няколко месеца представляват фантастичен опит и аз искам да благодаря на всички останали треньори, на играчите и на щаба за работата, която свършихме досега. Това е работата, за която винаги съм мечтал. Повече от развълнувам съм, че ще имам шанса да водя клуба дългосрочно и се надявам да продължим да носим успехите, които нашите невероятни привърженици заслужават\", заяви Солскяер пред клубния сайт.", "date": "2019.03.28", "title": "Солскяер официално пое Манчестър Юнайтед"}
{"url": "https://standartnews.com/sport/kamen-zlatkov-vze-titlata-v-slaloma-388294.html", "text": "\r\nКамен Златков (\"Мотен\") спечели титлата в слалома от откритото държавното първенство на алпийците в Банско. Втори е Алберт Попов (\"Мотен\"), който предния ден взе златото в гигантския слалом, а трети е Марко Слиевич (Босна и Хелцегоница). Бронзът от българското първенство е за Йоан Тодоров (\"Юлен\"), който завърши пети. Участие в слалома взе и принц Хубертус фон Хоенлое (Мексико), който е стартирал на 13 световни първенства и 6 зимни олимпийски игри. \r\nПри жените първа е София Рали (Гърция), пред Петра Вельекович (Сърбия). Силвия Маджарска (\"Чамкория\") е трета, но взима държавната титла, като най-предно класираната българска състезателка. Участие взеха 80 състезатели от 19 нации. Всички те се състезаваха по отлично подготвената от екипа на БФСки и домакините от \"Юлен\" писта \"Томба\". Първенството бе валидно и за възрастите до 18 и 21 г. Всички резултати са на сайта   На 29-и и 30-и в Банско ще се проведе и първенството на Мексико в алпийските ски.", "date": "2019.03.28", "title": "Камен Златков взе титлата в слалома"}
{"url": "https://standartnews.com/svyat/yens-stoltenberg-ostava-shef-na-nato-do-2022-g-388320.html", "text": "Посланиците на държавите от НАТО са удължили днес за втори път мандата на генералния секретар на пакта Йенс Столтенберг с две години, до 30 септември 2022 година. Това съобщи пресслужбата на алианса. Генералните секретари разполагат с първоначален мандат от четири години. Столтенберг встъпи в длъжност през 2014 г., а през 2017 г. мандатът му бе удължен до 2020 година. В съобщението се посочва, че всички съюзници изразяват подкрепа за работата на Столтенберг. Съюзниците отбелязват неговите усилия за обновяването на пакта и подготовката му за бъдещето.", "date": "2019.03.28", "title": "Йенс Столтенберг остава шеф на НАТО до 2022 г."}
{"url": "https://standartnews.com/kultura/uchenitsi-shche-gledat-uchebni-spektakli-388287.html", "text": "Детските градини и училищата ще организират посещения в държавните културни институти в страната, а те ще разработват и предлагат проекти на образователни програми, спектакли, концерти и други сценични изкуства. Това е заложено в Споразумението за сътрудничество между Министерство на образованието и науката и Министерство на културата, което подписаха министър Красимир Вълчев и заместникът на министър Боил Банов Румен Димитров.  Целта е да се засили интересът на децата и учениците към българската идентичност, традиции, история, и съвременни форми в областта на театралното, музикалното и танцовото изкуство. Културните институции ще обявяват на сайтовете си в началото на всяка учебна година предстоящите събития и ще получават заявки за посещения от училищата и детските градини. „Министерството на образованието иска да провежда последователна политика на разширяване на образователната среда. Амбицията ни е все повече ученици да имат възможност да посетят различни културни институции и да се включват в повече дейности в областта на изкуствата“, каза министър Красимир Вълчев. По думите му един от приоритетите на МОН за тази година ще бъде въвеждането на компетентностния подход в образователната система, защото образованието на 21-ви век не е само знание, а и изграждането на умение и отношение. В тази политика много важна част са изкуствата, както и във всеки един час да се провокира интерес към ученето, като се вмъкват различни дисциплини, подчерта министър Вълчев. През лятото на 2018 г. МОН подписа споразумение с МК за провеждане на учебни часове в музеите. По модул „Музеите като образователна среда“ бяха финансирани със 120 000 лева проекти, в които се включиха над 5000 ученици.", "date": "2019.03.28", "title": "Ученици ще гледат „учебни“ спектакли"}
{"url": "https://standartnews.com/sport/koya-natsiya-sportuva-nay-malko-v-evropa-388296.html", "text": "Около 28% от населението на Европейския съюз на възраст 16 г. и повече не са правили никакво физическо упражнение извън работа през 2017 г. за разлика от останалата част от жителите на общността, които се занимават със спорт, фитнес или други сходни дейности в свободното си време. Това сочат публикувани днес данни на европейската статистическа служба Евростат. В средностатистическа седмица малко над една четвърт (27%) от населението на ЕС отделя общо до 3 часа за упражнения, 17% - между 3 и 5 часа, а 28 на сто – над 5 часа. В мнозинството страни членки мнозинството от хората използват свободното си време за някаква форма на физическо натоварване, като най-голям е делът в Румъния (96%), а най-нисък в Португалия (45%) и в Хърватия (36%). България се нарежда в групата на „по-мързеливите“ с 57% дял на населението, което се занимава с физическа активност при средно 72 на сто за Европейския съюз. След Румъния най-много спортуват датчани, холандци, германци и финландци.   Великобритания, Естония, Литва и Словакия са изключени от класацията заради ниска достоверност на представените данни. ", "date": "2019.03.28", "title": "Коя нация спортува най-малко в Европа"}
{"url": "https://www.standartnews.com/sport/borovets-priema-drzhavnoto-po-ski-za-zhurnalisti-388274.html", "text": "Боровец ще приеме държавното първенство по ски за журналисти на 6 април 2019-а. Състезанието за медиите ще се проведе с любезното домакинство на \"Бороспорт\" АД на писта Ястребец-3 в традиционната дисциплина Гигантски слалом и в три възрастови групи при мъжете и жените. Трасето ще бъде подредено лично от Георги Кочов, изпълнителен директор на \"Бороспорт\" и голям състезател и национален треньор в алпийските ски от близкото минало. Първенството е за наградите на SLS-Rossignol и Solytron, и с подкрепата на Евроинс. В деня на състезанието всички журналисти и предстевители на медиите трябва да са в 8,30 ч на начална станция на седалковия лифт \"Ястребец Експрес\" за кратка техническа конференция и раздаване на номерата. Разглеждането на трасето ще се проведе от 9,00 до 9,45 ч, а стартът на състезанието е точно в 10,00 ч. Регистрация за участие тук:   (достъпна от мобилни телефони). Крайният срок за записване е 3 март - 12,00 ч. Първият планински курорт на Балканите Боровец се радва на най-успешния си ски сезон досега с 10% ръст в броя на дневните посетители. Боровец зарадва любителите на снежните спортове с нов шест-седалков лифт и отлични условия по пистите.  Ръст има в броя на гостите от всички националности, като българските туристи бележат скок от 6% на база нощувки в курорта. Двойно повече гости се възползваха от картите за многократна употреба този сезон – удобство, което освен че дава 5% намаление от цената на лифт картата, спестява и чакането на касата. Редица спортни състезания и събития насочени към най-младите скиори се проведоха в курорта като част от дългогодишната инициативата  на Бороспорт за насърчаване на зимния спорт сред най-малките. Успоредно с това и този сезон учениците от Община Самоков караха безплатно по време на всички ваканции и през една седмица във всеки един от зимните месеци.  Безопасността в планината също беше един от приоритетите на курорта този сезон. Любители на свободното каране се включиха в семинари и упражнения  по лавинна безопасност. Прогнозите в следващите дни обещават мартенски сняг, а сезонът в курорта ще продължи до 7-ми април с намалени цени на всички лифт карти.   ", "date": "2019.03.28", "title": "Боровец приема държавното по ски за журналисти"}
{"url": "https://standartnews.com/sport/stoev-gotovi-sme-za-macha-s-beroe-388298.html", "text": "Тази сутрин Лудогорец проведе тренировка, в пълен състав с изключение на контузените Якуб Шверчок и Пламен Илиев. Към заниманието се присъединиха и всички национали на клуба. След края на заниманието Стойчо Стоев сподели пред клубната телевизия дали отбора е готов за предстоящата среща с Берое, както и представянето на националите в редиците на разградчани.   \r\n- Всички са здрави. Някъде има лека умора. Някои изиграха по два мача. Пътуваха. Но всичко е в рамките на нормалното. Най-важното е, че момчетата са здрави. \r\n- Общо взето гледах българския национален отбор. Срещу Косово Недялков се справи на едно добро ниво. Гледах и двубоя на румънците срещу Швеция. Драгош и Кешерю се представиха отлично. Кешерю даде острота на атаката. Не случайно вкара и гол. \r\n- Всички знаем кой е Клаудио Кешерю. Той е голмайстор. Хубавото е, че вкарва и на национално ниво. Надявам се и в нашето първенство да продължава да разгръща головия си потенциал. \r\n- Мисля, че е готов. Две седмици тренирахме без някои футболисти, но всички се стараха много. В днешната тренировка участие взеха и националите. Изводът, който си правя след това, което видях, е, че отборът е на добро ниво. \r\n- Естествено. Нормално е да съм наясно. Всички отбори от българското първенство се познаваме доста добре. Трудно бихме се изненадали. За мен е по-важно какво ще покаже нашият отбор с потенциала, който има. \r\n- Фокусът е насочен към предстоящия мач с Берое. Естествено, имам яснота около мачовете с ЦСКА-София. Но пак казвам, че основните ни насоки са предимно към мача с Берое. \r\n- Добре. Имам сведения, че се възстановяват по-бързо от очакваното. Да не се ангажирам със срокове, но се надявам до десет дни, или две седмици, Илиев и Шверчок да са в едно много добро състояние.", "date": "2019.03.28", "title": "Стоев: Готови сме за мача с Берое"}
{"url": "https://www.standartnews.com/sport/kubrat-sushi-iskashe-poveche-ot-tseluvka-388264.html", "text": "Най-добрият български боксьор Кубрат Пулев се завърна на родна земя след драматичната си победа над румънеца Богдан Дину в САЩ. Кобрата бе очакван от множество журналисти на летище София, като освен темата за двубоя, другата актуална такава бе целувката с репортерката след срещата.„Разликата в САЩ и Европа е огромна. Там пазарът е друг, хората са по-различни. Тимът ми вече е друг. Хората от телевизията, всички са отворени, по-позитивни са, оценяват всичко, дори и целувката”, допълни Кубрат. „Целувката не бе лоша, тя също бе част от доброто представяне. Така се случи, не беше планирана изобщо. Беше някакъв импулсивен момент. Няма как да повлияе на кариерата ми, целувката е много хубаво нещо. За да го направя, значи съм преценил, че човека отсреща не просто желае целувка, но много повече. Направил см го като приятелско. Особено след победа, човек е приповдигнат, а аз съм и човек шегаджия. Така се получи”, уточни още той. „Ние се познаваме. Запознахме се на кантара. Тя тогава ми каза, че като победя ще празнуваме, ще направим парти. Аз и отговорих, нека първо победя, а тя каза, че е сигурна в успеха ми. Беше с нас, говореше си с целия екип, с всички момчета, даже стана по- близка с някои. Познаваме се, а тя го изигра, че един вид не се познаваме. Не знам, някой ѝ е дал кофти акъл. Може би хората, за които работи са ѝ казали, за да направят известен сайта си.  Виждате каква добра реклама съм аз. Рекламодателите могат да се активизират”, продължи Пулев. \"Не съм говорил с Дженифър Равало. Намерихме ѝ телефона от мой познат, който си имаше близко отношения с нея. Тя обаче не си вдига телефона. Имам снимки, видеа, мога да ви покажа и на вас тук. Има видеа, на които се вижда, че тя си стои с нас до 5 часа сутринта в лобито на хотела. Пиеше и да не казвам какви други неща правиха в тоалетните.  Може би са ѝ дали лоши акъли, видя ми се добро момиче. Може би са ѝ казали, айде сега тук ще изкараш няколко милиона, давай да станеш най-известната. Няма лошо, но това е непочтено и некоректно.  Тези енергии се завъртат наобратно като бумеранг и за нея си е лошо. За какво да се извинявам? Тя беше толкова щастлива, че я целунах. Има сигурно много жени, поне аз познавам много жени, които биха се изкефили яко да ги целуна, а те не остана благодарна на една целувка, а искаше да стане известна или нещо от сорта. Няма лошо, но така не става като по филмите\", каза още Кобрата. \"Целувката беше приятелска изцяло. Не съм се ядосвал, че така се разшумя. Всички се уплашиха, включително и адвокатът, който е един от най-добрите, бил е и адвокат на Тайсън. Той работи с много боксьори и познава бокса отблизо. Казах им: „А бе, какво ви става, бе хора”? В САЩ било различно. Колкото и да е различно, каквото и да го изкарва тя, то няма как да е друго. Ако един интелигентен човек погледне видеото, ще му стане ясно всичко. Тя се изкефи, усмихна се, благодари ми, че я целунах. Тя може да си пише каквото иска. Ако тя реши да отиде на съд, по-лошо за нея, защото ще се изложи и официално. Не виждам проблем. За съжаление много от световните медии избързаха с оценките, което не им прави чест. Какви са те, че да съдят. Да ме извиняват, но те не могат да ме съдят. Писаха ми от „СиЕнЕн” и от други сайтове и вестници световни и сериозни.\"  \"Това ме издразни, че имаше някои, които въпреки че виждат, но не могат да видят и гледат различно. Или искат да видят друго. Не виждам нищо лошо в една целувка. Целувката е признак на любов, приятелство, не е на омраза, не е на война. Не мога да повярвам на тази реакция на хората. Дори жени ми пишат как така съм ходил да целувам жени? Прощавайте, ама аз не целувам жените така. Може би много жени са искали да ме целуват, но не съм им дал да припарят до мен. Аз не съм лек дискотечен тип, който ходи, върви и целува хората. В началото и Андреа се изнерви така. Обади ми се и ми каза „Как може, защо го направи”. Казах ѝ, че просто така се случи. Знаеш, че съм див човек.Такъв характер съм. Във всеки един друг спорт това може да изглежда странно, но в бокса няма такива странни неща, особено в тежката категория. Какви ли не неща са се случвали в бокса, боксът е коренно различно нещо. Кой как го тълкува – не знам. Въпросът е, че има едно тълкование и идеята  и начина, по който аз съм го направил. Аз го направих абсолютно на шега. Момичето го разбра на шега. След това кой какви идеи ѝ е давал си е нейна работа. Някакви користни и долни цели си гонят, но това няма да стане.\"", "date": "2019.03.28", "title": "Кубрат: Суши искаше повече от целувка"}
{"url": "https://www.standartnews.com/sport/sportt-po-tv-za-28-mart-388263.html", "text": "18,55 Баскетбол, България, НБЛ: Левски Лукойл - Балкан (пряко) 18,30 Спорт ТОТО 17,50 Спорт тото 21,00 и 01,00 Тенис: ATP 1000 Маями, четвъртфинали (пряко) 21,00 Баскетбол, Евролига: Панатинайкос - Реал Мадрид (пряко) 01,00 Хокей на лед, НХЛ: Кълъмбъс Блу Джакетс - Монреал Канейдиънс (пряко) 21,45 Баскетбол, Евролига: Милано - Фенербахче (пряко) 22,00 Баскетбол, Евролига: Барселона - Будучност (пряко) 21,15 \"Спорт в обектива\" 21,30 УЕФА Шампионска лига - магазинно предаване 16,45 Колоездене: Обиколка на Каталуния, четвърти етап (пряко) 16,00 Колоездене: Брюж - Де Пан - Коксейде, жени (пряко)", "date": "2019.03.28", "title": "Спортът по тв за 28 март"}
{"url": "https://standartnews.com/sport/iliev-stana-drzhaven-shampion-v-sprinta-na-10-km-388300.html", "text": "Владимир Илиев (Аякс, Троян) вдигна титлата в спринта на 10 км за мъже на държавното първенство по биатлон, което се провежда на Белмекен. Той допусна две грешки в стрелбата от положение легнал и преодоля трасето за 18:20.2 минути. Зад него остана Краси Анев (Боровец), който бе 18.4 секунди по-бавен и направи също две грешки. На третата позиция се нареди Антон Синапов (Рожен) също с два пропуска и 43.9 секунди изоставане от Илиев. При жените в спринта на 7.5 км спечели Емилия Йорданова (Амбарица), която беше безгрешна в стрелбата и завърши с време 18:22.5 минути. Зад нея останаха Даниела Кадева (Банско) с четири пропуска при стрелбата и изоставане от 36.3 секунди. Място сред медалистите намери и Десислава Стоянова (Амбарица) с две грешки и 45.8 секунди изоставане от лидерката Йорданова. ", "date": "2019.03.28", "title": "Илиев стана държавен шампион в спринта на 10 км"}
{"url": "https://www.standartnews.com/sport/federer-stigna-11-i-chetvrtfinal-v-mayami-388277.html", "text": "Трикратният шампион по тенис в Маями Роджър Федерер (Швейцария) се класира за 1/4-финалите на турнира от сериите Мастърс 1000. \r\n37-годишният Маестро победи Даниил Медведев (Русия) с 6:4, 6:2. За Федерер това е 11-и четвъртфинал на турнира в Маями. За място на полуфинала 37-годишният швейцарец ще играе довечера срещу №6 в схемата Кевин Андерсън (РЮА), който победи Джордан Томпсън (Австралия). Защитаващият титлата си и седми поставен Джон Иснър (САЩ) се класира за полуфиналите, след като победи Роберто Баутиста-Агут със 7:6 (1), 7:6 (5). В следващата фаза той ще се изправи срещу канадския младок Феликс Оже-Алиасим, който изненада 11-Борна Чорич (Хърватия) след 7:6 (3), 6:2.", "date": "2019.03.28", "title": "Федерер стигна 11-и четвъртфинал в Маями"}
{"url": "https://www.standartnews.com/sport/kobrata-se-bie-otnovo-sled-3-mesetsa-388276.html", "text": "Претендентът за световната титла на Международната боксова федерация Кубрат Пулев обяви при прибирането си от САЩ, че след 3-4 месеца излиза отново на ринга. В събота Кобрата победи румънецът Богдан Дину. “Боб Аръм ми каза, че трябва да се бия скоро и да побеждавам още, каза ми само да си избера в кой град да се бия. Щастлив беше, защото стана зрелище, българи напълниха залата и от “Топ Ранк” се изкефиха максимално. Не ме притеснява нито Джошуа, нито Уайлдър, нито Фюри. Аз нямам никакъв проблем с когото и да е. Само една седмица ми трябва почивка, но може би ще са малко повечко, защото тази аркада си влияе. След 3-4 месеца очаквам следващия двубой, най-вероятно ще е Ню Йорк”, каза още Кобрата на летище “София”.", "date": "2019.03.28", "title": "Кобрата се бие отново след 3 месеца"}
{"url": "https://standartnews.com/svyat/erdogan-sveta-sofiya-shche-stane-dzhamiya-388254.html", "text": "Президентът на Турция Реджеп Ердоган обяви, че църквата Света София в Истанбул ще бъде превърната в джамия, съобщава БГНЕС. \"Света София” няма вече да бъде наричана музей, а джамия. Статутът ще бъде променен\", каза Ердоган в интервю, излъчено на живо. Турският президент отхвърли критиките към намерението му, които дойдоха от чужбина, като припомни мълчанието след атаката срещу джамията Ал-Акса в Ерусалим. \"Тези, които си мълчаха, когато Ал-Акса беше атакувана, потъпкана, със счупени прозорци, не могат да ми кажат какъв ще е статута на „Света София\", каза Ердоган. Църквата Света София е определяна от историци като \"осмото чудо на света\". Тя е една от най-посещаваните забележителности. В продължение на 916 години е била християнска църква. През 1453 г. османските турци я превръщат в джамия след превземането на Константинопол. По време на Османската империя са добавени минаретата. От ЮНЕСКО предупредиха, че промяната на \"Света София“ ще изисква одобрение от базираната в Париж организация.", "date": "2019.03.28", "title": "Ердоган твърд: Света София ще стане джамия"}
{"url": "https://standartnews.com/svyat/velikobritaniya-ofitsialno-otlozhi-brexit-388255.html", "text": "Великобритания официално отложи Brexit, съобщава БГНЕС. 441 депутати гласуваха \"за\" необходимите закони, които отлагат излизането от Европейския съюз след първоначално определената дата 29 март. 105 депутати бяха против отлагането. Поисканото от правителството на Великобритания отлагане на Brexit беше одобрено от Европейския съвет по-рано този месец. За да стане окончателно факт обаче, беше необходимо и потвърждението му от Камарата на общините на Великобритания. Депутатите преместиха досегашния краен срок за излизане от ЕС от 23:00 часа британско време на 29 март за 22:00 часа на 22 май или за същия час на 12 април.", "date": "2019.03.28", "title": "Великобритания официално отложи Brexit"}
{"url": "https://standartnews.com/biznes/novi-chlenove-v-upravata-na-bankovata-asotsiatsiya-388309.html", "text": "На Общото събрание на АББ, проведено на 26 март 2019г., бяха избрани нови членове на Управителния съвет на Асоциацията. Те са: Диана Митева – изпълнителен директор на „Банка ДСК“ ЕАД,  Георги Костов - изпълнителен директор на „Централна кооперативна банка“ АД,  Теодора Петкова – от момента на встъпване в длъжността главен изпълнителен директор на „Уникредит Булбанк“ АД и  Георги Заманов - главен изпълнителен директор на „Алианц Банк България“ АД. \r\nОбщото събрание на АББ освободи, като членове на УС на АББ, г-жа Виолина Маринова и г-н Георги Константинов поради изтичане на вторите им тригодишни мандати в управителния орган на АББ. Беше приета оставка на г-н Левон Хампарцумян, подадена поради преминаване от поста главен изпълнителен директор на „Уникредит Булбанк“ АД на позицията председател на Надзорния съвет на банката от 1 май, както и оставката на г-н Емил Ангелов, подадена поради предстоящото финализиране на сделката по придобиването на „Банка Пиреос България“ АД от „Юробанк България“ АД и наличието на представител на тази банка в УС към момента – г-жа Петя Димитрова.  \r\nУправителният съвет избра за заместник-председател на УС на АББ г-жа Диана Митева. На г-жа Виолина Маринова, която до момента изпълняваше тази длъжност, беше изказана специална благодарност за високия й професионализъм и дългогодишния й принос в работата на управителния орган на Асоциацията, заемайки в предходни години позициите на председател и зам. председател на УС. Благодарности и признателност бяха изказани и на г-н Левон Хампарцумян - дългогодишен член на УС на АББ и бивш негов председател, както и на г-н Георги Константинов и на г-н Емил Ангелов  ", "date": "2019.03.28", "title": "Нови членове в управата на банковата асоциация"}
{"url": "https://standartnews.com/sport/sportt-po-tv-za-28-mart-388263.html", "text": "18,55 Баскетбол, България, НБЛ: Левски Лукойл - Балкан (пряко) 18,30 Спорт ТОТО 17,50 Спорт тото 21,00 и 01,00 Тенис: ATP 1000 Маями, четвъртфинали (пряко) 21,00 Баскетбол, Евролига: Панатинайкос - Реал Мадрид (пряко) 01,00 Хокей на лед, НХЛ: Кълъмбъс Блу Джакетс - Монреал Канейдиънс (пряко) 21,45 Баскетбол, Евролига: Милано - Фенербахче (пряко) 22,00 Баскетбол, Евролига: Барселона - Будучност (пряко) 21,15 \"Спорт в обектива\" 21,30 УЕФА Шампионска лига - магазинно предаване 16,45 Колоездене: Обиколка на Каталуния, четвърти етап (пряко) 16,00 Колоездене: Брюж - Де Пан - Коксейде, жени (пряко)", "date": "2019.03.28", "title": "Спортът по тв за 28 март"}
{"url": "https://standartnews.com/sport/borovets-priema-drzhavnoto-po-ski-za-zhurnalisti-388274.html", "text": "Боровец ще приеме държавното първенство по ски за журналисти на 6 април 2019-а. Състезанието за медиите ще се проведе с любезното домакинство на \"Бороспорт\" АД на писта Ястребец-3 в традиционната дисциплина Гигантски слалом и в три възрастови групи при мъжете и жените. Трасето ще бъде подредено лично от Георги Кочов, изпълнителен директор на \"Бороспорт\" и голям състезател и национален треньор в алпийските ски от близкото минало. Първенството е за наградите на SLS-Rossignol и Solytron, и с подкрепата на Евроинс. В деня на състезанието всички журналисти и предстевители на медиите трябва да са в 8,30 ч на начална станция на седалковия лифт \"Ястребец Експрес\" за кратка техническа конференция и раздаване на номерата. Разглеждането на трасето ще се проведе от 9,00 до 9,45 ч, а стартът на състезанието е точно в 10,00 ч. Регистрация за участие тук:   (достъпна от мобилни телефони). Крайният срок за записване е 3 март - 12,00 ч. Първият планински курорт на Балканите Боровец се радва на най-успешния си ски сезон досега с 10% ръст в броя на дневните посетители. Боровец зарадва любителите на снежните спортове с нов шест-седалков лифт и отлични условия по пистите.  Ръст има в броя на гостите от всички националности, като българските туристи бележат скок от 6% на база нощувки в курорта. Двойно повече гости се възползваха от картите за многократна употреба този сезон – удобство, което освен че дава 5% намаление от цената на лифт картата, спестява и чакането на касата. Редица спортни състезания и събития насочени към най-младите скиори се проведоха в курорта като част от дългогодишната инициативата  на Бороспорт за насърчаване на зимния спорт сред най-малките. Успоредно с това и този сезон учениците от Община Самоков караха безплатно по време на всички ваканции и през една седмица във всеки един от зимните месеци.  Безопасността в планината също беше един от приоритетите на курорта този сезон. Любители на свободното каране се включиха в семинари и упражнения  по лавинна безопасност. Прогнозите в следващите дни обещават мартенски сняг, а сезонът в курорта ще продължи до 7-ми април с намалени цени на всички лифт карти.   ", "date": "2019.03.28", "title": "Боровец приема държавното по ски за журналисти"}
{"url": "https://www.standartnews.com/sport/solskyaer-ofitsialno-poe-manchestr-yunayted-388295.html", "text": "Официално Оле Солскяер вече е постоянен мениджър на Мачестър Юнайтед. Договорът на норвежеца е за три години.  \"От първия ден, в който пристигнах, се почувствах като у дома си в този специален клуб. За мен бе чест да бъда играч на Манчестър Юнайтед и след това да стартирам треньорската си кариера тук. За мен последните няколко месеца представляват фантастичен опит и аз искам да благодаря на всички останали треньори, на играчите и на щаба за работата, която свършихме досега. Това е работата, за която винаги съм мечтал. Повече от развълнувам съм, че ще имам шанса да водя клуба дългосрочно и се надявам да продължим да носим успехите, които нашите невероятни привърженици заслужават\", заяви Солскяер пред клубния сайт.", "date": "2019.03.28", "title": "Солскяер официално пое Манчестър Юнайтед"}
{"url": "https://www.standartnews.com/sport/kamen-zlatkov-vze-titlata-v-slaloma-388294.html", "text": "\r\nКамен Златков (\"Мотен\") спечели титлата в слалома от откритото държавното първенство на алпийците в Банско. Втори е Алберт Попов (\"Мотен\"), който предния ден взе златото в гигантския слалом, а трети е Марко Слиевич (Босна и Хелцегоница). Бронзът от българското първенство е за Йоан Тодоров (\"Юлен\"), който завърши пети. Участие в слалома взе и принц Хубертус фон Хоенлое (Мексико), който е стартирал на 13 световни първенства и 6 зимни олимпийски игри. \r\nПри жените първа е София Рали (Гърция), пред Петра Вельекович (Сърбия). Силвия Маджарска (\"Чамкория\") е трета, но взима държавната титла, като най-предно класираната българска състезателка. Участие взеха 80 състезатели от 19 нации. Всички те се състезаваха по отлично подготвената от екипа на БФСки и домакините от \"Юлен\" писта \"Томба\". Първенството бе валидно и за възрастите до 18 и 21 г. Всички резултати са на сайта   На 29-и и 30-и в Банско ще се проведе и първенството на Мексико в алпийските ски.", "date": "2019.03.28", "title": "Камен Златков взе титлата в слалома"}
{"url": "https://standartnews.com/sport/kubrat-sushi-iskashe-poveche-ot-tseluvka-388264.html", "text": "Най-добрият български боксьор Кубрат Пулев се завърна на родна земя след драматичната си победа над румънеца Богдан Дину в САЩ. Кобрата бе очакван от множество журналисти на летище София, като освен темата за двубоя, другата актуална такава бе целувката с репортерката след срещата.„Разликата в САЩ и Европа е огромна. Там пазарът е друг, хората са по-различни. Тимът ми вече е друг. Хората от телевизията, всички са отворени, по-позитивни са, оценяват всичко, дори и целувката”, допълни Кубрат. „Целувката не бе лоша, тя също бе част от доброто представяне. Така се случи, не беше планирана изобщо. Беше някакъв импулсивен момент. Няма как да повлияе на кариерата ми, целувката е много хубаво нещо. За да го направя, значи съм преценил, че човека отсреща не просто желае целувка, но много повече. Направил см го като приятелско. Особено след победа, човек е приповдигнат, а аз съм и човек шегаджия. Така се получи”, уточни още той. „Ние се познаваме. Запознахме се на кантара. Тя тогава ми каза, че като победя ще празнуваме, ще направим парти. Аз и отговорих, нека първо победя, а тя каза, че е сигурна в успеха ми. Беше с нас, говореше си с целия екип, с всички момчета, даже стана по- близка с някои. Познаваме се, а тя го изигра, че един вид не се познаваме. Не знам, някой ѝ е дал кофти акъл. Може би хората, за които работи са ѝ казали, за да направят известен сайта си.  Виждате каква добра реклама съм аз. Рекламодателите могат да се активизират”, продължи Пулев. \"Не съм говорил с Дженифър Равало. Намерихме ѝ телефона от мой познат, който си имаше близко отношения с нея. Тя обаче не си вдига телефона. Имам снимки, видеа, мога да ви покажа и на вас тук. Има видеа, на които се вижда, че тя си стои с нас до 5 часа сутринта в лобито на хотела. Пиеше и да не казвам какви други неща правиха в тоалетните.  Може би са ѝ дали лоши акъли, видя ми се добро момиче. Може би са ѝ казали, айде сега тук ще изкараш няколко милиона, давай да станеш най-известната. Няма лошо, но това е непочтено и некоректно.  Тези енергии се завъртат наобратно като бумеранг и за нея си е лошо. За какво да се извинявам? Тя беше толкова щастлива, че я целунах. Има сигурно много жени, поне аз познавам много жени, които биха се изкефили яко да ги целуна, а те не остана благодарна на една целувка, а искаше да стане известна или нещо от сорта. Няма лошо, но така не става като по филмите\", каза още Кобрата. \"Целувката беше приятелска изцяло. Не съм се ядосвал, че така се разшумя. Всички се уплашиха, включително и адвокатът, който е един от най-добрите, бил е и адвокат на Тайсън. Той работи с много боксьори и познава бокса отблизо. Казах им: „А бе, какво ви става, бе хора”? В САЩ било различно. Колкото и да е различно, каквото и да го изкарва тя, то няма как да е друго. Ако един интелигентен човек погледне видеото, ще му стане ясно всичко. Тя се изкефи, усмихна се, благодари ми, че я целунах. Тя може да си пише каквото иска. Ако тя реши да отиде на съд, по-лошо за нея, защото ще се изложи и официално. Не виждам проблем. За съжаление много от световните медии избързаха с оценките, което не им прави чест. Какви са те, че да съдят. Да ме извиняват, но те не могат да ме съдят. Писаха ми от „СиЕнЕн” и от други сайтове и вестници световни и сериозни.\"  \"Това ме издразни, че имаше някои, които въпреки че виждат, но не могат да видят и гледат различно. Или искат да видят друго. Не виждам нищо лошо в една целувка. Целувката е признак на любов, приятелство, не е на омраза, не е на война. Не мога да повярвам на тази реакция на хората. Дори жени ми пишат как така съм ходил да целувам жени? Прощавайте, ама аз не целувам жените така. Може би много жени са искали да ме целуват, но не съм им дал да припарят до мен. Аз не съм лек дискотечен тип, който ходи, върви и целува хората. В началото и Андреа се изнерви така. Обади ми се и ми каза „Как може, защо го направи”. Казах ѝ, че просто така се случи. Знаеш, че съм див човек.Такъв характер съм. Във всеки един друг спорт това може да изглежда странно, но в бокса няма такива странни неща, особено в тежката категория. Какви ли не неща са се случвали в бокса, боксът е коренно различно нещо. Кой как го тълкува – не знам. Въпросът е, че има едно тълкование и идеята  и начина, по който аз съм го направил. Аз го направих абсолютно на шега. Момичето го разбра на шега. След това кой какви идеи ѝ е давал си е нейна работа. Някакви користни и долни цели си гонят, но това няма да стане.\"", "date": "2019.03.28", "title": "Кубрат: Суши искаше повече от целувка"}
{"url": "https://standartnews.com/sport/kobrata-se-bie-otnovo-sled-3-mesetsa-388276.html", "text": "Претендентът за световната титла на Международната боксова федерация Кубрат Пулев обяви при прибирането си от САЩ, че след 3-4 месеца излиза отново на ринга. В събота Кобрата победи румънецът Богдан Дину. “Боб Аръм ми каза, че трябва да се бия скоро и да побеждавам още, каза ми само да си избера в кой град да се бия. Щастлив беше, защото стана зрелище, българи напълниха залата и от “Топ Ранк” се изкефиха максимално. Не ме притеснява нито Джошуа, нито Уайлдър, нито Фюри. Аз нямам никакъв проблем с когото и да е. Само една седмица ми трябва почивка, но може би ще са малко повечко, защото тази аркада си влияе. След 3-4 месеца очаквам следващия двубой, най-вероятно ще е Ню Йорк”, каза още Кобрата на летище “София”.", "date": "2019.03.28", "title": "Кобрата се бие отново след 3 месеца"}
{"url": "https://standartnews.com/sport/federer-stigna-11-i-chetvrtfinal-v-mayami-388277.html", "text": "Трикратният шампион по тенис в Маями Роджър Федерер (Швейцария) се класира за 1/4-финалите на турнира от сериите Мастърс 1000. \r\n37-годишният Маестро победи Даниил Медведев (Русия) с 6:4, 6:2. За Федерер това е 11-и четвъртфинал на турнира в Маями. За място на полуфинала 37-годишният швейцарец ще играе довечера срещу №6 в схемата Кевин Андерсън (РЮА), който победи Джордан Томпсън (Австралия). Защитаващият титлата си и седми поставен Джон Иснър (САЩ) се класира за полуфиналите, след като победи Роберто Баутиста-Агут със 7:6 (1), 7:6 (5). В следващата фаза той ще се изправи срещу канадския младок Феликс Оже-Алиасим, който изненада 11-Борна Чорич (Хърватия) след 7:6 (3), 6:2.", "date": "2019.03.28", "title": "Федерер стигна 11-и четвъртфинал в Маями"}
{"url": "https://www.standartnews.com/sport/koya-natsiya-sportuva-nay-malko-v-evropa-388296.html", "text": "Около 28% от населението на Европейския съюз на възраст 16 г. и повече не са правили никакво физическо упражнение извън работа през 2017 г. за разлика от останалата част от жителите на общността, които се занимават със спорт, фитнес или други сходни дейности в свободното си време. Това сочат публикувани днес данни на европейската статистическа служба Евростат. В средностатистическа седмица малко над една четвърт (27%) от населението на ЕС отделя общо до 3 часа за упражнения, 17% - между 3 и 5 часа, а 28 на сто – над 5 часа. В мнозинството страни членки мнозинството от хората използват свободното си време за някаква форма на физическо натоварване, като най-голям е делът в Румъния (96%), а най-нисък в Португалия (45%) и в Хърватия (36%). България се нарежда в групата на „по-мързеливите“ с 57% дял на населението, което се занимава с физическа активност при средно 72 на сто за Европейския съюз. След Румъния най-много спортуват датчани, холандци, германци и финландци.   Великобритания, Естония, Литва и Словакия са изключени от класацията заради ниска достоверност на представените данни. ", "date": "2019.03.28", "title": "Коя нация спортува най-малко в Европа"}
{"url": "https://standartnews.com/svyat/popokatepetl-otnovo-blva-lava-i-pepel-388302.html", "text": "Данни за пострадали няма Пореден мощен взрив на вулкана Попокатепетъл в Мексико разтърси околностите му – пепелта достигна до 3 км височина, а от грохота прозорците и вратите на къщите са започнали да вибрират. Властите на щата Пуебло са предупредили за разпространението на пепелта в югоизточна посока и възможното й попадане в едноименния административен център, съобщава сайтът Excelsior. Данни за пострадали засега няма. През този месец вулканът изригва не за първи път. Преди няколко дни властите на щата са подготвили над 200 убежища за евакуиране на населението в случай на изригване на вулкана, разположен на 70 км от столицата на страната, съобщава ТАСС. Подготвените убежища могат да поберат 124 хил. души в рамките на стратегията за извънредните произшествия и бедствия в страната. Попокатепетъл, който е с височина 5,42 км, е един от най-големите и активни вулкани на територията на Мексико.", "date": "2019.03.28", "title": "Попокатепетъл отново бълва лава и пепел"}
{"url": "https://www.standartnews.com/sport/yuliyan-indzhov-prekhvrlya-aktsiite-si-na-ganchev-388293.html", "text": "Юлиян Инджов заяви, че ще се оттегли от ЦСКА-София. Той сподели пред колегите от Sportal.bg, че ще прехвърли акциите си на Гриша Ганчев. Инджов осигурява 50% от издръжката на “червените”. “Да, смятам да прехвърля акциите си в ЦСКА на Гриша Ганчев”, сподели той.  \r\n“Няма конкретна причина, ще прехвърля акциите си.”, лаконичен бе бизнесменът. В понеделник стана ясно, че Юлиян Инджов е прехвърлил дружеството \"Арена ЦСКА\" на Гриша Ганчев. Вчера Милко Георгиев беше освободен от заеманите от него постове в клуба.", "date": "2019.03.28", "title": "Юлиян Инджов прехвърля акциите си на Ганчев"}
{"url": "https://www.standartnews.com/sport/stoev-gotovi-sme-za-macha-s-beroe-388298.html", "text": "Тази сутрин Лудогорец проведе тренировка, в пълен състав с изключение на контузените Якуб Шверчок и Пламен Илиев. Към заниманието се присъединиха и всички национали на клуба. След края на заниманието Стойчо Стоев сподели пред клубната телевизия дали отбора е готов за предстоящата среща с Берое, както и представянето на националите в редиците на разградчани.   \r\n- Всички са здрави. Някъде има лека умора. Някои изиграха по два мача. Пътуваха. Но всичко е в рамките на нормалното. Най-важното е, че момчетата са здрави. \r\n- Общо взето гледах българския национален отбор. Срещу Косово Недялков се справи на едно добро ниво. Гледах и двубоя на румънците срещу Швеция. Драгош и Кешерю се представиха отлично. Кешерю даде острота на атаката. Не случайно вкара и гол. \r\n- Всички знаем кой е Клаудио Кешерю. Той е голмайстор. Хубавото е, че вкарва и на национално ниво. Надявам се и в нашето първенство да продължава да разгръща головия си потенциал. \r\n- Мисля, че е готов. Две седмици тренирахме без някои футболисти, но всички се стараха много. В днешната тренировка участие взеха и националите. Изводът, който си правя след това, което видях, е, че отборът е на добро ниво. \r\n- Естествено. Нормално е да съм наясно. Всички отбори от българското първенство се познаваме доста добре. Трудно бихме се изненадали. За мен е по-важно какво ще покаже нашият отбор с потенциала, който има. \r\n- Фокусът е насочен към предстоящия мач с Берое. Естествено, имам яснота около мачовете с ЦСКА-София. Но пак казвам, че основните ни насоки са предимно към мача с Берое. \r\n- Добре. Имам сведения, че се възстановяват по-бързо от очакваното. Да не се ангажирам със срокове, но се надявам до десет дни, или две седмици, Илиев и Шверчок да са в едно много добро състояние.", "date": "2019.03.28", "title": "Стоев: Готови сме за мача с Берое"}
{"url": "https://www.standartnews.com/sport/iliev-stana-drzhaven-shampion-v-sprinta-na-10-km-388300.html", "text": "Владимир Илиев (Аякс, Троян) вдигна титлата в спринта на 10 км за мъже на държавното първенство по биатлон, което се провежда на Белмекен. Той допусна две грешки в стрелбата от положение легнал и преодоля трасето за 18:20.2 минути. Зад него остана Краси Анев (Боровец), който бе 18.4 секунди по-бавен и направи също две грешки. На третата позиция се нареди Антон Синапов (Рожен) също с два пропуска и 43.9 секунди изоставане от Илиев. При жените в спринта на 7.5 км спечели Емилия Йорданова (Амбарица), която беше безгрешна в стрелбата и завърши с време 18:22.5 минути. Зад нея останаха Даниела Кадева (Банско) с четири пропуска при стрелбата и изоставане от 36.3 секунди. Място сред медалистите намери и Десислава Стоянова (Амбарица) с две грешки и 45.8 секунди изоставане от лидерката Йорданова. ", "date": "2019.03.28", "title": "Илиев стана държавен шампион в спринта на 10 км"}
{"url": "https://standartnews.com/sport/yuliyan-indzhov-prekhvrlya-aktsiite-si-na-ganchev-388293.html", "text": "Юлиян Инджов заяви, че ще се оттегли от ЦСКА-София. Той сподели пред колегите от Sportal.bg, че ще прехвърли акциите си на Гриша Ганчев. Инджов осигурява 50% от издръжката на “червените”. “Да, смятам да прехвърля акциите си в ЦСКА на Гриша Ганчев”, сподели той.  \r\n“Няма конкретна причина, ще прехвърля акциите си.”, лаконичен бе бизнесменът. В понеделник стана ясно, че Юлиян Инджов е прехвърлил дружеството \"Арена ЦСКА\" на Гриша Ганчев. Вчера Милко Георгиев беше освободен от заеманите от него постове в клуба.", "date": "2019.03.28", "title": "Юлиян Инджов прехвърля акциите си на Ганчев"}
{"url": "https://standartnews.com/regionalni/vzhena-gradina-shche-radva-starozagorskite-detsa-v-ayazmoto-388272.html", "text": "Атрактивна въжена градина в парк Аязмото  ще радва старозагорските деца скоро. Атрактивните съоръжения - въжени тролеи, катерачески стоянки и др. ще бъдат изградени на територията на зоопарка. Cъopъжeниeтo вce oщe нe paбoти, пpeдcтoи дa бъдe изгpaдeнa oгpaдa и дa бъдaт пocтaвeни yĸaзaтeлни тaбeли c paбoтнo вpeмe, информират от общината. Щял да бъде назначен и общински cлyжитeл, ĸoйтo щe oбcлyжвa cъopъжeнията в paмĸитe нa paбoтния дeн. \r\n  Предвижда се  въжената градина да бъда открита офицално на празничния  1 май, когато в пapĸ \"Aязмoтo\", щe ce пpoвeдeДeн нa зooпapĸa. По време на общoгpaдcĸият пpaзниĸ за децата ще се проведат и paзлични cпopтни пpoяви и дeмoнcтpaции и дeтcĸa концертна пpoгpaмa.  \r\n ", "date": "2019.03.28", "title": "Въжена градина ще радва  старозагорските деца в Аязмото"}
{"url": "https://standartnews.com/regionalni/kartini-na-konstantin-kocho-grnev-v-gkhg-blagoevgrad-388275.html", "text": "Изложба с картини на Константин Гърнев ще бъде подредена в залите на градската художествена галерия в Благоевград. Колекцията е на Аукционна къща \"Виктория\". Експозицията ще бъде открита на 29 март и ще остане подредена до 17 април 2019г. Картините са масла и акварел - портрети, пейзажи, фигурални композиции и натюрморти. \r\n  \r\nКонстантин (Кочо) Гърнев е роден в Либяхово  (Илинден, Гоцеделчевско) на 18 януари 1894 година. Участва в Първата световна война като командирован военен художник. След това заминава за Германия, където завършва живопис в Мюнхенската академия по изкуствата. \r\n    \r\nКочо Гърнев е член-основател на „Съюза за защита на творците на изобразителното изкуство“ и участва в ежегодните изложби на организацията.", "date": "2019.03.28", "title": "Картини на Константин (Кочо) Гърнев в ГХГ-Благоевград"}
{"url": "https://standartnews.com/biznes/kevr-reshava-za-tsenata-na-prirodniya-gaz-ot-1-april-388259.html", "text": "Комисията за енергийно и водно регулиране взима окончателно решение днес за цената на природния газ от 1 април. \"Булгаргаз\" поиска увеличение с под 1% на синьото гориво за второто тримесечие на годината. Ако комисията одобри такова поскъпване, това няма да се отрази на цените на парно и топла вода, тъй като увеличението ще е под 5%.", "date": "2019.03.28", "title": "КЕВР решава за цената на природния газ от 1 април"}
{"url": "https://standartnews.com/regionalni/dzhazt-sreshcha-klasikata-v-prvata-noshch-na-blagoevgrad-bluesjazz-388281.html", "text": "“Джазът среща класиката“ тази вечер в ДТ „Никола Вапцаров“, където в първата вечер на V юбилейно издание на Международния фестивал “Blagoevgrad Blues&Jazz” ще чуем звезди от световен ранг. На сцената ще излязат изпълнители като Деян Гаврич и композиторката Драгана Йованович, заедно с Камерна опера- Благоевград. Авторът на най-новата българска опера \"Орфей\" маестро Алекс Зографов ще пренесе благоевградската публика в света на творчеството и магията, наречена музика. За първата вечер на единствения по рода си фестивал пристига и един от най-великите оперни певци на XX век, солист на Цюрихската опера и пръв ученик на Борис Христов Бойко Цветанов. Заедно с маестро Зографов и маестро Цветанов на сцената ще се качи и Стоян Бончев. Тримата са   артистите на Фондация \"Борис Христов\" и ще представят проекта \"Джазът среща класиката”. \r\nВсички те ще подарят незабравими моменти в първата за фестивала, вечер на класиката. \r\n  \r\n„Blagoevgrad Blues&Jazz“ продължава на 29 и 30 март в зала „Орфей“, парк „Македония“.", "date": "2019.03.28", "title": "\"Джазът среща класиката“ в първата нощ на “Blagoevgrad Blues&Jazz”"}
{"url": "https://standartnews.com/regionalni/politologt-prvan-simeonov-v-krasivite-litsa-na-stara-zagora-388279.html", "text": "\r\n   Политологът Първан Симеонов, изпълнителен директор на Галъп интернешънъл, ще открие тази вечер в родния си град поредицата от срещи-разговори под надслов „Красивите лица на Стара Загора”. Инициативата на електронния сайт Долап.бг със съдействието на община Стара Загора и международния младежки център, е посветена на 140-тата годишнина от възстановяването на Стара Загора. Целта е младите хора в Града на липите да се срещнат и разговарят в неформална обстановка с известни старозагроци, специалисти в различни области с авторитет и признание, останали верни и предани на родния си град и на общността, за която допринасят максимално според възможностите си. Срещите ще се провеждат веднъж месечно.  \r\n   \"Тази поредица ни напомня, че където и да сме, имаме привилегията да сме част от един развиващ се град, град с история, град, който задължава. Надявам се да бъда полезен на младите хора на Стара Загора. Поканата ме поставя в една много важна ситуация – да разкажа за всичко, което ме свързва в града, с каузите. Не искам да загубя връзката си с града, затова се радвам, че участвам в нещо, което създава чувство на общност. Градът, трябва да е преди всичко общност на хората, без значение къде са те”, сподели Първан Симеонов преди срещата със своите съграждани. \r\n ", "date": "2019.03.28", "title": "Политологът Първан Симеонов в „Красивите лица на Стара Загора”"}
{"url": "https://standartnews.com/regionalni/blagotvoritelen-bal-nabira-sredstva-za-invitro-388283.html", "text": "Благотворителен бал, организиран от фондациите \"Мечта за дете\" и  \"Супер БЕБЕ\", тази вечер в гранд-хотел \"Приморец\" ще даде началото на информационната кампания \"Роди дете в България\" за района на община Бургас. \"Целта е да бъдат мотивирани младите двойки навреме да раждат деца, предвид възрастта като фактор за безплодието\", поясниха организаторите. Кампанията се провежда със съдействието на община Бургас. \r\n  Водещ на събитието ще бъде Мисис Баба 2019 г. Стефи Стаменова, известна като българската Шехерезада. А специален гост и лице на кампанията е младата майка на две деца и популярен влогър - Антоанет Пепе.  \r\n  Организаторите са подготвили изненади за гостите на събитието, томбола с награди и музикални изпълнения на  бургаски таланти. Те са надяват да се съберат необходимите средства за една бургаска двойка с репродуктивни проблеми, която ще бъде подпомогната финансово за инвитро процедура. Част от цената на куверта ще бъде заделена за каузата и на място ще се проведе благотворителен търг с творби на изкуството.", "date": "2019.03.28", "title": "Благотворителен бал набира средства за инвитро"}
{"url": "https://standartnews.com/biznes/es-direktiva-vechnite-dlzhnitsi-ostavat-v-minaloto-388290.html", "text": "По предложение на българския евродепутат от ГЕРБ/ЕНП Емил Радев, нова европейска директива препоръчва в най-кратки срокове държавите-членки да започнат да прилагат разпоредбите за опрощаване на дългове не само по отношение на предприемачите, но и на физическите лица-потребители. Препоръката залегна в окончателния текст на приетата от Европейския парламент директива относно повишаване на ефективността на процедурите за преструктуриране, несъстоятелност и опрощаване на задължения. „Свръхзадлъжнялостта на потребителите е въпрос, който поражда сериозни икономически и социални тревоги. Целта на новата директива е да дадем втори шанс на предприемачите чрез опрощаването на дълговете им. Така ще се премахнат вечните длъжници, ще се намали размерът на необслужваните кредити в счетоводните баланси на банките и ще се предотврати натрупването на такива кредити в бъдеще. За да бъде постигнато това обаче, е изключително важно правилата за опрощаване на задължения да се прилагат и към потребителите”, заяви Емил Радев по време на провелите се дебати в пленарната зала на Европейския парламент. Евродепутатът работи от години за премахването на т.нар. „вечни длъжници“ и въвеждането на личния фалит в българското законодателство. В рамките на българското председателство на Съвета на ЕС той организира във Варна една от най-големите международни конференции по темата. Във форума бяха обсъдени практиките в различните държави-членки, свързани с опрощаване на дългове на физически лица, както и възможностите за въвеждане на разпоредби относно потребителската несъстоятелност в националните законодателства. „1,7 млн. души годишно губят работните си места в резултат от фалит на дружества в ЕС. С директивата ще се въведат ключови принципи относно превантивното преструктуриране, така че да се увеличат възможностите за дружествата, изпитващи финансови затруднения, да се преструктурират на ранен етап и да се предотврати обявяването на фалит и съкращаването на персонал. Новият европейски закон ще направи процедурите в целия ЕС по-ефективни и ще гарантира, че предприемачите получават втори шанс да започнат нов бизнес след обявяването на фалит”, обясни още Радев, като подчерта ползата от новите правила за малките и средни предприятия. Българският евродепутат определи директивата като значителен напредък. „От години настоявам да се въведе опрощаване на дълговете на потребителите. България остана единствената държава-членка, която няма механизъм за освобождаване от дълг на физическите лица. Вярвам, че с приемането на новото европейско законодателство това положение ще бъде променено”, коментира Радев. След като директивата бъде публикувана в Официалния вестник на ЕС, държавите-членки ще разполагат с максимум 3 години, за да въведат новите правила в националното си законодателство.", "date": "2019.03.28", "title": "ЕС директива: Вечните длъжници остават в миналото"}
{"url": "https://standartnews.com/regionalni/v-krdzhali-ne-se-razbrakha-koy-da-oglavi-rik-za-evrovota-388308.html", "text": "Политическите сили в Кърджали не постигнаха съгласие кой да оглави РИК в 9-ти многомандатен избирателен район. Консултациите с партиите и коалициите за предстоящия евровот се състояха по покана на областния управител Никола Чанев. В новата РИК влизат петима представители на управляващата партия ГЕРБ, четирима от БСП, двама от ОП и по един от ДПС и „Воля“. ПП ГЕРБ,„БСП за България“ и ДПС настояха да получат председателското място в комисията, за което бяха предложени трима юристи, съответно Петър Захариев, Величка Георгиева и Беркант Барзат. За поста секретар претенция заявиха БСП и ДПС. „Обединени патриоти“ поискаха да имат заместник–председател. На преговорите бяха допуснати и представители на РБ и ДСБ, които имат участие в европейския парламент. По усмотрение на ЦИК с направените от тях предложения ще бъде допълнен 13-членният състав на комисията. Комисията трябва да бъде назначена най-късно 50 дни преди вота, т.е. 4 април 2019 г.  ", "date": "2019.03.28", "title": "В Кърджали не се разбраха кой да оглави РИК за евровота"}
{"url": "https://standartnews.com/biznes/flagmanite-na-huawei-r30-i-p30-pro-veche-sa-vv-vivacom-388306.html", "text": "Двата нови топ модела Huawei Р30 и P30 Prо се предлагат от VIVACOM – както в магазинната мрежа на телекома, така и онлайн на сайта: www.vivacom.bg. Потребителите могат да се сдобият с най-актуалните смартфони броени часова след световната им премиера, която се състоя в Париж.   \r\nДизайнът на флагманите съчетава ключовия за умните устройства огромен екран с елегантно тънка рамка. OLED дисплеите поддържат Full HD+ резолюция от 2340х1080 пиксела и съотношение на екрана от 19.5:9. Размерът на екрана е 6.47“ при Huawei P30 Pro и 6.1“ за Huawei P30.  \r\nHuawei продължават тенденцията от последните години да акцентира върху камерата при моделите си от висок клас. Компанията предоставя на потребителите все повече инструменти и подобрени функционалности за създаване на перфектни снимки при всякакви условия – слаба осветеност, в движение и дори от далечно разстояние.  \r\nHuawei P30 Prо разполага с първата в света четворна Leica камера, като едната от камерите е базирана на технологията Time of Flight (ToF) и помага за по-прецизно отчитане на дълбочината на полето и многопластов боке ефект. Благодарение на новия RYYB сензор, в който традиционното зелено от RGB системата е заменено с жълто за улавяне на повече светлина, камерата на P30 Pro постига светловувствителност с ISO над 400 000,  което означава детайлни снимки при почти нулева осветеност. Новата телефото система от своя страна добавя възможност за до 5-кратен оптичен и 10-кратен хибриден зуум. Huawei P30 идва с тройна Leica камера, а селфи камерите и на двата модела са 32 MP, f/2.0 апетура, което допринася за отличните резултати при портретната фотография със смартфон. \r\nВисоката скорост на устройствата се гарантира от 7-нанометровия процесор Kirin 980.  Huawei P30 Pro се предлага в два варианта с 8GB RAM и 256GB вградена памет или 6 8GB RAM и 128GB вградена памет. Teзи стойности са съответно 6GB RAM и 128GB при Huawei P30. Иновативният процесор от ново поколение допринася за по-бързо зареждане на приложенията и по-удобна работа едновременно с няколко апликации. Още едно предимство на Р30 Pro e неговата издръжлива батерия с капацитет 4200 mAh - отличен избор за игри и забавления. \r\nДвата модела поддържат 4G Voice и WiFi Voice.", "date": "2019.03.28", "title": "Флагманите на  Huawei Р30 и P30 Prо вече са във VIVACOM"}
{"url": "https://standartnews.com/regionalni/naslednikt-na-tsvetanov-v-parlamenta-oshche-umuval-dali-da-stane-depu-388292.html", "text": "\"Изненадна съм от развоя на събитията и все още не съм решил дали да стана депутат.\" Това заяви пред иформационния сайт Янтра лайф младежкият лидер на ГЕРБ във Великотърновска област Георги Недев, който трябва да замени подалия оставка като шеф на парламентарната група на ГЕРБ и като народен представител Цветан Цветанов. Недев е 4-ти във великотърновската листа на миналите избори, в резултат на преференциите, получени не без щастливото съвпадание на неговия номер с номера на партията. Той е завършил в НСА педагогика на физиеското възпитание. Общински съветник в местния парламент в старата столица, треньор по мотокрос и председател на мотоклуба „Сикс Спортс“. През май Георги Недев очаквал първото си дете. Освен това наскоро започнал свой рекламен бизнес. Създал рекламна агенция, закупил и машинини и очевидно това са част от причините да се колебае дали да поеме към столицата. Ако Георги Недев се откаже да стане депутат, следващите в листата били областният управител на Велико Търново проф. Любомира Попова, д-р Николен Стойнов и председателя на общинския съвет в Лясковец Даниела Арабаджиева.", "date": "2019.03.28", "title": "Наследникът на Цветанов в парламента  умува дали да стане депутат"}
{"url": "https://standartnews.com/regionalni/initsiativa-na-zhenska-organizatsiya-za-abiturentskite-balove-388288.html", "text": "За поредна година женската организаия на ГЕРБ в Сливен инициира кампанията „Да посрещнем своя бал с усмивка“, съобщават от пресцентъра на управляващата партия в Града на стоте войводи. В 20 фризьорски салона и салони за красота в града са поставени специално изработени кутии, подарени от Жени - ГЕРБ. Всеки младеж или девойка, на когото му предстои бал, ще може да се включи в инициативата, като попълни талон с имената си и училището, което завършва. Кампанията ще продължи до 15 май, когато  ще бъдат изтеглени имената на печелившите. Абитуриентите ще могат да се възползват от различни процедури за предстоящия си бал – прическа, грим и маникюр. \r\n  През миналата година 23 момичета получиха подарък от инициативата, припомнят от женската организация на ГЕРБ в Сливен.", "date": "2019.03.28", "title": "Инициатива на женска организация  за абитурентските балове"}
{"url": "https://standartnews.com/regionalni/krdzhali-i-meydzhou-kitay-podpisakha-memorandum-za-strudnichestvo-388311.html", "text": "Меморандум за сътрудничество между община Кърджали и китайската община Мейджоу бе подписан на 18 март, съобщи кметът на Кърджали Хасан Азис. Това е станало по време на неговото 4-дневно посещение в азиатската държава. \r\n„Поканата беше за проучвателно посещение, но то прерасна в официално, тъй като в хода на визитата стигнахме до общото решение, че можем да подпишем и Меморандум за сътрудничество в областта на градското управление, инвестициите, туризма и спорта”, обясни градоначалникът. \r\nВ китайската община с население 5,5 млн. жители Хасан Азис е успял да посети 12 фабрики и заводи в сферата на машиностроенето, електрониката, фармацефтичната промишленост. Проведени са и много срещи и разговори с потенциални партньори. „Положих усилия да предизвикам интереса към Кърджали, изтъквайки, че се намира на трансграничен коридор № 9 и в близост до Гърция и Турция”, обясни Хасан Азис.Той подчерта, че по време на срещите е представил възможностите за бизнес в Кърджали като е отправил покана към китайските инвеститори да гостуват и на място да обсъдят бъдещо сътрудничество в областта на машиностроенето, елекрониката и електротехниката. Домакините са проявили много голям интерес и към спортната база, с която разполага Кърджали, с възможностите за обмяна на футболисти, включително и на треньори.  ", "date": "2019.03.28", "title": "Кърджали и Мейджоу, Китай подписаха Меморандум за сътрудничество"}
{"url": "https://standartnews.com/biznes/zagorka-s-nov-shef-ot-1-april-388271.html", "text": "   Пeтep Koпиeц e нoвият изпълнитeлeн диpeĸтop нa Зaгopĸa AД, съобщиха от пивовраното дружеството, което е собственост на Неіnеkеn. Toй пoeмa пocтa oт от 1 aпpил от нacтoящия pъĸoвoдитeл Hиĸoc Зoиc, ĸoйтo oт нaчaлoтo нa aпpил щe yпpaвлявa Неіnеkеn в Cъpбия.  \r\nΠeтep Koпиeц имa мaгиcтъpcĸa cтeпeн пo Бизнec aдминиcтpaция oт Иĸoнoмичecĸия yнивepcитeт във Bиeнa. Стapтиpa ĸapиepaтa cи в Неіnеkеn пpeз 2011 г., ĸaтo мeниджъp в pитeйл eĸипa, ĸoйтo oтгoвapя зa cъздaвaнe нa пapтньopcĸи взaимooтнoшeния c ĸлиeнти ĸaтo Меtrо, Каuflаnd и Lіdl, припомнят професионалната му кариера от компанията.Πpeз 2013 г., e нaзнaчeн зa гeнepaлeн диpeĸтop нa Неіnеkеn-Гepмaния. Πpeз пocлeднитe 5 гoдини, зaeднo c eĸипa cи тoй peaлизиpa впeчaтлявaщи бизнec peзyлтaти нa нaй-гoлeмия eвpoпeйcĸи пaзap нa биpa в Eвpoпa, фoĸycиpaйĸи ce въpxy мeждyнapoднoтo пpeмиyм пopтфoлиo нa ĸoмпaниятa, cъcтaвeнo oт Неіnеkеn, Dеѕреrаdоѕ и Сіdеr. B нoвaтa cи poля тoй щe ce фoĸycиpa въpxy paзвитиeтo нa тaлaнтитe в ĸoмпaниятa и пpивличaнeтo нa нoви, cъздaвaнe нa дoбaвeнa cтoйнocт зa пoтpeбитeли, ĸлиeнти и дpyгитe зaинтepecoвaни cтpaни. \r\n ", "date": "2019.03.28", "title": "Загорка с нов шеф от 1 април"}
{"url": "https://standartnews.com/biznes/zhivodar-terziev-smeni-valentin-zlatev-v-petrolnata-asotsiatsiya-388304.html", "text": "Живодар Терзиев е новият председател на Българската петролна и газова асоциация /БПГА/. Той бе избран от Управителния съвет на сдружението след Общото събрание на 27 март 2019 г. и смени на поста шефа на Лукойл България Валентин Златев, чийто втори мандат приключи.  \r\nЖиводар Терзиев е управител и съдружник в дружеството за търговия с петролни продукти „ЗАРА-Е” ООД - компания, създадена с изцяло български капитали. Той работи в структурите на дружеството от 1996 г.  \r\nПред Управителния съвет Терзиев потвърди ангажимента си да работи за утвърждаването на БПГА като най-авторитетната браншова асоциация в сектора производство и търговия с течни горива.  \r\nАсоциацията ще продължи да следва мисията си за борба със сивия сектор и нелоялните практики, за установяване на чиста и прозрачна конкурентна среда, както и за равенство пред закона на всички участници на пазара, каза Терзиев след заседанието на Управителния съвет.  \r\n ", "date": "2019.03.28", "title": "Живодар Терзиев смени В. Златев в петролната асоциация"}
{"url": "https://standartnews.com/kultura/dvoen-ikar-za-iva-todorova-388249.html", "text": "Ива Тодорова, която от 10 години не беше стъпвала на сцената поради ред житейски и творчески причини, получи сладко възмездие навръх рождения си ден – две статуетки „Икар“. Ученичката на професор Крикор Азарян и доцент Тодор Колев бе отличена като драматург – за текста на своя моноспектакъл „Приятно ми е, Ива“, и като актриса в хита си от афиша на „199“.  За изключителен принос към музиката и културата бе удостоена Лили Иванова. „Не знам дали заслужавам тази награда. Но се чувствам горда да бъда една от вас“, сподели поп примата. После благодари на Йорданка Фандъкова, която й поднесе орхидея: „Както винаги, е много точна – и очарователна. А това винаги в плюс за една дама“, добави Лили. В началото на церемонията на Съюза на артистите в Народния театър тя изпя новото си парче „Главна роля“. „Актьорите всяка вечер изгарят като живи факли с надеждата да запалят пламъка в душата на публиката“, каза Стефан Цанев, след като получи своя „Икар“ за цялостен принос от нов фен – японец, шеф на автомобилна корпорация. „Близо 50 години останах верен на театъра във Варна, който скоро ще отбележи век от началото“, беше лаконичен Михаил Мутафов, отличен за чест и достойнство. За нейната педагогическа дейност Съюзът на артистите уважи професор Елена Баева, която благодари на своите учители – Любен Гройс и Филип Филипов.  Асоциацията на куклените театри поднесе награда на голямата Рада Москова, която се пошегува, че е „Госпожа Динозавър“ – така се казваше последния засега филм по нейн сценарий.         Иван Пантелеев спечели „Икар“ за  режисурата на „NeoДачници“, но тъй като е в Германия, Юлиан Вергов му прибра летящия човек. Спектакълът по Горки спечели статуетка за номер едно на сезона за Народния. Дина Маркова спечели при дебютите - за  режисурата на „Животът е сън“, а пък Боян Арсов прибра „Икар“ за своя Сехизмундо във великата пиеса на Калдерон де ла Барка. При кукловодите отличник е „Филифьонката, която вярваше в бедствия“ на Петър Тодоров в Бургас. Георги Спасов получи приз за ролята си в „Нос“ на  Веселка Кунчева. За поддържащата партия „Икар“-ът отиде при Весела Бабинова за нейната певица в „Попфолк хроники: Бели птици и куршуми“ – вербатим спектакъла на Неда Соколовска „Зад канала“. При господата с поддържащи роли начело е Йордан Ръсин като Глигор в „Нова Библия“ от програмата „Ноев ковчег“ по Радичков в „Сфумато“. Павел Терзийски бе отличен за авторската си музика в „Дом за овце и сънища“ на Здрава Каменова и Гергана Димитрова. От сценографите за пореден път спечели Никола Тороманов - за „Дивата патица“ в Народния. И за пореден път не се появи, за да прибере трофея. За техническо осъществяване първи станаха майсторите на Народния – с „Опит за летене“. Стоян Митев бе награден за приноса му към цирковото изкуство в сферата на дресурата. Гилдията на артистите от вариетето избра за пръв между равни Данчо Балджиев за постиженията му в изкуството на илюзиите. Танцуващи артисти с „Икар“ отново станаха  Ива Свещарова и Вили Прагер за „Произведени за щастие“. Кирил Пелтеков–Stamely си тръгна с „Икар“ за авторската композиция „Dignity”. При актьорите от дублажа този път избраните са Василка Сугарева за Топси в „Мери Попинз“ и Здравко Методиев за Тоби в „Скорпион“. Критическият текст с „Икар“ е  „Цензурата по времето на комунизма или режимът на забраняване – позволяване“ на Ромео Попилиев. Министерството на културата даде грамоти за високи постижения в културния мениджмънт на Кукления театър в Стара Загора и на Драмата в Пловдив.", "date": "2019.03.28", "title": "Двоен \"Икар\" за Ива Тодорова"}
