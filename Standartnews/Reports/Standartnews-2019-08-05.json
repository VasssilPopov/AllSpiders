{"url": "https://standartnews.com/regionalni/zemetreseniyata-ne-podminakha-i-sofiya-398639.html", "text": "Днес около 17 часа е регистрирано слабо земетресение и в района на София,  показва информация на сайта на Националния институт по геофизика, геодезия и география към Българската академия на науките. По първоначални данни земетресението е с магнитуд 2.5 по Рихтер на дълбочина 16 км. Няма данни за нанесени щети и пострадали.", "date": "2019.08.04", "title": "Земетресенията не подминаха и София"}
{"url": "https://standartnews.com/regionalni/abv-izdiga-uchen-za-kmet-na-stara-zagora-398626.html", "text": "Доц. Камелия Стаматова, главен асистент в Тракийския университет, е кандидатът за кмет на Стара Загора на Полиитическа партия АБВ.\" Тя е млад човек, но е д-р на ветеринарно-медицинските науки, бе кандидат за евродепутат в последните евроизбори, “ представи я проф. Михни Люцканов, председател на областния съвет на АБВ. За местните избори в Стара Загора партията щяла да има и пълна листа за общински съветници. Номинирани били хора с различни специалности, млади, както и с повече опит, от средното поколение, и достатъчно жени. Официално кандидатът за кмет на АБВ в Стара Загора и кандидатите за общински съветници щели да бъдат представени на 6 август. Засега единствено ГЕРБ обяви кандидата си за кмет на Стара Загора - това е досегашният градоначалник Живко Тодоров, който ще поиска доверието на старозагроци за трети пореден мандат. Говори се, че след кандидатите ще има поне още една дама - това е областтният управител на Стара Загора Гергана Микова, която вероятно ще бъде общата кандидатура на НФСБ и ВМРО.", "date": "2019.08.04", "title": "АБВ издига учен за кмет на Стара Загора"}
{"url": "https://standartnews.com/mneniya/lv-vrkhu-vrtyashcho-se-zbchato-kolelo-398601.html", "text": "  Да ни е честита, прелюбезни, 22-годишнината от приемането на новия български герб. Точно в средата на седмицата – на 31 юли - отбелязахме това творение, създадено от изключителните артисти Георги Чапкънов и Кирил Гогов. Гербът има три лъва, четири коронки, два моста, шест пулпита и един кариес профунда. Трите лъва имат общо четиридесет нокти, което е израз на тогавашното състояние в обществото, когато  . Гербът има още шест кръста и шест жълъда – символ, чието значение все още е загадка, свързана със закона за горите. Според някои с короните вървят и горите, а накрая се турга кръст на всичко. Дълго се спореше за имената на трите лъва. Според някои са Тракия, Мизия и Македония, според други - Бойко, Сотир и Делян, според трети символизирали трите власти – съдебна, законодателна и изпълнителна. А някъде, затрупана с жълъди, се криела и четвъртата – медийната. Абе, изобщо спорът коя власт е по-четвърта, никога не е преставал. Дори върху герба. Предишният български герб, изобразящ лъв, подскачащ върху въртящо се зъбчато колело, беше израз на разбирането на българите за държавата като индустриализиран цирк. Но това беше преди. После циркът изгоря, а и индустриализация вече няма... През всичките тези години обаче върху зъбчатото обществено колело подскачаше един забележителен лъв. Забележителен, защото  . Откакто имаме нов герб, имаме и Слави Трифонов. 19 години в ефира на Би Ти Ви и преди това още 3 в „7 дни” и БНТ. Постижение без аналог в българските медии. Няма да ви разказвам живота му. Първо е достатъчно публичен и почти всичко се знае. Второ,  Моята, разбира се, е по-добра. Хайде, да не съм нескромен, но да речем – по-смешна е и по-трогателна. Поради гордост и предразсъдъци трудно се намира обаче, въпреки сензационния за времето си тираж. Казва се  и описва точно това, което прави Слави. Стърчи във всеки един смисъл. За някои неприятно, за други – вдъхновяващо. Няма важна публична фигура, която да не си е опитвала зъбите и ноктите върху него през тези години. Няма и важна публична фигура без следи от неговите зъби и нокти. Няма и важна публична фигура – национална или чуждестранна - през тези 22 години, която да не е посядала на диванчето му. Създаде си собствен прайд, разшири ловните полета на телевизионната реклама до 23.30, прокара цял оригинален стил в популярната музика, наречен шеговито от мен още през 1995-а „Балканто”. Няма да ни стигне целия вестник, за да изреждаме нещата, които Слави направи за първи път през тези 22 години, но сме длъжни да отбележим най-важното. През цялото това време, независимо от крайните оценки за него, той неотменимо разширяваше и охраняваше териториите на свободата. Няма как всички да са съгласни с естетиката му или с изразните средства, но пък мнението, че Слави е свободен във всеки един смисъл е доминиращо. А има ли поне един свободен човек в едно общество, появяват се и други. Сигурно ще прозвучи високопарно, но това е парадокс, който не мога да не отбележа: един от най-несвободните в лично отношение хора, които познавам, . И това в известна смисъл го прави герб. Не случайно най-яростният му сблъсък беше именно с партията, наречена по същия начин. Още когато си другаруваха с Бойко Борисов преди 2005-а година, бях сигурен, че 111 хиляди кадратни километра са твърде малко за две такива фигури. Даже им го предрекох лично – съвсем скоро ще се сблъскат и шумът от сблъсъка ще бъде титаничен. Просто   защото характера на властите – медийна и изпълнителна - е един и същ. . То си е направо физичен закон, вследствие от гравитационното присъствие на големите публични тела... Изкусително е да кажем, че през седмицата отбелязваме края на една епоха. Познавайки Слави, убедено мога да кажа, че това съвсем не е краят. Първо е продължение на една неизтребима тенденция, започнала с „Ку-ку”, „Каналето”и „Хъшове”, разклонила се след това в безброй измерения, открити от талантливите й създатели и сподвижници през годините. Второ, прайдът на Слави може да сменя формата, но няма как да смени инстинктите и ловните си територии – медийната и политическа савана на опосканата българска душа. Трето, егото му е достатъчно стърчащо, за да изпълни смисъла на думите, че от всичката вода на света, само жаждата е по-голяма... Дали може, обръщайки се назад във времето, Слави да каже, както Цезар, преди точно 2066 години на тази дата (2 август) – Veni, vrdi, vici? Съмнявам се. Тази игра е природна в нея няма победители и няма щастлив край (то, щастлив край има само в тайландските масажи). Има задържали се най-дълго. Върху въртящото се зъбчато колело.    ", "date": "2019.08.04", "title": "Лъв върху въртящо се зъбчато колело"}
{"url": "https://standartnews.com/regionalni/verizhna-katastrofa-s-raneni-detsa-398652.html", "text": "Четирима души са пострадали, сред тях и две деца, при тежка катастрофа край Созопол, съобщиха от полицията. В катастрофата са участвали четири коли, като едната е изхвърчала от пътя. Сигналът за инцидента е подаден в 18,25 ч. Катастрофата е станала на вътрешния път на Созопол в посока Приморско в близост до Равадиново. До момента не е ясно състоянието на пострадалите, откарани са в болница. На място има полиция, изясняват се причините за инцидента. Пътят е затворен. Водачите, които се придвижват към Южното Черноморие, да използват алтернативни маршрути – пътя Бургас - Малко Търново, като се отбива за село Ясна поляна в посока Приморско. Вторият вариант е от Созопол вътрешният път през ваканционен комплекс Дюни, от който се излиза в района на Аркутино за Приморско.", "date": "2019.08.04", "title": "Верижна катастрофа с ранени деца"}
{"url": "https://standartnews.com/regionalni/naglostdzhip-parkira-na-plazha-kray-primorsko-398643.html", "text": "Пореден тузарски джип паркира на плажа, при това на метри от обособения паркинг. Рейндж Роувър с временни номера буквално заора в пясъка  пред Международния младежки център край Приморско, съобщи Флагман.бг. Белият джип, чиято пазарна цена за базов модел от 2015 г. към момента е 83 хил. долара или над 130 хил.лв., е паркиран невъзмутимо на пясъка. От снимката се вижда, че в съседство има обособена за коли зона, но шофьорът невъзмутимо я е пренебрегнал. За последните 30 дни, това е четвъртият подобен случай. Министърът на туризма Николина Ангелкова обяви, че за всеки, паркирал върху пясъчните ивици на българското Черноморие, е предвидена глоба. При първият по-сериозно отразен в медиите такъв случай, когато джип буквално влезе във водата, дори концесионерът на плажа получи глоба, задето го е пуснал да мине през бариерата.  ", "date": "2019.08.04", "title": "Наглост!Джип паркира на плажа край Приморско"}
{"url": "https://standartnews.com/kultura/rok-do-dupka-na-vlchiya-festival-398607.html", "text": ". На 9 и 10 август Кметъла организира нов, единствен по рода си рок-фестивал заедно с . Цонев прави мероприятието, след като настоящата кметица на Каварна затвори феста, на който пя Рони Джеймс Дио и дори там има издигнат негов паметник. В момента, в който пое кметския пост след Цонков обаче, новата кметица Нина Ставрева, отмени феста, който привличаше хиляди туристи не само от България.  Фестът в Каварна привличаше като магнит десетки хора, фенове на рока и метъла. На него се имали участия „ , като последните ицздават DVD със запис от концерта, което завършва с българския химн. През 2008 година там пя Алис Купрър, а „Менуар““ свирят заедно със Софийската филхармония, като концертът проделжава общо 5 часа. През Каварна са минали още  След като Цонев вече не е кмет на Каварна, той опита да премести феста на друго място. Грандиозното музикално събитие ще се проведе в парка „Корминеш” близо до селото, където е и живописната местност „Вълчата пътека”. Именно тя дава и името на фестивала -„Wolf Fest- Вълчата пътека”. Хедлайнери на „Вълчия фестивал” са ,които ще закрият концертите в двата фестивални дни. На сцената ще се качат още и немските хеви метъли AXXIS, коитo скоро отпразнуваха 30 години от създаването си. Останалите групи са румънците Scarlet Aura, които са добре познати в България, както и две банди от Гърция – Silked & Stained и Wild Souls. Българските рок групи, които ще участват в мабащния проект са Конкурент и Krossfire, а публиката ще подгреят метъл бандите Sakar и Abstraction. Локацията на концертите е на по-малко от час път с кола от София, което я прави удобна и лесно достъпна. Организаторите предоставят безплатен транспорт от Челопеч и Златица до парка, където ще бъде разположен и безплатен палатков лагер. „Всички добре си спомнят Каварна Рок Фест и неговата 12- годишна история”, споделя Кметъла Цонко Цонев. „Надявам се „Вълчия фестивал” да е продължение на това, което направих в Каварна и да успеем, заедно с екипа ми, да направим Челопеч новата рок-столица на България като поканим отново всички най-големи рок и метъл имена”. Режисьорът Андрей Слабаков ще снима специален документален филм за метъл фестивала, с автентични кадри от събитието и култови интервюта с най-големите рок звезди. Певецът Димитър Аргиров договори участието на хедлайнерите във фестивала и заедно с Цонко Цонев е в основата на организацията на грандиозното музикално събитие. „Групите, които сме поканили, ше спят в столицата, но нямат някакви специални претенции към храна и хотели. Тези, които са от България, ще бъдат настанени в Пирдоп“, разказа Цонев. Вече е резервирана цьялата леглова база на Челопеч, а в допълнение ще бъдят разположени и палатки за онези, които не могат да си резелвират хотел.   Стела Стоянова                ", "date": "2019.08.04", "title": "Рок до дупка на  Вълчия фестивал"}
{"url": "https://standartnews.com/kultura/chapa-vae-portret-na-radichkov-398627.html", "text": "Георги Чапкънов ще извае лицето на Йордан Радичков за есенните тържества, посветени на 90 години от рождението на великия сладкодумник. Проектът беше обсъден от професора,  Димитър Радичков – синът на писателя, и Иван Тенев. Бюстът на Радичков ще бъде поставен в неговия паметен кът в Берковица. Чапа е автор на още няколко портрета на Радичков, сътворени през десетилетията. Друга тема около другарската софра беше предстоящото начало на пъдпъдъчия ловен сезон.", "date": "2019.08.04", "title": "Чапа вае портрет на Радичков"}
{"url": "https://standartnews.com/kultura/top-kaskador-se-trudi-za-igri-na-volyata-398629.html", "text": "Захари Грозданов-Захо консултира „Игри на волята“, най-новото приключенско състезание на Нова телевизия. Българинът е участвал в “Игри на тронове”,  „Войната Z“ – където си партнира с Брад Пит, “Хелбой”, “Възвишение” и още 70 продукции. Като към тях се прибавят рекламите и музикалните клипове, юнакът може да се похвали с над 100 продукции. “Някои от най-трудните неща на пръв поглед изглеждат най-лесни – като сценичния бой. В него трябва да играеш, но трябва и да пазиш актьорите“, разказва Захо, който е успял да овладее всички видове каскади. “Блъскал съм се с кола, с мотор, летял съм, дърпали са ме с въжета, били са ме, палили са ме. Дори съм бил дубльор на жени”, уточни той в „Събуди се“. Битките са най-голямото предизвикателство за участниците в “Игри на волята: България”. Те се провеждат всекидневно и от тях зависят условията на живот за всеки отбор, докато няма битки.  Най-важна е битката за територия, в която се решава кой отбор къде ще живее през седмицата - на безлюден плаж, в рибарска колиба или в луксозна къща. Капитанската битка е тази, в която капитаните на трите отбора се борят за различни привилегии - от храна за отбора, който бедства на безлюдния плаж, до плаване с луксозна яхта, за онези извоювали си настаняване в луксозна къща. В номинационните битки отпадналият отбор излъчва номиниран и така се стига до битката за оцеляване, в която от състезанието отпада един участник.  Освен че тества всяка игра за безопасност, за сложност и за всичко останало,  Захо влиза в още една роля - на главен консултант. Той се грижи за сигурността на участниците и екипа по време на битките. Каскадьорът е на терен още по време на строежа и следи за всеки елемент, обмисля критичните моменти и предава нататък своето знание. По трудните трасета минава пръв, за да се увери, че наистина всичко е точно. “Всяка каскада е сама за себе си, така е и тук. Всяка битка е различна и понякога нещо супер дребно може да се окаже фатално. Трябва да мисля най-вече за участниците, които минават през битките, но и за екипа, който е около тях и снима“, обобщава Захари.  ", "date": "2019.08.04", "title": "Топ каскадьор се труди за „Игри на волята“"}
{"url": "https://standartnews.com/svyat/v-sashch-5-dneven-traur-zaradi-strelbite-398658.html", "text": "Президентът на САЩ Доналд Тръмп разпореди знамената на всички правителствени сгради да бъдат свалени на половина през следващите пет дни, в знак на траур за пострадалите при масовите стрелби в последните два дни, предава AFP, цитирана от Агенция \"Фокус\". „Нашата нация скърби с онези, чиито близки бяха убити при трагичните масови стрелби в Ел Пасо, Тексас и Дейтън, Охайо. Ние споделяме болката и страданието на всички, които бяха ранени при тези две безсмислени атаки“, каза той в президентска прокламация. „В знак на тържествено уважение към жертвите на ужасните актове на насилие... Разпореждам флагът на Съединените щати да бъде свален на половина в Белия дом и върху всички обществени сгради и терени до залез-слънце на 8 август.“", "date": "2019.08.04", "title": "В САЩ: 5-дневен траур заради стрелбите"}
{"url": "https://standartnews.com/kultura/dani-milev-specheli-konkursa-burgas-i-moreto-398603.html", "text": "     Дани Милев спечели конкурса „Бургас и морето“ с авторската си песен „Това си ти“ . Текстът е на неговата съпруга Катерина Бакларова. Общо 12 песни- финалисти прозвучаха в 37-то издание на конкурса, който приключи снощи в летния театър на Бургас.  „За първи път вземам първа награда като солов изпълнител, затова съм много радостен. Правя музика, която ми харесва, без да се съобразявам с модните неща. Когато емоцията е истинска – хората го усещат. Фестивалът е чудесно място за правене на нови песни и прекрасен празник за града\", каза щастливият победител пред БНР-Бургас.  Второто място журито отсъди на песента \"Тръгваш ли?\" в изпълнение и по текст на Мина Пенкова и музика на Цанислав Петков. На трето място остана предварително сочената за фаворит  песен \"Тоя влак за Бургас\" на композитора Руслан Карагьозов по стихове на Христо Фотев, изпълнена чудесно от Георги Дюлгеров.  С най-мното гласове от зрителите песен на публиката стана \"Мечтай, море!\", изпълнена от младия Александър Томов по текст на айтоската поетеса Татяна Йотова и музика на Мартин Антонов.   Тазгодишното издание на конкурса ще се запомни с участието на повече млади изпълнители, непознати на широката публика, и избора на предимно балади в селекцията на песните финалисти. \r\n  Истинска наслада за публиката бе рециталът с песни по текстове на незбавимата бургаска поетеса Петя Дубарова, рано напуснала този свят. В него участваха някои най-големите български естрадни звезди - дует „Ритон“ , Нели Рангелова, Кичка Бодурова, Роси Кирилова, Росица Борджиева, Ваня Костова.  Фото  БНР - Бургас", "date": "2019.08.04", "title": "Дани Милев спечели конкурса „Бургас и морето“."}
{"url": "https://standartnews.com/svyat/krvav-uikend-v-shchatite-398655.html", "text": "Трима убити и 37 ранени в престрелки с огнестрелно оръжие от петък до ранните часове на неделя - това отчетоха властите в Чикаго в един от най-кървавите уикенди в Съединените щати напоследък. Само в рамките на 4 часа в неделя са били простреляни 22 души в града. В Лонсдейл 14 са били ранени при три отделни инцидента за 2 часа. Чикаго е считан за една от престъпните столици на САЩ не само заради кървавото наследство на мафиотския бос Ал Капоне през 20-те и 30-те години на миналия век.", "date": "2019.08.04", "title": "Кървав уикенд в Щатите"}
{"url": "https://standartnews.com/svyat/sotbis-predlaga-super-ryadkoto-lamborghini-miura-p400-s-398661.html", "text": "В Лондон „Сотбис“ ще продаде на аукцион знаменитото купе Lamborghini Miura P400 S от 1969 г., съобщи „Аутоблиц“. Автомобилът отпреди около половин столетие ускорява до 100 км/ч за 5,5 секунди и развива скорост от 285 км/ч. Само 338 бройки от Miura P400 S са пуснати на пазара. Суперколата е престояла цели 45 години в стар гараж. За последен път това Lamborghini Miura е излязло на пътя през 1974 година. Удивителното е, че в момента негов собственик е обикновен британски строител. Вместо с пари, негови клиенти платили на мъжа при построяването на къщата им със суперавтомобила Lamborghini. Възстановяването му обаче няма да е евтино, затова британецът решил, че е по-добре да го продаде.", "date": "2019.08.04", "title": "\"Сотбис\" предлага супер рядкото Lamborghini Miura P400 S"}
{"url": "https://standartnews.com/svyat/edin-e-zadrzhan-za-strelbata-v-el-paso-398591.html", "text": "Бял мъж на 21 години от Далас е задържан за убийството на 20 души в магазин Уолмарт на Сиело Виста Мол в Ел Пасо (Тексас), обявиха от полицията. Разследването проверява възможността да става въпрос за престъпление от омраза, тъй като е бил открит манифест от мъжа, който сочи в тази посока. „20 невинни граждани от Ел Пасо загубиха живота си. Ние като щат се обединяваме в подкрепа на жертвите и техните семейства. Искаме да направим всичко възможно, за да им помогнем и да ги подкрепим. Молим се Бог да бъде с тези, които са пострадали по някакъв начин и да се погрижи за раните им.“ 26 души са ранени, обяви Грег Абът, губернатор на щата Тексас. Американският президент Доналд Тръмп обяви, че следи изкъсо случващото се в Ел пасо. „Ужасната стрелба“ в Ел Пасо, написа в Туитър Тръмп. Президентът на Мексико Мануел Лопес Обрадор пък информира, че сред убитите са трима мексиканци. Според външния министър Марсело Ебрард сред ранените има шестима граждани на страната, включително момиче на 10 години. Магазин Уолмарт, където е била атаката е бил пълен с хора, които са пазарували за началото на учебната година. Ел Пасо е на границата на САЩ с Мексико.  ", "date": "2019.08.04", "title": "21-годишен бял мъж избивал в Ел Пасо"}
{"url": "https://standartnews.com/svyat/masova-strelba-i-v-deytn-stava-epidemiya-398600.html", "text": "Още за една кървава касапница стрелба в САЩ съобщиха информационните агенции. Поне 10 души са убити, а над 20 са ранени, в град Дейтън, щата Охайо, след като стрелец е нахлул в местен бар \"Нед Пепърс\" и е започнал да гърми на месо по хората. Това е станало на Източната Пета улица в града. По непотвърдена информация полицията е неутрализирала стрелеца.  Кадри и изображения от местопроизшествието се появиха в социалните мрежи. На тях те се виждат линейки и полицейски коли.  В събота следобед бял мъж на 21 години - Патрик Крусиас от Далас, изби 20 души в магазин Уолмарт на Сиело Виста Мол в Ел Пасо (Тексас). Поне 30 са ранени.  Разследването проверява възможността да става въпрос за престъпление от омраза, тъй като е бил открит манифест от мъжа, който сочи в тази посока. Само преди седмица 19- годишен стрелец отне живота на трима души на кулинарен фест в Калифорния. ", "date": "2019.08.04", "title": "Масова стрелба и в Дейтън - става епидемия!"}
{"url": "https://www.standartnews.com/sport/man-siti-specheli-prvi-trofey-za-sezona-398650.html", "text": "Шампионът по футбол на Англия - Манчестър Сити спечели първи трофей за новия сезон. Тимът воден от Хосеп Гуардиола грабна Къмюнити шийлд след победа с дузпи над Ливърпул на „Уембли”. В редовното време двубоят завърши 1:1. За Сити откри резултата Стърлинг (12), а след подобра игра след почивката Ливърпул изравни чрез резервата Жоел Матип (78). При дузпите петимата от Манчестър вкараха без проблеми. За Ливърпул обаче пропуска Джини Вайналдум. Неговият удар бе спасен от Клаудио Браво.", "date": "2019.08.04", "title": "Ман. Сити спечели първи трофей за сезона"}
{"url": "https://standartnews.com/svyat/pone-7-ubiti-pri-strelbata-v-bar-v-deytn-dopblnena-398605.html", "text": "Поне 9 души са убити, а 24 са ранени, след като мъж е открил  стрелба в бар в Дейтън, щата Охайо в САЩ,  Според очевидци стрелецът е бил въоръжен с полуавтоматична пушка AR15. Чули са се между 40 и 50 изстрели Кадри и изображения от местопроизшествието се появиха в социалните мрежи. На тях те се виждат линейки и полицейски коли. Множество репортажи в социалните медии казват, че стрелбата е станала в бар, наречен Нед Пепърс в град Дейтън. Нападателят е ликвидиран от полицията. \"Имахме служители в непосредствена близост, когато започна стрелбата и успяхме да реагираме и да сложим край на това бързо\", написаха в Туитър от полицейското управление в Дейтън. Властите са апелирали за свидетелски показания, предаде Би Би Си. Районът на инцидента е близо до центъра на Дейтън и предлага множество развлечения, включително барове, ресторанти и театри.  От болница в района на Дейтън съобщават, че са приели 16 души след стрелбата. Засега не са в състояние да уточнят степента на нараняванията им нито пола и възрастта им.", "date": "2019.08.04", "title": "Поне 9 убити при стрелбата в бар в Дейтън /ДОПЪЛНЕНА/"}
{"url": "https://www.standartnews.com/sport/tsska-sofiya-bi-10-ot-botev-vr-398654.html", "text": "ЦСКА-София постигна първата си победа в столицата от новия сезон на efbet Лига. Тази вечер \"червените\" се поизмъчиха докато надвия с 1:0 Ботев (Вр). Единственият гол вкара Евандро в 71-ата. Гостите завършиха мача с 10 души след като Филип Здерич получи втори жълт картон в 85-ата минута и бе изгонен с червен. От 21,00 ч Локо (Пд) приема шампиона и лидер в класирането Лудогорец.", "date": "2019.08.04", "title": "ЦСКА-София надви 10 от Ботев (Вр)"}
{"url": "https://www.standartnews.com/sport/loko-pd-sprya-ludogorets-na-lauta-398662.html", "text": "Носителите на Купа на България Локо (Пд) спряха победната серия на шампиона Лудогорец в efbet Лита. След 3 поредни победи футболистите от Разград направиха 1:1 при гостуването си на Локо (Пд) на Лаута. Бирсент Карагерен откри за домакините в 60-та, а Вандерсон изравни 4 по-късно. В класирането Лудогорец води с 10 т, а Локо (Пд) е шести със 7. Утре в последния мач от кръга Царско село приема Левски.", "date": "2019.08.04", "title": "Локо (Пд) спря Лудогорец на Лаута"}
{"url": "https://www.standartnews.com/sport/nazaryan-mladshi-s-bronz-ot-svetovnoto-v-sofiya-398656.html", "text": "Едмонд Назарян спечели бронзов медал на световното първенство по борба за кадети в \"Арена Армеец\". В малкия финал при 51-килограмовите в класическата борба синът на двукратният ни олимпийски шампион Армен Назарян победи с технически туш за по-малко от 3 минути индиеца Аршад Аршад. Иранецът Сеид Лейвеси, от когото българинът загуби в полуфинала, ликува с титлата. Едмонд Назарян е двукратен европейски шампион, трети от Мондиал 2018 и от европейските младежки олимпийски игри, но в категория 45 килограма, а сега направи дебют при по-тежките.", "date": "2019.08.04", "title": "Назарян младши с бронз от световното в София"}
{"url": "https://standartnews.com/svyat/shveytsarskite-alpi-pribrakha-dvama-alpinisti-398642.html", "text": "Двама германски алпинисти загинаха при изкачването на един от най-високите върхове в Швейцарските Алпи – Дент Бланш, съобщава АФП. Спасителен хеликоптер е открил телата на двамата мъже, след като техни приятели уведомили полицията в югозападния кантон Вале за тяхното изчезване. \"Към момента обстоятелствата около инцидента се изясняват. Води се разследване\", посочват в изявление местните власти. Алпинистите паднали по склон, намиращ се между върха и площадката за лагеруване, която се издига на 4357 м надморска височина. Самоличността на двамата мъже се уточнява.  ", "date": "2019.08.04", "title": "Швейцарските Алпи \"прибраха\" двама алпинисти"}
{"url": "https://standartnews.com/sport/loko-pd-sprya-ludogorets-na-lauta-398662.html", "text": "Носителите на Купа на България Локо (Пд) спряха победната серия на шампиона Лудогорец в efbet Лита. След 3 поредни победи футболистите от Разград направиха 1:1 при гостуването си на Локо (Пд) на Лаута. Бирсент Карагерен откри за домакините в 60-та, а Вандерсон изравни 4 по-късно. В класирането Лудогорец води с 10 т, а Локо (Пд) е шести със 7. Утре в последния мач от кръга Царско село приема Левски.", "date": "2019.08.04", "title": "Локо (Пд) спря Лудогорец на Лаута"}
{"url": "https://standartnews.com/svyat/v-tayland-ofitsialna-tseremoniya-za-lyubovnitsata-na-kralya-398653.html", "text": "Не минаха и няколко месеца, откакто Маха Ваджиралонгкорн или Рама Десети се ожени за бодигардката си, Негово величество кралят на Тайланд отново направи всичко, за да попадне по страниците на световните медии – на странна церемония той официално представи любовницата си, а съпругата му Сутхида Ваджиралонгкорн На Аюдхя през това време седеше до него и наблюдаваше случващото се, съобщава Монитор. Преди няколко дни кралят на Тайланд навърши 67 години. Празникът се проведе в двореца му, където между другото той обяви Синеенат Вонгваджипакди (на 34 години) официално за своя Chao Khun Phra, което значи „благородна съпруга“. В интернет се върти видео, на което 33 години по-младата любовница на краля лежи в краката му, той пръска церемониална вода по нея, а съпругата му е в ролята на зрител. Церемонията е показана на живо по местната телевизия. Преди три месеца Маха Ваджиралонгкорн беше коронясан официално за крал на Тайланд на пищна церемония в Големия дворец в Банкок. Кралят сам постави на главата си Великата корона на победата - кралска регалия, тежаща над седем килограма, изваяна от злато и инкрустирана със скъпоценни камъни. След като се короняса, кралят връчи кралски регалии на съпругата си Сутхида Ваджиралонгкорн На Аюдхя, която стана официално кралица. Преди това бе обявено, че Маха се е оженил за Сутхида, но не се уточняваше на коя дата е станало това. Сутхида е била стюардеса в авиокомпанията „Тай еъруейз“, преди да бъде назначена за командир на семейната охрана на краля с чин генерал. Кралица Сутхида, която е на 40 години, е четвъртата съпруга на крал Маха Ваджиралонгкорн. Кралят има петима синове и две дъщери от предишни бракове.", "date": "2019.08.04", "title": "В Тайланд: Официална церемония за любовницата на краля"}
{"url": "https://standartnews.com/svyat/63-po-rikhter-razlyulya-fukushima-398635.html", "text": "Земетресение от 6,3 по скалата на Рихтер разлюля Северна Япония в района на тихиокенското крайбрежие на Фукушима. Презупреждение за цунами не е издавано, съобщи Нова тв, цитирайки АФП. Трусът разлюля обширни части на региона. Епицентърът му е бил на 54 километра източно от Намие, Източна Фукушима, съобщава Геофизичният институт на САЩ. В Токио земетресението също е било почувствано. Заради труса временно са били спрени високоскоростните влакове Шинкансен.", "date": "2019.08.04", "title": "6,3 по Рихтер разлюля  Фукушима"}
{"url": "https://standartnews.com/svyat/iranski-iztrebitel-se-razbi-v-provintsiya-busher-398636.html", "text": "Ирански изтребител се е разбил в провинция Бушер, близо до Тангестан, предават световните агенции, цитирани от БТА. Пилотите са оцелели. Инцидентът е възникнал следствие на техническа неизправност, според агенция Мехр. Не се посочва целта на полета, но в района патрулните полети са нещо обичайно, уточнява Асошиейтед прес. Иранските ВВС разполагат с американски машини, купени преди Ислямската революция от 1979 година, както и с руски самолети МиГ и \"Сухой\". Поддръжката на авиофлотилията е затруднена заради десетилетията на западни санкции, отбелязва АП.", "date": "2019.08.04", "title": "Ирански изтребител се разби в провинция Бушер"}
{"url": "https://standartnews.com/svyat/koshmart-v-sashch-prodlzhava-kurshumi-na-detska-ploshchadka-398645.html", "text": "Кошмарът в САЩ продължава. Неизвестен откри огън край детска площадка в парка Дъглас в Чикаго. Както съобщава NBC Chicago, позовавайки се на местната полиция, стрелбата е била открита от черен автомобил Camaro. Ранени са седем души. Вчера 21-годишният Патрик Крусис откри безразборна стрелба в мол в Ел Пасо, Тексас. Най-малко 20 души бяха убити. По-късно друг мъж стреля в центъра на Дейтън, щата Охайо. Девет души бяха убити, най-малко 16-ранени. \r\n   ", "date": "2019.08.04", "title": "Трети кошмар в САЩ! Куршуми на детска площадка"}
{"url": "https://standartnews.com/biznes/chez-preporchva-razumno-potreblenie-na-elektroenergiya-prez-lyatoto-398694.html", "text": "„ЧЕЗ Електро България“ АД напомня на клиентите си да продължават да следят и активно да контролират потреблението на електроенергия в домовете си през лятото. Традиционно през по-горещите дни консумацията на електроенергия се увеличава с близо 10% в сравнение със средното потребление за сезона поради използването на климатични системи за охлаждане. В разгара на лятото все по-често посягаме към дистанционното на климатика – най-предпочитания и комфортен начин за охлаждане на дома или офиса. За да си осигурим желаното удобство, без това да се отрази в огромно покачване на сметките ни за ток, е необходимо да изберем внимателно охлаждащата система и да я експлоатираме отговорно.   При закупуването на климатик е препоръчително да се определи подходящата му мощност в зависимост от кубатурата на помещението, както и да се вземат предвид следните фактори: наличие на външна или вътрешна изолация, вид на стъклопакета и дограмата, изложение и местоположение на помещението.   При избор на тип климатик е от особено значение спецификата на различните системи. Сплит системите са подходящи за отопление и охлаждане на едно помещение в дома, като изборът е  между конвенционални и инверторни или хиперинверторни системи. Мулти сплит системите са подходящи за отопление или охлаждане на няколко помещения. Професионалните системи като касетъчни, канални, колонни, таванни, терпомомпи и други, са подходящи за къщи, търговски, индустриални или производствени помещения.   При избор на охлаждаща система от съществено значение е нивото на енергийна ефективност на продукта. Спазването на няколко лесни правила осигурява оптимален комфорт и увеличава енергийната ефективност, без да повишава чувствително консумацията на енергия:   Интересни факти и още съвети за пестене на енергия в дома ще намерите на   , раздел „За клиента“,   и във Фейсбук профила на „ЧЕЗ Електро България“ АД на  .   е-mail: ", "date": "2019.08.04", "title": "ЧЕЗ препоръчва разумно потребление на електроенергия през лятото"}
{"url": "https://standartnews.com/biznes/khotelieri-skochikha-sreshchu-meteorolozi-398622.html", "text": "Хотелиери по морето набедиха метеоролозите, че гонят туристите от родното море, защото плашели от дни с прогнози за дъжд и бури, които така и не се сбъдвали. Скандалът тръгна от сайта Лупа. Според туристическите босове заради зачестилите мрачни прогнози, българите предпочели гръцкото море вместо родното. Туроператори негодуват, че при дългосрочните прогнози за времето синоптиците ясно казвали кои дни и седмици ще стават за море и кои не, като по този начин карали хиляди българи да променят плановете си за морска почивка у нас. Хотелиер от Поморие заяви, че апокалиптичната прогноза за времето, съобщавана от родните синоптици, напоследък е изиграла много лоша шега на бизнеса в разгара на сезона, защото е изпъдила и т.нар. уикенд туристи. И кметове на черноморските курорти се включиха в скандала с метеоролозите.  Градоначалници готвели протестно писмо до Националния институт по метеорология и хидрология към БАН и ще искат среща с ръководството, за да искат обсъдят въпроса. Виновни  сме и когато е жега, и когато е студ, и когато гърми и трещи, бе коментарът на синоптиците. Те се пошегуваха, че сигурно някой е хакнал измервателните им уреди, за да са неточни прогнозите. И припомниха как през октомври 2017 г. тогавашният лидер на парламентарната група на ГЕРБ и втори в партията Цветан Цветанов обвини синоптиците за потопа в Бургаско.", "date": "2019.08.04", "title": "Хотелиери скочиха срещу метеоролози"}
{"url": "https://standartnews.com/sport/man-siti-specheli-prvi-trofey-za-sezona-398650.html", "text": "Шампионът по футбол на Англия - Манчестър Сити спечели първи трофей за новия сезон. Тимът воден от Хосеп Гуардиола грабна Къмюнити шийлд след победа с дузпи над Ливърпул на „Уембли”. В редовното време двубоят завърши 1:1. За Сити откри резултата Стърлинг (12), а след подобра игра след почивката Ливърпул изравни чрез резервата Жоел Матип (78). При дузпите петимата от Манчестър вкараха без проблеми. За Ливърпул обаче пропуска Джини Вайналдум. Неговият удар бе спасен от Клаудио Браво.", "date": "2019.08.04", "title": "Ман. Сити спечели първи трофей за сезона"}
{"url": "https://standartnews.com/sport/nazaryan-mladshi-s-bronz-ot-svetovnoto-v-sofiya-398656.html", "text": "Едмонд Назарян спечели бронзов медал на световното първенство по борба за кадети в \"Арена Армеец\". В малкия финал при 51-килограмовите в класическата борба синът на двукратният ни олимпийски шампион Армен Назарян победи с технически туш за по-малко от 3 минути индиеца Аршад Аршад. Иранецът Сеид Лейвеси, от когото българинът загуби в полуфинала, ликува с титлата. Едмонд Назарян е двукратен европейски шампион, трети от Мондиал 2018 и от европейските младежки олимпийски игри, но в категория 45 килограма, а сега направи дебют при по-тежките.", "date": "2019.08.04", "title": "Назарян младши с бронз от световното в София"}
{"url": "https://standartnews.com/sport/tsska-sofiya-bi-10-ot-botev-vr-398654.html", "text": "ЦСКА-София постигна първата си победа в столицата от новия сезон на efbet Лига. Тази вечер \"червените\" се поизмъчиха докато надвия с 1:0 Ботев (Вр). Единственият гол вкара Евандро в 71-ата. Гостите завършиха мача с 10 души след като Филип Здерич получи втори жълт картон в 85-ата минута и бе изгонен с червен. От 21,00 ч Локо (Пд) приема шампиона и лидер в класирането Лудогорец.", "date": "2019.08.04", "title": "ЦСКА-София надви 10 от Ботев (Вр)"}
