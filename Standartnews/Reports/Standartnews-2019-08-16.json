{"url": "https://standartnews.com/sport/loko-pd-padna-i-v-revansha-ot-strasburg-399469.html", "text": "Носителят на купата на България по футбол Локо (Пд) отпадна от турнира Лига Европа. В реванша от третия предварителен кръг \"смърфовете\" загубиха гостуването си на Страсбург с 0:1 и с общ резултат 0:2 се сбогуваха с втория по сила турнир на УЕФА. Страсбург и Още в 8-ата минута на срещата френският тим откри резултата. При грешка на Димитър Илиев около центъра на терена, Лиенард пое топката, пусна пас към Зои и той се разписа за 1:0. В игра за Локо бе нигерийския защитник Стивън Езе, който днес побучи 24-часова виза за Франция и летя отделно от отбора за Страсбург.", "date": "2019.08.15", "title": "Локо (Пд) падна и в реванша от Страсбург"}
{"url": "https://standartnews.com/sport/emotsionalno-otkrivane-na-2019-ittf-world-tour-asarel-bulgaria-open-399461.html", "text": "В присъствието на много официални лица, състезатели и публика беше поставено официалното начало на петото издание нa супер турнира по тенис на маса 2019 ITTF World Tour Asarel Bulgaria Open. Кметът на Панагюрище Никола Белишки, представители на изпълнителното ръководство на компания „Асарел Медет”, председателят на Българската федерация по тенис на маса Стефан Китов се включиха в церемонията, по време на която бяха представени участницице от 38 страни. „За мен е огромна чест, че Панагюрище за пета поредна година може да ви приветства с „Добре дошли” в нашия град. Благодаря на всички, които помагат това събитие да се разраства. Нека най-добрият победи. Напред и успех”, приветства присъстващите в „Арена Асарел” кметът Белишки. Турнирът официално беше открит от Асен Попниколов, председател на Сдружение „Асарел България Оупън”. Президентът на БФТМ Стефан Китов и младата ни надежда в тениса на маса Танчо Нейчев направиха символичното първо разиграване на централната маса, на която през уикенда ще се водят основните битки. За трета поредна година бяха връчени двете награди на името на проф. д-р Лъчезар Цоцорков за най-перспективни млади състезатели. За прогреса, показан в последните 12 месеца бяха отличени носителката на бронзов медал от Балканското първенство до 18 години Ивет Илиева, както и 14-годишната Кръстина Иванова, която в тандем с Ерен Бекир спечели второ място на Балканските игри. Фолклорен ансамбъл „Тангра” от с. Попинци представи великолепен танц, с който впечатли чуждестранните гости, а след това динамиката в „Арена Асарел” отново се пренесе върху масите, където мачовете продължават до 21:30 часа. По-рано днес Мария Йовкова игра сърцато и имаше своите шансове в началото на мача срещу японката Минами Андо. В крайна сметка българската състезателка отстъпи с 1:4 гейма (9:11, 11:9, 4:11, 5:11, 5:11), но показа страхотен потенциал и надежди за бъдещи успехи. „Мисля че имах своите шансове. Опитах се да покажа върху какво съм работила в тренировките. Имам още много да се усъвършенствам, но това става с много работа. В първия гейм имах добра преднина от 5 точки. Той беше много важен, но японката успя да го спечели. Опитах се да не мисля за пропусната възможност и да се концентирам отново. Във втория гейм нещата ми се получиха много добре. След него обаче тя много промени тактиката си. Видя, че съм по-стабилна от бекхенд и ме натискаше повече на форхенд. Като цяло съм доволна от представянето си и от мача”, обобщи Йовкова.", "date": "2019.08.15", "title": "Емоционално откриване на 2019 ITTF World Tour Asarel Bulgaria Open"}
{"url": "https://standartnews.com/sport/zorya-bi-10-ot-tsska-sofiya-s-10-399467.html", "text": "Зоря (Луганск) отстрани ЦСКА-София в третия кръг на турнира по футбол Лига Европа. В реванша игран в Запорожие Зоря победи \"червените\" с 1:0 и с общ резултат 2:1 ги отстрани. В 21-ата минута съдията не даде дузпа за ЦСКА-София след като играч на Зоря игра с ръка в пеналта на домакините. При контраатаката на Зоря Турицев събори откъстващия се сам футболист на домакините и съдията му даде червен картон. В последните минути на мача Русин вкара след контраатака за 1:0. За събличането на фланелката съдията му даде втори жълт картон и го изнони. \"Накрая вкарахме двама централни нападатели и за това се оголихме отзад. Пресирахме нашия противник. Честитя на моите играчи за играта и за представянето им в предишните мачове. Съдията реши и двата мача. Видяхте сами, че има дузпа. А след това ни даде и червен картон, коментира след мача Люпко Петрович, треньор на ЦСКА-София.", "date": "2019.08.15", "title": "Зоря би 10 от ЦСКА-София с 1:0"}
{"url": "https://standartnews.com/sport/ludogorets-vkara-oshche-4-na-tsn-399468.html", "text": "Лудогорец спечели с 4:0 и реванша с ТНС в третия предварителен кръг в турнира Лига Европа. Два гола за победата на разградчани вкара Свиерчук (36 и 77), Лукоки (42) и Дан Битон (90). Така с общ резултат 9:0 Лудогорец се класира за плейофа за влизане в групите на Лига Европа. За влизане в групите Лудогорец ще играе с Марибор (Слвн), който загуби от Розенборг с 2:6 в квалификациите за Шампионската лига.", "date": "2019.08.15", "title": "Лудогорец вкара още 4 на ТНС"}
{"url": "https://standartnews.com/biznes/rusiya-ogranichi-svinskoto-ot-blgariya-i-slovakiya-399437.html", "text": "От 9 август Росселхознадзор (Руската федерална служба за ветеринарен и фитосанитарен контрол) е ограничила доставките в Русия на живи прасета и свинско месо от България и Словакия заради болестта африканска чума по свинете (АЧС), предаде ТАСС. Поради влошаване на епизоотичната ситуация с АЧС на територията на Словакия и България от 9 август 2019 година се въвеждат временни ограничения за доставка в Руската федерация от цялата територия на Словакия и България на живи свине, свинско месо и продукти, съдържащи свинско месо, се посочва в съобщението. Ограниченията за доставката не засягат някои продукти, които са преминали обработка по технология, гарантираща унищожаването на вируса на АЧС. Росселхознадзор също така въведе временни ограничения за транзит на територията на Русия на свине от двете държави.  ", "date": "2019.08.15", "title": "Русия ограничи свинското от България и Словакия"}
{"url": "https://standartnews.com/biznes/bezplatnite-sms-i-na-chez-osiguryavat-udopstvo-po-vreme-na-otpuskite-399420.html", "text": "Над 177 000 клиенти имат активна регистрация за безплатните sms услуги, предоставяни от „ЧЕЗ Електро България“ АД – известие преди предстоящо прекъсване на електрозахранването и проверка на сметката. От началото на тази година Дружеството изпрати близо 194 000 кратки съобщения, от които около 4% са за проверка на сметка, а с останалите 96% дружеството е напомнило на клиентите, че са пропуснали стандартния срок за плащане на сметката си. През периода януари – юли регистрациите за sms услуги достигнаха близо 15 000. Всеки месец между 20 000 и 26 000 регистрирани потребители получават напомняне, че са пропуснали стандартния срок за плащане на сметката си. Над 1 000 клиенти предпочитат ежемесечно да проверяват текущите си задължения за електроенергия чрез sms. Проверката се извършва с кратко съобщение с текст „smetka“ на 170077, без увеличение на цената, според конкретния тарифен план на клиента. Всички разходи по изпращане на информативните sms-и се поемат от „ЧЕЗ Електро България“ АД. Използването на тези услуги би могло да спести средства и неудобства на клиентите, особено по време на летните отпуски, когато може да се пропусне срокът за плащане на месечната сметка. Проверката на сметка и предупреждение преди прекъсване са достъпни за клиентите на мобилните оператори А1, Теленор и Виваком. Услугите могат да се заявят онлайн на  ; с изпращане на кратко съобщение на 170077 със съдържание цифрите на клиентския номер; в центровете за клиенти на „ЧЕЗ Електро България“ АД и в офисите на „Изипей“. Регистрацията за sms услугите на Дружеството е безплатна. При регистрация чрез sms на 170077 клиентът заплаща еднократно изходящото съобщение според тарифния си план, без увеличение на цената. Получаването на електронни известия преди прекъсване на захранването е напълно безплатно за клиентите на „ЧЕЗ Електро България“ АД. Услугите се активират в рамките на 24 часа след извършване на регистрацията. При смяна на мобилния оператор, във връзка с техническото осигуряване на услугата, е необходимо клиентът своевременно да уведоми за това Дружеството на телефон 0700 10 010, на   или в Център за клиенти на „ЧЕЗ Електро България“ АД.   е-mail:        ", "date": "2019.08.15", "title": "Безплатните SMS-и на ЧЕЗ осигуряват удопство по време на отпуските"}
{"url": "https://standartnews.com/sport/samo-edin-kandidat-za-shef-na-nemskiya-futbol-399446.html", "text": "Германският футболен съюз предложи 62-годишния Фриц Келер (вляво на снимката) за свой президент. Той трябва да замести напусналия през април Райнхард Гриндел. Келер е президент на Фрайбург от 2010 година насам и за момента е единствен кандидат за ръководния пост в немския футбол. \r\nГриндел напусна поста си, след като беше поставен под напрежение заради получаването на доходи от дъщерно дружество на Германския футболен съюз. Той е третият голям ръководител на германския футбол, който се разделя с поста си след скандал. Преди него това се случи с Тео Цванцингер и Волфганг Нийрсбах. \r\n„Няма никакво съмнение, че Фриц Келер е необикновена личност и притежава всичките необходими качества за този пост. Сигурни сме, че той е правилният човек“, заяви вицепрезидентът на Германския футболен съюз Райнер Кох. \r\nИзборът за нов президент на германската футболна централа трябва да бъде направен на 27 септември. Фриц Келер е вицепрезидент на Фрайбург от 1991 година, след което става и президент на скромния клуб от провинция Баден-Вюртемберг.", "date": "2019.08.15", "title": "Само един кандидат за шеф на немския футбол"}
{"url": "https://standartnews.com/biznes/pri-nisglasuvani-remonti-v-dvora-na-vik-beshe-sksan-kabel-na-chez-399421.html", "text": "При несъгласувани изкопни и ремонтни дейности на територията на сградата на ВИК София беше скъсан кабел средно напрежение на ЧЕЗ Разпределение България. В резултат без електрозахранване останаха клиенти на компанията в кварталите Дружба и Горубляне в София, както и в село Герман. ЧЕЗ Разпределение незабавно изпрати аварийни екипи за отстраняване на повредата и ще възстанови електрозахранването по най-бързия възможен начин. Компанията призовава за спазване на изискванията на дружеството при извършване на подобни дейности с цел осигуряване на спокойствието на гражданите.  ", "date": "2019.08.15", "title": "При несъгласувани ремонти в двора на ВИК беше скъсан кабел на ЧЕЗ"}
{"url": "https://standartnews.com/sport/stoichkov-protiv-vrshchaneto-na-neymar-v-barsa-399410.html", "text": "Легендата на световния футбол Христо Стоичков се изказа срещу намеренията на ръководството на Барселона да върне обратно Неймар на \"Камп Ноу\". Бразилецът си тръгна в посока Пари Сен Жермен преди две години срещу 222 млн. евро, а сега прави всичко възможно, за да се върне на \"Камп Ноу\". Ръководството на \"блаугранас\" е в много тежки, макар и напреднали преговори с френските си колеги. И двата тима имат принципна договорка Филипе Коутиньо и Иван Ракитич да бъдат част от сделката, като сега се опитват да уточнят и финансовите параметри по трансфера. Очаква се утре Неймар да бъде представен, като ново попълнение на Барса. Според Камата обаче такъв ход е необмислен, а и показва липса на уважение към настоящите играчи на клуба.  \"В Барселона няма място за Неймар и отборът няма нужда от него. Къде ще бъде мястото му на терена? Вече имаме Меси, Суарес, Дембеле и Гризман, той къде ще се вмести? А и не на последно място, феновете са му обидени заради начина, по който се махна и едва ли ще му простят.\" \"А и с тази сделка Барселона демонстрира неуважение към собствените си играчи, след като се опитва да ги махне против желанието им. Да вземем пример с Иван Ракитич. Той е свястно момче и винаги се е раздавал. Филипе Коутиньо пък притежава много качества и за него платихме 150 млн. евро. Макар да имаше труден период, класата му е безспорна\", заяви възмутено Камата пред \"Ас\". ", "date": "2019.08.15", "title": "Стоичков против връщането на Неймар в Барса"}
{"url": "https://www.standartnews.com/sport/stoichkov-protiv-vrshchaneto-na-neymar-v-barsa-399410.html", "text": "Легендата на световния футбол Христо Стоичков се изказа срещу намеренията на ръководството на Барселона да върне обратно Неймар на \"Камп Ноу\". Бразилецът си тръгна в посока Пари Сен Жермен преди две години срещу 222 млн. евро, а сега прави всичко възможно, за да се върне на \"Камп Ноу\". Ръководството на \"блаугранас\" е в много тежки, макар и напреднали преговори с френските си колеги. И двата тима имат принципна договорка Филипе Коутиньо и Иван Ракитич да бъдат част от сделката, като сега се опитват да уточнят и финансовите параметри по трансфера. Очаква се утре Неймар да бъде представен, като ново попълнение на Барса. Според Камата обаче такъв ход е необмислен, а и показва липса на уважение към настоящите играчи на клуба.  \"В Барселона няма място за Неймар и отборът няма нужда от него. Къде ще бъде мястото му на терена? Вече имаме Меси, Суарес, Дембеле и Гризман, той къде ще се вмести? А и не на последно място, феновете са му обидени заради начина, по който се махна и едва ли ще му простят.\" \"А и с тази сделка Барселона демонстрира неуважение към собствените си играчи, след като се опитва да ги махне против желанието им. Да вземем пример с Иван Ракитич. Той е свястно момче и винаги се е раздавал. Филипе Коутиньо пък притежава много качества и за него платихме 150 млн. евро. Макар да имаше труден период, класата му е безспорна\", заяви възмутено Камата пред \"Ас\". ", "date": "2019.08.15", "title": "Стоичков против връщането на Неймар в Барса"}
{"url": "https://standartnews.com/sport/blgarskite-otbori-s-revanshi-v-liga-evropa-dnes-399393.html", "text": "Трите български отбора останали в турнира Лига Европа ще изиграят довечера своите реванши от третия предварителен кръг. След 1:1 в столицата ЦСКА-София гостува на Зоря в Запорожие (Укр). Двубоят е с начален час 20,00 и ще бъде излъчен по bTV Action. Шампионите от Лудогорец гостуват от 20,30 ч на ТНС (Уелс) след 5:0 в първия мач в Разград. Диема спорт ще предава пряко реванша. От 21,30 ч Локомотив (Пд) е гост на Страсбург. Преди седмица на Лаута французите спечелиха с 1:0. ", "date": "2019.08.15", "title": "Българските отбори с реванши в Лига Европа днес"}
{"url": "https://www.standartnews.com/sport/livrpul-specheli-superkupata-na-evropa-399392.html", "text": "Ливърпул спечели драматично Суперкупата на Европа. За трофея мърсисайдци надвиха с дузпи Челси. В редовното време двубоят завърши 1:1, а в продълженията двата тима си вкараха още по един гол. При дузпите Ливърпул си вкара петте, а за Челси петата пропусна Ейбрахам. Жиру изведе напред в мача Челси с гол в 36-ата. Мане обърна мача за Ливърпул с 2 гола (48-а и 95-а). Жоржиньо от дузпа изравни в 101-ата. Мачът за първи път бе ръководен от жена. От УЕФА повериха мача на французойката Стефани Фрапар, а нейни помощнички бяха Манюел Николози и Мишел О’Нийл. Четвърти рефер бе турския арбитър Джунейт Чакър. Над 50 000 зрители гледаха мача наживо на стадиона на Бешикташ в Истанбул. Двата тима взеха чекове за по 3,5 млн. евро, а като победител Ливърпул получи още 1 млн. евро. За мърсисайдци това бе четвърта Суперкупа на Европа и първа след 2005-а. Толкова трофеи има и Реал Мадрид, а по 5 имат Барселона и Милан.", "date": "2019.08.15", "title": "Ливърпул спечели Суперкупата на Европа"}
{"url": "https://www.standartnews.com/sport/dvama-blgari-biyat-na-asarel-open-399443.html", "text": "Денислав Коджабашев и Теодор Александров се класираха за четвъртфиналите на 2019 ITTF World Tour Asarel Bulgaria Open! Българите разгромиха с 3:0 гейма (11:4, 11:2, 11:8) румънците Александру Маноле и Алин Спелбуш. Нашите таланти от първото разиграване показаха кой ще диктува темпото и до края на изпуснаха инициативата.  \"Те направиха много лесни грешки в началото и това ни даде необходимата увереност\", обясни Теодор Александров.  \r\n\"Едното момче е играло в българското първенство, познаваме ги добре и бяхме отлично подготвени\", допълни Денислав.  За място на полуфиналите българите ще спорят с бившите номер 1 в света Йонгсик Чън и Сангсу Лий.  \"Трябва да сме по-агресивни и да играем с по-голям риск. Това е най-тежкият възможен жребий\", коментира Александров, а Коджабашев допълни, че подкрепата на зрителите по трибуните дава допълнителен стимул и вдъхновение.  Двубоят с корейците е утре от 11:50 часа в „Арена Асарел”.  По-рано днес Денислав в тандем с Мария Йовкова отпадна в първия кръг на основната схема в новата дисциплина в турнира – смесените двойки. Двамата загубиха от холандския тандем Лауренс Тромер/Брит Ейрланд с 1:3 гейма (8:11, 7:11, 11:8, 6:11).  \"Имахме шансове, но във важните моменти и точки те бяха по-стабилни от нас. Изградиха играта си по-добре. Въпреки това съм доволна от показаното\", сподели Мария.  \"Просто бяха по-добри. Изиграха няколко мача преди това. Започнахме трудно, сковано. Обстановката, след пренареждането на залата, беше различна и трябваше време да си намеря обсега на ударите. В разиграванията ни надиграваха\", обобщи Денислав.  Женският ни тандем Полина Трифонова и Мария Йовкова приключи участието си на 1/8-финалите на 2019 ITTF World Tour Asarel Bulgaria Open. Двете допуснаха поражение с 0:3 /5:11, 3:11, 4:11/ от изключително класен съперник – китайките Ютин Гу и Дзъ Му.  \"Много ценен опит е да играеш с китайски състезателки. Като цяло е трудно да се изправиш срещу азиатци. При тях нещата се случват изключително бързо. Докато едната прави удара, топката вече е при другата и времето за реакция е много малко. Когато се изправяме срещу европейки имаме повече възможности\", коментира Мария.  \"Това беше мач за натрупване на опит. Тествахме различни неща, но те винаги имаха верния отговор\", добави Поли.  До края на деня ще има още два мача с българско участие. При дамите европейската шампионка за девойки до 18 години от Гимараеш, 2017, Мария Йовкова, се изправя срещу 61-ата в света Минами Андо от Япония.  В последния мач от схемата при мъжете днес, Теодор Александров ще играе с Рувен Филус от Германия. Срещата е с начален час 21:00 часа.", "date": "2019.08.15", "title": "Двама българи бият на Asarel Open"}
{"url": "https://standartnews.com/sport/livrpul-specheli-superkupata-na-evropa-399392.html", "text": "Ливърпул спечели драматично Суперкупата на Европа. За трофея мърсисайдци надвиха с дузпи Челси. В редовното време двубоят завърши 1:1, а в продълженията двата тима си вкараха още по един гол. При дузпите Ливърпул си вкара петте, а за Челси петата пропусна Ейбрахам. Жиру изведе напред в мача Челси с гол в 36-ата. Мане обърна мача за Ливърпул с 2 гола (48-а и 95-а). Жоржиньо от дузпа изравни в 101-ата. Мачът за първи път бе ръководен от жена. От УЕФА повериха мача на французойката Стефани Фрапар, а нейни помощнички бяха Манюел Николози и Мишел О’Нийл. Четвърти рефер бе турския арбитър Джунейт Чакър. Над 50 000 зрители гледаха мача наживо на стадиона на Бешикташ в Истанбул. Двата тима взеха чекове за по 3,5 млн. евро, а като победител Ливърпул получи още 1 млн. евро. За мърсисайдци това бе четвърта Суперкупа на Европа и първа след 2005-а. Толкова трофеи има и Реал Мадрид, а по 5 имат Барселона и Милан.", "date": "2019.08.15", "title": "Ливърпул спечели Суперкупата на Европа"}
{"url": "https://standartnews.com/sport/dvama-blgari-biyat-na-asarel-open-399443.html", "text": "Денислав Коджабашев и Теодор Александров се класираха за четвъртфиналите на 2019 ITTF World Tour Asarel Bulgaria Open! Българите разгромиха с 3:0 гейма (11:4, 11:2, 11:8) румънците Александру Маноле и Алин Спелбуш. Нашите таланти от първото разиграване показаха кой ще диктува темпото и до края на изпуснаха инициативата.  \"Те направиха много лесни грешки в началото и това ни даде необходимата увереност\", обясни Теодор Александров.  \r\n\"Едното момче е играло в българското първенство, познаваме ги добре и бяхме отлично подготвени\", допълни Денислав.  За място на полуфиналите българите ще спорят с бившите номер 1 в света Йонгсик Чън и Сангсу Лий.  \"Трябва да сме по-агресивни и да играем с по-голям риск. Това е най-тежкият възможен жребий\", коментира Александров, а Коджабашев допълни, че подкрепата на зрителите по трибуните дава допълнителен стимул и вдъхновение.  Двубоят с корейците е утре от 11:50 часа в „Арена Асарел”.  По-рано днес Денислав в тандем с Мария Йовкова отпадна в първия кръг на основната схема в новата дисциплина в турнира – смесените двойки. Двамата загубиха от холандския тандем Лауренс Тромер/Брит Ейрланд с 1:3 гейма (8:11, 7:11, 11:8, 6:11).  \"Имахме шансове, но във важните моменти и точки те бяха по-стабилни от нас. Изградиха играта си по-добре. Въпреки това съм доволна от показаното\", сподели Мария.  \"Просто бяха по-добри. Изиграха няколко мача преди това. Започнахме трудно, сковано. Обстановката, след пренареждането на залата, беше различна и трябваше време да си намеря обсега на ударите. В разиграванията ни надиграваха\", обобщи Денислав.  Женският ни тандем Полина Трифонова и Мария Йовкова приключи участието си на 1/8-финалите на 2019 ITTF World Tour Asarel Bulgaria Open. Двете допуснаха поражение с 0:3 /5:11, 3:11, 4:11/ от изключително класен съперник – китайките Ютин Гу и Дзъ Му.  \"Много ценен опит е да играеш с китайски състезателки. Като цяло е трудно да се изправиш срещу азиатци. При тях нещата се случват изключително бързо. Докато едната прави удара, топката вече е при другата и времето за реакция е много малко. Когато се изправяме срещу европейки имаме повече възможности\", коментира Мария.  \"Това беше мач за натрупване на опит. Тествахме различни неща, но те винаги имаха верния отговор\", добави Поли.  До края на деня ще има още два мача с българско участие. При дамите европейската шампионка за девойки до 18 години от Гимараеш, 2017, Мария Йовкова, се изправя срещу 61-ата в света Минами Андо от Япония.  В последния мач от схемата при мъжете днес, Теодор Александров ще играе с Рувен Филус от Германия. Срещата е с начален час 21:00 часа.", "date": "2019.08.15", "title": "Двама българи бият на Asarel Open"}
{"url": "https://standartnews.com/svyat/zemetresenie-razlyulya-vrancha-399394.html", "text": "Земетресение със сила 3.7 по Рихтер е усетено във Вранча. Трусът е регистриран в 20.17 часа днес. Това съобщават от Геофизичния институт към БАН. Епицентърът му е на 14 километра от град Нережу и на 141 километра от столицата Букурещ. Земният трус е бил с дълбочина 138 километра. Към момента няма данни за пострадали и материални щети. ", "date": "2019.08.15", "title": "Земетресение разлюля Вранча"}
{"url": "https://www.standartnews.com/sport/mesut-yozil-poema-km-sashch-399431.html", "text": "Офанзивнит полузащитник на Арсенал Месут Йозил може да продължи кариерата си в отбора от Мейджър Лийг Сокър Ди Си Юнайтед, съобщи в. \"Вашингтон Поуст\" . \"Агентът на германеца вече е провел преговори с ръководството на американския клуб. Футболистът може да заиграе в Щатите още през зимата на 2020 г.\", твърди източникът на изданието. През лятото не липсваха слухове, че Йозил ще напусне \"артилеристите\". Той бе близо до преминаване във Фенербахче, но преговорите се провалиха.", "date": "2019.08.15", "title": "Месут Йозил поема към САЩ"}
{"url": "https://standartnews.com/sport/turski-otbori-iskat-stridzh-399442.html", "text": "Бившият футболист на Ливърпул, Челси и Манчестър Сити и английския националет тим Даниел Стъридж води преговори с елитните турски Бешикташ и Трабзонспор, съобщава Скай Спортс. В момента той е свободен агент, след като изтече договорът му с Ливърпул в края на миналия сезон. Според медията интерес към нападателя проявяват и други отбори от Европа, сред които италианския Аталанта и германския Айнтрахт (Франкфурт), но за момента изглежда по-вероятно 29-годишният Стъридж за заиграе в турската Супер лига. Стъридж изкара шест години на \"Анфийлд\", в които отбеляза 67 гола в общо 160 мача във всички турнири, но не през миналия сезон не успя да се разпише след септември 2018 година. \r\n \r\nПо-рано това лято той бе наказан от Футболната асоциация на Англия за нарушение на правилата за залагане, след като стана ясно, че брат му е залагал на негов трансфер в Севиля. ", "date": "2019.08.15", "title": "Турски отбори искат Стъридж"}
{"url": "https://standartnews.com/sport/mesut-yozil-poema-km-sashch-399431.html", "text": "Офанзивнит полузащитник на Арсенал Месут Йозил може да продължи кариерата си в отбора от Мейджър Лийг Сокър Ди Си Юнайтед, съобщи в. \"Вашингтон Поуст\" . \"Агентът на германеца вече е провел преговори с ръководството на американския клуб. Футболистът може да заиграе в Щатите още през зимата на 2020 г.\", твърди източникът на изданието. През лятото не липсваха слухове, че Йозил ще напусне \"артилеристите\". Той бе близо до преминаване във Фенербахче, но преговорите се провалиха.", "date": "2019.08.15", "title": "Месут Йозил поема към САЩ"}
{"url": "https://www.standartnews.com/sport/samo-edin-kandidat-za-shef-na-nemskiya-futbol-399446.html", "text": "Германският футболен съюз предложи 62-годишния Фриц Келер (вляво на снимката) за свой президент. Той трябва да замести напусналия през април Райнхард Гриндел. Келер е президент на Фрайбург от 2010 година насам и за момента е единствен кандидат за ръководния пост в немския футбол. \r\nГриндел напусна поста си, след като беше поставен под напрежение заради получаването на доходи от дъщерно дружество на Германския футболен съюз. Той е третият голям ръководител на германския футбол, който се разделя с поста си след скандал. Преди него това се случи с Тео Цванцингер и Волфганг Нийрсбах. \r\n„Няма никакво съмнение, че Фриц Келер е необикновена личност и притежава всичките необходими качества за този пост. Сигурни сме, че той е правилният човек“, заяви вицепрезидентът на Германския футболен съюз Райнер Кох. \r\nИзборът за нов президент на германската футболна централа трябва да бъде направен на 27 септември. Фриц Келер е вицепрезидент на Фрайбург от 1991 година, след което става и президент на скромния клуб от провинция Баден-Вюртемберг.", "date": "2019.08.15", "title": "Само един кандидат за шеф на немския футбол"}
{"url": "https://www.standartnews.com/sport/barti-sprya-sharapova-v-sinsinati-399408.html", "text": "Поставената под №1 на турнира в Синсинати (2,94 млн. долара награден фонд) Ашли Барти не даде никакви шансове на шампионката от 2011-а Мария Шарапова. В мач от втория кръг на турнира 23-годишната австралийка спечели мача с 6:4, 6:1 за 90 минути. Шарапова водеше с пробив в първия сет, но в 10-ия гейм Барти си го върна, а после взе и сета с 6:4. Във втория шампионката от Ролан Гарос бе още по-убедителна и записа 40-ата си победа за сезона. На осминафиналите австралийката ще играе с Анет Контавейт. Световната №1 в тениса Наоми Осака също преодоля втория кръг в Синсинати. Поставената под номер 2 японка спечели със 7:6 (3), 2:6, 6:2 срещу Александра Саснович. В следващия кръг Осака ще се изправи срещу Су-Вей Сие (Тайван), която победи Дженифър Брейди (САЩ) със 7:6 (9), 6:3.", "date": "2019.08.15", "title": "Барти спря Шарапова в Синсинати"}
{"url": "https://www.standartnews.com/sport/blgarskite-otbori-s-revanshi-v-liga-evropa-dnes-399393.html", "text": "Трите български отбора останали в турнира Лига Европа ще изиграят довечера своите реванши от третия предварителен кръг. След 1:1 в столицата ЦСКА-София гостува на Зоря в Запорожие (Укр). Двубоят е с начален час 20,00 и ще бъде излъчен по bTV Action. Шампионите от Лудогорец гостуват от 20,30 ч на ТНС (Уелс) след 5:0 в първия мач в Разград. Диема спорт ще предава пряко реванша. От 21,30 ч Локомотив (Пд) е гост на Страсбург. Преди седмица на Лаута французите спечелиха с 1:0. ", "date": "2019.08.15", "title": "Българските отбори с реванши в Лига Европа днес"}
{"url": "https://www.standartnews.com/sport/turski-otbori-iskat-stridzh-399442.html", "text": "Бившият футболист на Ливърпул, Челси и Манчестър Сити и английския националет тим Даниел Стъридж води преговори с елитните турски Бешикташ и Трабзонспор, съобщава Скай Спортс. В момента той е свободен агент, след като изтече договорът му с Ливърпул в края на миналия сезон. Според медията интерес към нападателя проявяват и други отбори от Европа, сред които италианския Аталанта и германския Айнтрахт (Франкфурт), но за момента изглежда по-вероятно 29-годишният Стъридж за заиграе в турската Супер лига. Стъридж изкара шест години на \"Анфийлд\", в които отбеляза 67 гола в общо 160 мача във всички турнири, но не през миналия сезон не успя да се разпише след септември 2018 година. \r\n \r\nПо-рано това лято той бе наказан от Футболната асоциация на Англия за нарушение на правилата за залагане, след като стана ясно, че брат му е залагал на негов трансфер в Севиля. ", "date": "2019.08.15", "title": "Турски отбори искат Стъридж"}
{"url": "https://standartnews.com/svyat/6-politsai-raneni-v-prestrelka-vv-filadelfiya-399402.html", "text": "Шестима полицаи бяха ранени в престрелка с барикадирал се в къща мъж във Филаделфия, като и шестимата напуснаха болничните заведения, където получиха помощ. Стрелецът отвръщаte на огъня в продължение на повече от 8 часа, наложи се рейд на полицейския спецотряд SWAT да измъкне попаднали в опасна ситуация полицаи в квартала Найстаун-Тиаго. След като няколко часа нямаше контакт с мъжа, шефът на полицията Ричард Рос и адвокатът на барикадиралия са разговаряли по телефона, като са го уверили,че полицията няма да стреля срещу него, ако се предаде.  Заподозреният е разследван за федерални престъпления,той открил огън срещу полицаите, дошли за обиск за наркотици. Повече от 8 часа той отказва да излезе и да се предаде на властите. Накрая мъжът все пак реши да сложи оръжие и бе задържан, съобщи CNN, цитирайки съобщение в Туитър на сержант Ерик Грип. Екипите на SWAT разчистват къщата, добави още говорителят на филаделфийската полиция. \"Истинско чудо е, че нямаме няколко убити полицаи днес\", каза шефът на полицията Ричард Рос. Той похвали уменията на спецотряда, който успя да евакуира двама блокирани в сградата полицаи, както и трима задържани. Според него те действали толкова бързо, че стрелецът дори не ги е усетил. ", "date": "2019.08.15", "title": "6 полицаи ранени в престрелка във Филаделфия"}
{"url": "https://www.standartnews.com/sport/emotsionalno-otkrivane-na-2019-ittf-world-tour-asarel-bulgaria-open-399461.html", "text": "В присъствието на много официални лица, състезатели и публика беше поставено официалното начало на петото издание нa супер турнира по тенис на маса 2019 ITTF World Tour Asarel Bulgaria Open. Кметът на Панагюрище Никола Белишки, представители на изпълнителното ръководство на компания „Асарел Медет”, председателят на Българската федерация по тенис на маса Стефан Китов се включиха в церемонията, по време на която бяха представени участницице от 38 страни. „За мен е огромна чест, че Панагюрище за пета поредна година може да ви приветства с „Добре дошли” в нашия град. Благодаря на всички, които помагат това събитие да се разраства. Нека най-добрият победи. Напред и успех”, приветства присъстващите в „Арена Асарел” кметът Белишки. Турнирът официално беше открит от Асен Попниколов, председател на Сдружение „Асарел България Оупън”. Президентът на БФТМ Стефан Китов и младата ни надежда в тениса на маса Танчо Нейчев направиха символичното първо разиграване на централната маса, на която през уикенда ще се водят основните битки. За трета поредна година бяха връчени двете награди на името на проф. д-р Лъчезар Цоцорков за най-перспективни млади състезатели. За прогреса, показан в последните 12 месеца бяха отличени носителката на бронзов медал от Балканското първенство до 18 години Ивет Илиева, както и 14-годишната Кръстина Иванова, която в тандем с Ерен Бекир спечели второ място на Балканските игри. Фолклорен ансамбъл „Тангра” от с. Попинци представи великолепен танц, с който впечатли чуждестранните гости, а след това динамиката в „Арена Асарел” отново се пренесе върху масите, където мачовете продължават до 21:30 часа. По-рано днес Мария Йовкова игра сърцато и имаше своите шансове в началото на мача срещу японката Минами Андо. В крайна сметка българската състезателка отстъпи с 1:4 гейма (9:11, 11:9, 4:11, 5:11, 5:11), но показа страхотен потенциал и надежди за бъдещи успехи. „Мисля че имах своите шансове. Опитах се да покажа върху какво съм работила в тренировките. Имам още много да се усъвършенствам, но това става с много работа. В първия гейм имах добра преднина от 5 точки. Той беше много важен, но японката успя да го спечели. Опитах се да не мисля за пропусната възможност и да се концентирам отново. Във втория гейм нещата ми се получиха много добре. След него обаче тя много промени тактиката си. Видя, че съм по-стабилна от бекхенд и ме натискаше повече на форхенд. Като цяло съм доволна от представянето си и от мача”, обобщи Йовкова.", "date": "2019.08.15", "title": "Емоционално откриване на 2019 ITTF World Tour Asarel Bulgaria Open"}
{"url": "https://standartnews.com/svyat/zadrzhakha-nad-edin-ton-kokain-vv-frantsiya-399398.html", "text": "Митнически служители във Франция са открили повече от тон кокаин в пристанището Хавър във Северна Франция, заяви министърът на държавните услуги и държавния бюджет. \r\n \r\nОт министерството посочват, че наркотиците са били открити във вторник вечерта на един от пристанищните терминали в Хавър. След като проверили товара на превозвани палмови дървета, митническите служители открили 15 торби от юта, пълни с кокаин. \r\n \r\nОбщото тегло на партидата е 1,066 тона. Наркотиците са пристигнали в Хавър от Еквадор транзитно през белгийското пристанище Антверпен. \r\n \r\nСпоред министъра благодарение на операцията по изземване на кокаин престъпната група, която е участвала в транспортирането му, е претърпяла \"нетна загуба\" в размер на 74 милиона евро.", "date": "2019.08.15", "title": "Задържаха над един тон кокаин във Франция"}
{"url": "https://www.standartnews.com/sport/zorya-bi-10-ot-tsska-sofiya-s-10-399467.html", "text": "Зоря (Луганск) отстрани ЦСКА-София в третия кръг на турнира по футбол Лига Европа. В реванша игран в Запорожие Зоря победи \"червените\" с 1:0 и с общ резултат 2:1 ги отстрани. В 21-ата минута съдията не даде дузпа за ЦСКА-София след като играч на Зоря игра с ръка в пеналта на домакините. При контраатаката на Зоря Турицев събори откъстващия се сам футболист на домакините и съдията му даде червен картон. В последните минути на мача Русин вкара след контраатака за 1:0. За събличането на фланелката съдията му даде втори жълт картон и го изнони. \"Накрая вкарахме двама централни нападатели и за това се оголихме отзад. Пресирахме нашия противник. Честитя на моите играчи за играта и за представянето им в предишните мачове. Съдията реши и двата мача. Видяхте сами, че има дузпа. А след това ни даде и червен картон, коментира след мача Люпко Петрович, треньор на ЦСКА-София.", "date": "2019.08.15", "title": "Зоря би 10 от ЦСКА-София с 1:0"}
{"url": "https://www.standartnews.com/sport/ludogorets-vkara-oshche-4-na-tsn-399468.html", "text": "Лудогорец спечели с 4:0 и реванша с ТНС в третия предварителен кръг в турнира Лига Европа. Два гола за победата на разградчани вкара Свиерчук (36 и 77), Лукоки (42) и Дан Битон (90). Така с общ резултат 9:0 Лудогорец се класира за плейофа за влизане в групите на Лига Европа. За влизане в групите Лудогорец ще играе с Марибор (Слвн), който загуби от Розенборг с 2:6 в квалификациите за Шампионската лига.", "date": "2019.08.15", "title": "Лудогорец вкара още 4 на ТНС"}
{"url": "https://standartnews.com/kultura/film-s-bg-uchastie-s-premiera-v-toronto-399438.html", "text": "Помните ли как завърши „Белгийският крал” - филмът на режисьорите Джесика Удуърт и Петер Бросенс за странното пътуване на Николас III през Балканите, в което той откри себе си и видя света с очите на обикновен човек?! Идва ред за нови необичайни събития с познатите герои – пригответе се за среща с Краля и неговия антураж в доста по-различна политическа обстановка. „Босият император“ е драматична комедия, която разказва за краля (Петер ван ден Бегин), лишен от короната си след разпадането на Белгия. Негово величество за малко не се разделя и с живота си по време на нещастен инцидент в Сараево. Събужда се в санаториум на острова на Тито в Хърватска. Там се налага да осъзнае сериозността на промените, довели до разпадането на Европейския съюз. Той разчита на помощ от своя антураж (Люси Дебе, Бруно Жорис, Титус де Воогт), а и от една нова приятелка – очарователната гостенка Лейди Лиз (Джералдин Чаплин), за да се справи със собственото си объркване и с авторитарния директор на санаториума, доктор Ото Крол (Удо Киер). В един момент се появява и делегация от Виена, водена от д-р Илзе фон Щрохайм (Джералдин Чаплин), начело на националистическата „Нова Европа“. Тя обявява гръмката новина, че последният белгийски крал ще стане първият император на Нова Европа. На краля му е писнало други да определят съдбата му вместо него и решава да вземе нещата в свои ръце. Хърватският остров Бриони е бил дом на динозаври, римляни и византийци. Австроунгарският елит се е радвал на красотата и природата му. Между 1947 и 1980 година Бриони е личният бахамски остров на Тито, където той кани държавни глави и безброй холивудски звезди. Много от тях му поднасят като подаръци екзотични животни, които обитават мястото и до днес. Това всъщност е сцената, на която се разиграва тази тревожно правдоподобна приказка. На фона на Европа, която се срива, се появява отново краля – една изгубена душа, която осъзнава как историята се готви да връхлети върху него като тихо цунами. Задаващата се буря носи името „Нова Европа“, а кралят е предложен за нейн император… Предишният филм на двамата автори „Белгийският крал“ завършва с признанието на краля, че най-много се страхува от това да се окаже само пътник. Е, сега той е хвърлен в колосална главоблъсканица и успява да избере най-великото от всички оръжия – хумора. „Босият император” е петият игрален филм на Джесика Удуърт и Петер Бросенс. Премиерите на три от предишните им ленти са били във Венеция - „Хадак” (2006), „Петият сезон” (2012) и „Белгийският крал“ (2016). Премиерата на „Алтиплано” е в „Седмица на критиката” в Кан през 2009 година. Филмите им са показани на стотици фестивали и са носители на общо 57 награди. Джералдин Чаплин, подобно знаменития си баща Чарли Чаплин във „Великият диктатор“, изпълнява две роли – на симпатичната и ранима лейди Лиз и зловещата и авторитарна Илзе фон Щрохайм. Легендарната актриса ще присъства лично на световната премиера на „Босият император“ на 6 септември в Торонто. Художник на филма е Сабина Христова, гримът и прическите са дело на Петя Симеонова. Партньори на екипа ни в работата по тази съвременна притча са Митко Дамов и Vogue Vision. Продуценти от българска страна са Мира Сталева и Стефан Китанов. Премиерата в България е на 24-ия „София филм фест“ през март 2020.", "date": "2019.08.15", "title": "Филм с БГ участие с премиера в Торонто"}
{"url": "https://standartnews.com/kultura/erik-robrts-poiska-rusko-grazhdanstvo-399397.html", "text": "Холивудският актьор Ерик Робъртс заяви пред РИА Новости, че би искал да получи второ гражданство – руско. Това се случи след като той пристигна в Сочи за международен турнир по бойно самбо, предаде БГНЕС. Робъртс беше почетен гост на десетия юбилеен международен турнир по професионално бойно самбо \"Платформа S-70\" в Сочи. Самият той е собственик на черен колан по таекуондо и казва за любовта си към бойните изкуства: „Много харесвам бойните изкуства, бойците и затова дойдох в Русия, за да се насладя на тази прекрасна вечер на боевете ... Ако искам да получа второ гражданство, а то ще бъде руско! Нямам търпение да получа руско гражданство\", каза Робъртс пред РИА Новости. Актьорът многократно е посещавал Русия и признава, че харесва страната. \"Русия е много романтична. Напомня ми на Америка .Всички обичаме страната си. Всяка страна има свой прекрасен живот. Бях в Сочи на филмовия фестивал. Тогава казах, че Сочи е готино място, трябва да се върна тук. И така се върнах\", споделя актьорът. По-рано руско гражданство получиха американецът Джефри Монсън, американският актьор и продуцент Стивън Сегал, южнокорейският скейтър Виктор Ан, сноубордистът Вик Уайлд, американският боксьор Рой Джоунс-младши и френският актьор Жерар Депардийо.", "date": "2019.08.15", "title": "Ерик Робъртс поиска руско гражданство"}
{"url": "https://standartnews.com/svyat/kakvo-razkri-autopsiyata-na-dzhefri-epstayn-399407.html", "text": "Аутопсията на американския финансист и обвинен в сексуален трафик Джефри Епстайн разкри, че има няколко счупени кости на врата, съобщава „Вашингтон пост“, цитирайки неназовани източници. Те твърдят, че подобни наранявания могат да се случат или на хора, които се бесят, или на удушени. \r\n \r\nВъпреки факта, че аутопсията е приключена, причината за смъртта на Епщайн все още не е официално обявена. \r\n \r\nСтатията на „Вашингтон пост“ се появява, след като в сряда NBC цитира няколко неназовани източници, твърдящи, че двамата охранители, натоварени с наблюдението на Епстайн, може да са спели, когато той очевидно се е самоубил в килията на затвора в Ню Йорк. \r\n \r\nИзточниците твърдят също, че пазачите са заподозрени, че са фалшифицирали вписванията в графика, за да покажат, че проверяват Епстайн в килията му на всеки 30 минути, като всъщност не са го правили. Епстайн умира един или два часа преди тялото му да бъде намерено. \r\n \r\nТова се случва, след като CBS съобщи във вторник, че писъци уж са били чути от килията на Епстайн по време на смъртта му миналата седмица. Съобщава се, че охраната е викала „Дишай, Епстайн, дишай!“, докато се опитвала да го съживи, след като открила, че се е обесил в килията си в Манхатън. \r\n \r\nПо-рано „Ню Йорк пост“ съобщи, че 66-годишният обвиняем в сексуален трафик се е обесил с чаршаф от най-горното легло в килията си. Вестникът цитира неназован източник, че Епстайн е коленичил на земята и се е навел напред, за да се удуши.", "date": "2019.08.15", "title": "Какво разкри аутопсията на Джефри Епстайн?"}
{"url": "https://standartnews.com/kultura/pit-i-di-kaprio-noviyat-super-duet-399449.html", "text": "Брад Пит и Леонардо ди Каприо са новият супер дует в голямото кино. Те си партнират блестящо в  „Имало едно време... в Холивуд“ – деветия филм на Куентин Тарантино, който е неговият  „Амаркорд“, изпълнен с носталгия, дискретна тъга по следите на изгубеното време и тънка сатира. Скандалният режисьор не само се връща към детските си спомени от 60-те, но изповядва фанатичната си любов към седмото изкуство, без да пести ирония към неговата суета и помпозност.  А Пит и Ди Каприо доказват, че са перфектни актьори и че в момента няма по-добри от тях. Действието се развива точно преди половин век и разказва за опитите на героя на Ди Каприо - позалязла звезда от телевизионни уестърни, да намери своето място в променящия се Холивуд от края на 60-те. С него е и верният му приятел, дубльор, шофьор и момче за всичко  - героя на Пит.  За късмет съседка им е Шарън Тейт (Марго Роби) – съпругата на Роман Полански, която ще бъде брутално убита от сектата на Чарлс Менсън. В „пистолетни“ персонажи са Ал Пачино, Кърт Ръсел, Майкъл Медсън, Тим Рот, Остин Бътлър, Лена Дъхам, Дани Стронг, Румър Уилис,  Дакота Фанинг,  Деймиън Луис, Войтек Фриковски. В лентата е и последната земна роля на отличния Люк Пери. Саундтракът е изпипан до виртуозност – парчетата от края на 60-те са десертът на фабулата и емоциите – от „Mrs. Robinson“ на Саймън и Гарфанкъл, през The Mamas & the Papas до ранните Deep Purple и по много от Пол Ривър и The Raiders... Ето какво споделиха мегазвездите на  световната премиера. Леонардо ди Каприо не пести суперлативи: „Куентин от 20 години подготвя този филм. Той успя да съчетае всички истории, които е чул през последните две десетилетия, да използва всички идеи, които са му хрумвали и да предостави на публиката нещо наистина уникално. Независимо какво мислите за лентата, трябва да оцените това постижение. За мен това е най-личната история на Тарантино. Самият аз много обичам филми за културата и историята на Холивуд.  А продукцията  предоставя уникален поглед към индустрията – от гледната точка на двама аутсайдъри. С Брад играем двете страни на една монета. Той е моят дубльор, но с течение на времето развиваме специална връзка, която ни помага да оцелеем в променящия се бизнес. Персонажите ни са продукт на 50-те и започват да губят мястото си в Холивуд. Те се превръщат във воайори на развиващата се около тях среда. Въпреки че филмът има в заглавието си приказното „Имало едно време в...“, Куентин разчита на фактите. Мисля, че хората ще харесат именно това.“   Брад Пит също е категоричен: „Този филм съдържа елементи от всички предишни на Тарантино. Страхотно е. А с Лео просто си паснахме. Още от началото всичко тръгна гладко. Става все по-трудно да създадеш нещо оригинално, така че този филм дойде точно навреме. Беше приятно и забавно да се снимаме заедно в продукция, която не е продължение или римейк. Добре че Тарантино ще прави още един филм.“ Марго Роби е не по-малко възторжена:  „Това може би е единственият оригинален филм това лято – не е продължение, не е предистория, не е римейк. Тази лента наистина е гениална мисъл от главата на Куентин. Успя да ме изненада. Наистина само той може да събере всички тези таланти на едно място и да постигне подобно нещо. Актьорският състав е щур. Помня, че когато седнах да прочета кой ще участва, просто си казах „Еха...“. Филмът е като машина на времето – сядаш на седалката в киното и се озоваваш през 1969-а. Снимките бяха много забавни и диви.“  Самият Тарантино е искрен: „Мисля, че филмът е забавен. Хората, които харесват творенията ми, знаят, че снимам сцени, които ги провокират. Ако някой седне да гледа мой филм, трябва да очаква интерактивно преживяване, а не само съзерцаване на видео материал. Въпреки че не смятам моите ленти за комедии, винаги ги пиша в този стил. Сценарият винаги е нагласен така, че да накара публиката да се засмее, да реагира. Номерът обаче е след това да я накараш да спре да се смее. А после пак да я разсмееш. Признавам, че извадих късмет – с актьорския състав на десетилетието, ако не и на цялото поколение. Филмът нямаше да се получи, ако Брад и Лео не вярваха в героите си или ако Марго не се бе съгласила.“  Ето още няколко откровения на Тарантино пред „Газета.ру“. „Имало едно време в ... Холивуд“ връща към спомените ми, когато бях на 6-7. Практически нямаше шанс той да бъде нещо друго за мен. Филмът е за Холивуд, за Лос Анжелис от онова време. Жителите на града всъщност са персонажи в действието.  Както и аз – връщайки се в 1969-а. Тогава съм бил на 6-7, но помня всичко. Тъкмо по памет се опитах да направя ландшафта на продукцията. Спомних си какви бяха тогава радиото, телевизията, билбордовете. Отново станах на 6-7 - за да реагирам на това, което ми е интересно.  Разбира се, в онези години се случваха и много неща, които не ме докосваха, но бях увлечен, например, по Батман и Робин, по различни радио предавания и тв шоута, които мойте герои гледат. Но все пак паметта не е история. Така че бих могъл да допусна грешка в спомените си. Не е възможно да се гони абсолютна точност“. Тарантино не крие, че редовно присъства инкогнито на прожекции на филмите си – като в прекрасната сцена, в която Шарън Тейт влиза в едно от кината на Ел Ей, за да гледа свой филм и да наблюдава реакциите на публиката. „Правя го постоянно, наистина постоянно! За мен това е награда. Когато снимам кино, искам да знам какво мислят зрителите, а не да гадая оценките им. Дали се смеят, ако на екрана има нещо смешно. Дали са изплашени, ако сцената е страшна. Дали подскачат в креслата, когато настъпи съспенс. Всичко това ми харесва. Гледах „Имало едно време в ... Холивуд“ в много кина в Лос Анжелис. Е, вярно е, че само шест пъти го изгледах от началото до края.  Но се опитвам да хвана определени моменти и да проследя как публиката ги приема. Например – сцената с Брус Ли. Хората реагираха много правилно на нея - значи съм я направил, както трябва. Интересуваше ме как в същия синеплекс, но в друга зала се отнасят към финала“.      ", "date": "2019.08.15", "title": "Пит и Ди Каприо – новият супер дует"}
{"url": "https://standartnews.com/kultura/blgariya-trsi-talant-ss-start-na-15-septemvri-399436.html", "text": "„Свършиха предварителните кастинги и мога отговорно да заявя, че се задава изключителен сезон. Тази година имаме неочаквани, невероятни и привидно невъзможни участници – както и няколко важни промени във формата.  Шоуто се връща към архетипния си вариант с двама водещи мъже – Сашо Кадиев и Даниел Петканов, които много ще ни забавляват. Отделно имаме и страхотна сюжетна линия между майка и син - Катето Евро и Кадиев”, коментира Любо Дилов-син, който е лидер на журито.  Той сподели със зрителите на bTV, че можем да очакваме невиждани номера от световна класа.  „Има изпълнения, които никога не си очаквал да видиш на сцена, защото освен че са много оригинални, те са и с кауза“, повдигна завесата Дилов и добави, че младите майки ще бъдат впечатлени от представление, което буквално е „скрило шапката“ на целия екип. Сред претендентите за наградата от 50 000 лева и престижната титла традиционно има много танцови формации, защото в България това е единственото шоу, което дава сцена за изява на изключителни школи. Между тях протича напрегната надпревара с много ефектни изпълнения и дори се стига до battles между представителите на различните градове. Те дават най-доброто от себе си не само заради славата и перспективите, които „България търси талант“ дава на своите участници, но и заради обществената оценка на техния труд. Дилов разкри, че на голямата сцена на „България търси талант“ ще се качат множество чуждестранни артисти - от Англия, Норвегия и Венецуела. Те ще представят пред зрителите на bTV невероятно разнообразие от изпълнения, голяма част от които представят street art културата. Журналистът и писател даде пример с „уличен театър“, който използва причудливи изразни средства, но чрез тях разказва сюжет по неповторим и интересен начин. Илюзионисти буквално са стреснали журито и водещите, изправили са на нокти дори екипа зад кадър с номер в стила на Худини. Според Дилов голямото разнообразие, сериозната конуренция на даровити изпълнители и сложността на номерата им е затруднило значително журито -  Катето Евро, Ицо Хазарта, Славена Вътова и него самия. Стигнало се е до спорове и сълзи заради селекцията на най-добрите от най-добрите, но изумлението и забавлението категорично доминират.", "date": "2019.08.15", "title": "„България търси талант” със старт на 15 септември"}
{"url": "https://standartnews.com/kultura/kristina-agilera-preizdava-debyutniya-si-album-399444.html", "text": "Кристина Агилера ще преиздаде едноименния си дебютен албум по случай 20-та му годишнина. Певицата лично съобщи новината в своя Туитър. В продажба ще бъде пуснат ограничен тираж от тавата в три варианта. \"Christina Aguilera\" ще бъде издаден на дискове, касети и винилови плочи със сертификат за автентичност и неин автограф. На 23 август ще стане достъпна и цифровата версия на оригиналния албум, в която ще бъдат включени и редки версии на песни, ремикси и дори акапела. Тавата стана платинена осем пъти и получи три номиации за награди \"Грами\". Певицата спечели и приза за \"най-добър нов изпълнител\". Общо албумът се продаде 14 милиона пъти.", "date": "2019.08.15", "title": "Кристина Агилера преиздава дебютния си албум"}
{"url": "https://www.standartnews.com/lifestyle/kalin-srmenov-otnovo-stana-bashcha-399441.html", "text": "Калин Сърменов стана баща на момиченце за трети път. Съпругата на известния актьор и директор на Сатиричния театър - Боряна, го дари с дъщеричка на 14 август. Калин, който на 23 май навърши 56 години, има още две дъщери - най-голямата е Дария от първия му брак и Димана от съпругата му Боряна, която е с 19 години по-млада от него. Дария се омъжи през юли тази година в красива вила край София. Макар че и двете по-големи момичета на актьора носят имена с \"Д\", близки до семейството му казват, че името на най-малката му дъщеря започва с \"А\". ", "date": "2019.08.15", "title": "Калин Сърменов отново стана баща"}
{"url": "https://standartnews.com/svyat/ariana-4-eksplodira-v-kosmosa-399415.html", "text": "Службата за наблюдение на космическите сили на САЩ регистрира експлозия в орбита по време на третия етап на европейската космическа ракета \"Ариана 4\", съобщи 18-ата ескадрила за космическо управление на ВВС на САЩ. Според доклада в третата си степен ракетата е избухнала в орбита на 22 юли, бяха открити седем фрагмента. Експлозията е избухнала сама, а не поради сблъсък с някакъв друг обект, информира Спутник. \r\n \r\nРакетата пусна в орбита три сателита през август 1992 г.: американско-френският Topex/Poseidon, Kitsat-1 на Южна Корея и S80/T на Франция. \r\n \r\nБазирана във военновъздушната база Ваденберг, Калифорния, 18-та ескадрила за космически контрол на ВВС на САЩ открива, проследява и идентифицира всички изкуствени обекти в ниска земна орбита. \r\n \r\nСпоред специализирания уебсайт на американските военновъздушни сили spacetrack.org, преди унищожението изстреляната ракета е обикаляла около Земята близо 27 години на височина от 1 404 до 1 296 километра. ", "date": "2019.08.15", "title": "„Ариана 4“ експлодира в космоса"}
{"url": "https://www.standartnews.com/sport/loko-pd-padna-i-v-revansha-ot-strasburg-399469.html", "text": "Носителят на купата на България по футбол Локо (Пд) отпадна от турнира Лига Европа. В реванша от третия предварителен кръг \"смърфовете\" загубиха гостуването си на Страсбург с 0:1 и с общ резултат 0:2 се сбогуваха с втория по сила турнир на УЕФА. Страсбург и Още в 8-ата минута на срещата френският тим откри резултата. При грешка на Димитър Илиев около центъра на терена, Лиенард пое топката, пусна пас към Зои и той се разписа за 1:0. В игра за Локо бе нигерийския защитник Стивън Езе, който днес побучи 24-часова виза за Франция и летя отделно от отбора за Страсбург.", "date": "2019.08.15", "title": "Локо (Пд) падна и в реванша от Страсбург"}
{"url": "https://standartnews.com/svyat/amerikanskite-borsovi-indeksi-s-ryazk-sriv-399413.html", "text": "В сряда Wall Street отново се потопи в червено. Американските борсови индекси отбелязаха рязък срив, реагирайки на новината за инверсия на доходността на краткосрочните и дългосрочните държавни ценни книжа на САЩ, Това засили страховете от сериозно забавяне на икономическия ръст и дори от рецесия, предадоха информационните агенции.  По данни от сайта на нюйоркската фондова борса, промишленият индекс \"Дау джонс\" към момента на затварянето на борсата е спаднал с 801 пункта (3,05 процента). Индексът S&P, който включва 500-те най-големи компании на американския пазар, спадна с 85,72 пункта (2,9 процента). А индексът на електронната борса NASDAQ се смъкна с 242,42 пункта, или 2,8 процента. Този срив е сигнал за опасенията сред инвеститорите за перспективите пред икономиката, отбелязва ДПА. Тази инверсия е смятана за индикатор за задаваща се рецесия, ако няма успешна интервенция от правителството или от Федералния резерв. Но някои анализатори смятат, че поради свръхниските лихви, поддържани повече от десетилетия, дори и на това вече не може да се разчита.  Вестник \"Уолстрийт джърнъл\", цитиран от ТАСС, отбелязва, че такъв срив на котировките е предизвикан от инверсията, при което доходността на 2-годишните американски държавни облигации вчера за първи път превиши доходността по 10-годишните. За последен път такъв феномен е наблюдаван в икономиката на САЩ през 2005 г., в навечерието на световната икономическа криза, разразила се през 2008 г.  Снощният спад заличи печалбите от предишния ден, когато пазарите рязко вдигнаха индексите заради новината, дошла от президента Доналд Тръмп, че той оттегля някои от заплахите си за налагане на допълнителни мита върху редица китайски стоки, които трябваше да влязат в сила от следващия месец. \r\nСъобщението на Тръмп, въпреки опроверженията от неговата администрация, се възприемат като признание, че митата и търговската война изобщо се отразяват зле на американските потребители, посочва ДПА.", "date": "2019.08.15", "title": "Американските борсови индекси с рязък срив"}
{"url": "https://standartnews.com/svyat/samolet-katsna-avariyno-v-pole-399411.html", "text": "Самолет Еърбъс А321 на Уралските авиолинии летящ към Симферопол е кацнал аварийно в поле до летището в Жуковскии. Всички 324 пътници и екипаж са невредими. Причина за аварийното кацане са били птици, които са попаднали в двата двигателия на самолета, които са отказали. Единият от двигателте дори се е запалил. При презимяването в нивата от самолета е изтекло над 1 тон гориво, но до пожар не се е стигнало. Щетите по корпуса са значителни. 55 души са пострадали при приземяването. От тях 6 сред които и дете са приети в болница.", "date": "2019.08.15", "title": "Самолет кацна аварийно в поле"}
{"url": "https://standartnews.com/regionalni/obnovyavat-ulitsa-v-promishlenata-zona-v-momchilgrad-399422.html", "text": "Обновяват напълно улица „Крайна”, която е основна в промишлената зона в Момчилград. Тя е изключително важна, защото свързва голяма част от основните предприятия с града.   Проектът предвижда по цялата дължина от 205 метра да бъде положена нова асфалтова настилка. Постигната е договорка преди това ВиК да подмени стария етернитов водопровод, който аварира често и е причина за лошото състояние на улицата. В момента вървят съгласувателни процедури преди стартирането на ремонтите. \"Предупредили сме всички заинтересовани, които смятат да изграждат подземни комуникации да го направят преди основния ремонт на улицата\", заяви кметът на община Момчилград Сунай Хасан. Той и заместникът му Алие Ибрахим извършиха оглед на улица \"Крайна\".  ", "date": "2019.08.15", "title": "Обновяват улица в промишлената зона в Момчилград"}
{"url": "https://standartnews.com/regionalni/valya-balkanska-pozdravyava-krdzhaliytsi-na-golyama-bogoroditsa-399423.html", "text": "Големият християнски празник Успение Богородично отново събира жители и гости на Кърджали. Гостуват известната изпълнителка на родопски песни Валя Балканска заедно с гайдаря Петър Янев. На 15 август на поляната край Водното огледало представят официално и Пенсионерския клуб „Капитан Петко войвода” в квартал „Веселчане”. В концерта, който започна в 10 часа, участват още Костадин Джигошев и оркестър „Родопски солисти”, детски фолклорен състави от Кърджали и Смолян, група за стари градски песни от Хасково, Формация Кърджали с ръководител Тодор Николов.   \r\n     \r\nЗа поредна година на Голяма Богородица в кв. Гледка се провежда и традиционният събор. Начало на програмата е в 18.00 ч. на площада пред храм ”Св.Успение Богородично”, където служи отец  Боян Саръев. Организатори са читалище „Родопски фар 1938”. Ще свири оркестър „ПИМ –Пеем, играем, можем” с ръководител Тинчо Севдалинов и с участието на известни музиканти и солисти от Пловдив, Кърджали,  Хасково и Смолян.„Продължаваме дългогодишната традиция. На този ден се събират много жители не само от Гледка, но и от други квартали на Кърджали, идват хора и от други общини. Най-хубавото е, че заедно с възрастните се включват все повече млади хора и деца”, сподели председателят на читалището Иван Узунов. И двете празнични прояви се организират с подкрепата на община Кърджали.  ", "date": "2019.08.15", "title": "Валя Балканска поздравява кърджалийци на Голяма Богородица"}
{"url": "https://standartnews.com/regionalni/khasan-azis-se-sreshchna-s-noviya-direktor-na-odmvr-krdzhali-399428.html", "text": "Кметът Хасан Азис проведе работна среща с новия директор на ОД на МВР Кърджали старши комисар Атанас Илков. И двете страни изразиха готовност за подобряване на сътрудничеството и координацията между полиция и община. Един от приоритетите в съвместната работа ще бъде осигуряването на видеонаблюдение в града като полицията ще определи конкретните места, където ще се монтират камерите. Очакванията са, че въвеждането на видеонаблюдение на рискови места в района ще спомогне за овладяване на битовата престъпност.Важен акцент в разговорите бе и сътрудничество с полицията за опазване на имуществото на общината, конкретно за спиране на вандалските прояви в парковете в Кърджали. Беше коментиран и въпроса за противодействие на битовата престъпност, сигурността в малките населени места, в които живеят основно възрастни хора.  ", "date": "2019.08.15", "title": "Хасан Азис се срещна с новия директор на ОДМВР-Кърджали"}
{"url": "https://standartnews.com/svyat/parizh-otroven-ot-pozhara-v-notr-dam-399419.html", "text": "Френският президент Еманюел Макрон призова възстановяването на катедралата да приключи в рамките на пет години, но неговата амбиция може да не стане реалност поради допълнителните щети, предаде БГНЕС. Първите възстановителни работи няма да се проведат преди първата половина на 2020 г.“, се отбелязва в съобщението на администрацията и се добавя, че „те са поставили здравето на работниците като абсолютен приоритет”. Дори със затварянето на „Нотр Дам”, екологичните групи и ключовият профсъюз настояват длъжностните лица да предприемат допълнителни предпазни мерки, за да защитят непосредствено заобикалящата ги общественост от потенциално вредните оловни отпадъци. „440 тона олово, под формата на дим по време на пожара - това превишава повече от четири пъти годишните емисии на олово в атмосферата за цяла Франция“, заяви говорителят на еко организацията Анри Пезерат и изследователят Ани Тебо-Мони пред репортери.", "date": "2019.08.15", "title": "Париж отровен от пожара в „Нотр Дам”"}
{"url": "https://standartnews.com/regionalni/poett-nikolay-milchev-gostuva-v-dzhdovnitsa-399424.html", "text": "Поетът Николай Милчев бе гост на тридневната „Работилница за думи” в Дъждовница, организирана от Арт движение Кръг.  Емоционалната среща с автора на 10 поетични книги и носител на множество литературни награди беше съпроводена със създаване на разнообразни визуални материали и инсталации, вдъхновени от стихове. „Арт къщата се превърна и в своеобразна сцена за изпълнения „на живо” на млади таланти със съдействието на актьора от Младежкия театър „Николай Бинев” Ахмед Юмер, бивш член на Кръг, участвал преди години в театрални работилници в Арт къщата в Дъждовница. \r\n     \r\n„Между различните предизвикателства пред участниците в „Работилницата за думи” бяха и въпроси за това как поезията да се превърне в „жива част” от градската архитектурна среда върху фасади, пейки със стихове, мобилни инсталации, билбордове и също как да я направим комуникативен инструмент за различни каузи пред вид големия й хуманитарен заряд”, обясни  Радост Николаева. \r\n     \r\nВ нестандартна акция за млади таланти от региона и семейства с талантливи деца от Кърджали се присъединиха също  социологът и автор на арт-фотографски проекти от Филаделфия Джейсън Дебоз, както и Музафер Мустафа-директор на образователна асоциация за нови рефлексивни образователни технологии от Истанбул.  ", "date": "2019.08.15", "title": "Поетът Николай Милчев гостува в Дъждовница"}
{"url": "https://standartnews.com/regionalni/stotitsi-uvazhikha-praznika-na-varna-399433.html", "text": "Със Света литургия и благодарствен молебен, отслужени от митрополит Йоан в Катедралния храм \"Успение Богородично\" започна празничният ден за варненци - празникът на Варна 15 август, Свето Успение Богородично. Малко след на площад \"Св. Св. Кирил и Методий\" това бяха идигнати знамената след което тръгна литийно шествие с чудотворната икона на Света Богородица. То бе водено от кмета на града Иван Портник. Заедно с него сред официалните лица бяха областният управител Стоян Пасев, председателят на общинския съвет Тодор Балабанов, народни представители, зам.-кметове,общински съветници, районни кметове. Редом с тях бяха и генералният консул на Руската федерация във Варна Владимир Климанов, почетни консули, граждани. Празничният ден продължава с богата програма. По традиция в 20 часа в Летния театър ще започне церемонията по връчване на почетни звания и отличия. За доброто настроение на зрителите ще се погрижат ансамбъл „Варна“, камерният ансамбъл \"Св. Йоан Кукузел – Ангелогласния\", квартет \"Светоглас\", Донко Марков и група \"Вакали\". От 20.30 часа на пл. \"Независимост\" започва традиционният концерт със солисти и оркестър на Държавната опера във Варна, с диригент Кръстин Настев. В 20 часа започва и празничният концерт на свободната зона на пристанището. Водещи на концерта ще бъдат Дамян Попов и Мария Накова– Миа. Публиката ще забавляват хип-хоп формацията Connection Crew, победителят от „Гласът на България” Атанас Кателиев и финалистите Кирил Хаджиев – Тино и Христиан Ненов, Славин Славчев и група „Julian’s Laughter”, Ицо Хазарта, 4Magic, Ева Пармакова, италианският DJ Fabrizio Parisi и TITA. Кулминацията на вечерта ще бъде участието на гръцката звезда Claydee. Около 23 часа ще започне празничната заря, която тази година за първи път ще бъде изстрелвана от морето. За целта във водите са монтирани 3 понтона, намиращи се на 120 м от брега. Заедно със зарята ще има и пироефекти от кея на военноморската база. Най-добре зарята ще може да се наблюдава от зоната край Морската гара. Събитията, свързани с празника на града, са организирани от Община Варна със съдействието на Военноморските сили и Варненската и Великопреславска митрополия.    ", "date": "2019.08.15", "title": "Стотици уважиха празника на Варна"}
{"url": "https://standartnews.com/svyat/arktika-se-topi-alarmira-khayko-maas-399456.html", "text": "Германският външен министър Хайко Маас призова да се обърне повече внимание на последиците от климатичните промени в Арктика при посещение в северните райони на Канада, предаде ДПА. \r\n\"Тези хора нямат възможност да дадат значителен принос за борбата с климатичните промени, като променят своето поведение\", каза Маас в Икалуит, столицата на територията Нунавут. \"Това е наша отговорност\", заяви той. \r\nТемпературите в Арктика се повишават три пъти по-бързо, отколкото средните стойности по света. Преди 50 години ледът е бил четири пъти повече от сега. \r\nТопенето на ледовете създава нови маршрути за корабоплаване, а ресурсите в региона под формата на изкопаеми горива и риба имат все по-голямо икономическо значение. \r\nПет държави, сред които САЩ и Русия, претендират за територии в региона, което поражда страхове от поява на нова конфликта зона. \r\n ", "date": "2019.08.15", "title": "Арктика се топи, алармира Хайко Маас"}
{"url": "https://standartnews.com/regionalni/nesebr-chestva-praznika-na-grada-399452.html", "text": "Град Несебър чества днес своя празник - Успение на Света Богородица. И тази година общината ще спази традицията и ще предостави на своите жители и гостите на града богата програма вечерта. Кулминацията в нея ще бъде грандиозният концерт с участието на рок легендите ФСБ. Очаква се огромен брой жители и гости на града да се съберат пред крепостните стени на Стария град и Провлака, пише Флагман. Миналата година празненствата уважиха над 15 хиляди души. Вероятно днес броят им ще е аналогичен. Празничната концертна програма ще открият в 20,30 ч. на пл. „Жулиета Шишманова“ група „SoulBmoll” и цирк „Балкански“. След това забавата ще се пренесе на Амфитеатъра с концерт на ансамбъл „Тракия“ от 21 часа. По същото време Орлин Павлов ще подгрява на сцената пред Крепостните стени хедлайнерите ФСБ. Те ще започнат изпълнението си в точно 22 ч. Минути преди полунощ се очаква кметът на община Несебър – Николай Димитров, да отправи поздрав към несебърлии. Програмата ще завърши в полунощ с музикално-светлинен спектакъл. Във връзка с огромния интерес към празника в Стария Несебър ще бъде въведена временна организация на движението. От 19:30 до 00:30 ч. ще бъде спряно движението на автомобили по правлака и в цялата стара част на града.", "date": "2019.08.15", "title": "Несебър чества празника на града"}
{"url": "https://standartnews.com/svyat/neizbukhnala-bomba-obezvredikha-v-kreml-399455.html", "text": "Бомба от Втората световна война беше открита и обезвредена на територията на Кремъл. Това стана причина за спиране на дейността на археолозите и журналистите в голямата кремълска градина. Това съобщи днес пред медиите комендантът на Кремъл Сергей Хлебников. \"Беше открита авиобомба, по всяка вероятност от времето на Втората световна война\", каза той и добави: \"Това е неизбухнала бомба, покрита от дебел пласт земя\". Опасната находка бе открита при строителни работи на ската на Тайницката градина от страната на река Москва, където в царските времена се намирал зимникът за съхраняване на продукти, а сега се полага хидроизолация. При спазване на всички мерки за безопасност боеприпасът беше отстранен от територията на Кремъл. \r\n \r\n ", "date": "2019.08.15", "title": "Неизбухнала бомба обезвредиха в Кремъл"}
{"url": "https://standartnews.com/svyat/pozhari-vilneyat-i-v-yuzhna-frantsiya-399458.html", "text": "  Над 500 пожарникари се борят с пожар, който от вчера е обхванал около 900 хектара борови гори и храсти в южния френски департамент Од, а друг пожар бушува в съседния департамент Еро, предаде АФП. \r\n \r\nПожарът в Од е отслабнал, но не може да се каже, че е овладян заради покачването на температурите и усилването на вятъра, който може да достигне скорост от 50-60 км/час по-късно през деня, съобщи полковник Ерик Фелтен от противопожарната служба. В гасенето на пожара са включени 510 пожарникари и пет самолета. \r\n \r\nНяма данни за пострадали или за разрушени жилища. \r\n \r\nВторият пожар, в департамента Еро, е овладян, след като е изгорил 250 хектара борови гори. В борбата с него участват 460 пожарникари.  \r\n     ", "date": "2019.08.15", "title": "Пожари вилнеят и  в Южна Франция"}
{"url": "https://standartnews.com/svyat/zashcho-komandirt-na-a321-go-prizemi-v-tsarevichaka-399466.html", "text": "Пилотът на катастрофиралия A321 в Московска област Дамир Юсупов разказа как е решил да приземи  лайнера в полето. Юсупов отбеляза, че първоначално искал да се върне на летището, тъй като мощността на двигателя не била достатъчна за продължаване на полета. Но когато видях, че вторият двигател също отказва, взех решение  да кацна в полето, казва той на пресконференцията. \r\nКогато пилотът разбрал, че самолетът неизбежно ще се сблъска със земята, той се опитал да кацне  възможно най-меко. \r\n„По-безопасно е да се приземи самолет без шаси, иначе може да се преобърне и последиците могат да бъдат по-лоши“, обяснил Юсупов решението си. В същото време командирът на екипажа, който спасил 233 души, заяви, че не се смята за герой. Според него да приземи самолета в полето било единственото правилно решение. Юсупов каза още, че се е обадил на жена си едва след евакуацията на всички пътници. \r\n\"Излязох, обиколих самолета, разгледахме външните повреди, уверих се, че всичко е на безопасно разстояние. Върнах се в пилотската кабина и оттам се обадих на жена ми\", добави той. \r\nПилотът подчерта, че подготовката за полета се провела нормално и аварийни ситуации като тази, която се е случила, редовно се разработват на симулатори. \"Следователно ние бяхме психически и професионално подготвени. Имаме симулатор в Екатеринбург, собствено училище за обучение на полетен персонал. Благодарение на тези умения успяхме да приземим успешно самолета\", каза той. \r\nГоворейки за плановете си  за бъдещето, Юсупов отбеляза, че инцидентът не обезкуражава желанието му да лети, но ще има нужда от почивка за известно време. Командирът на самолета благодарил също така на вторя пилот пилот, на екипажа, на пътниците. Пътниците били евакуирани с помощта  на надуваеми рампи. След инцидента 75 души, включително 19 деца, потърсили медицинска помощ. \r\nОбразувано е наказателно дело за нарушаване на правилата за безопасност на движението и експлоатацията на въздушния транспорт, а за разследването на инцидента е създадена специална комисия. \r\nКакто отбеляза прессекретарят на руския лидер Дмитрий Песков, в близко бъдеще на пилотите на самолета ще бъдат връчени държавни награди. \r\nПредставител на Ural Airlines заяви пред РИА Новости, че самолетът не може да бъде възстановен. \r\nСамолетът A321 Ural Airlines с 226 пътници и седем члена на екипажа на борда изпълнявал полет от Москва до Симферопол. \r\nВеднага след излитането ято чайки се ударили в двигателите му, което довело до прекъсване на работата им. Пилотите решили спешно да кацнат в царевично поле край село Рибинское. Самолетът се приземил безопасно с изключени двигатели и приземен колесник.", "date": "2019.08.15", "title": "Защо командирът на A321 го приземи в царевичака"}
{"url": "https://standartnews.com/svyat/lokalizirakha-pozhara-na-ostrov-evbeya-399439.html", "text": "Гръцките пожарникари, които вече трети ден се борят с горски пожар в труднодостъпни райони на остров Евбея, са успели да локализират огъня, предаде ТАСС, позовавайки се на агенция АНА-МПА. Според гръцката агенция пожарът е локализиран в клисура недалеч от село Платания. С пожара се борят над 380 пожарникари с 98 пожарни коли, както и военни, общински служители и доброволци. Общо 12 самолета, включително два, изпратени от Италия, и един от Испания, както и 11 хеликоптера възобновиха полетите по зазоряване днес, съобщи пожарната служба. \r\n  \r\nПо оценки на на пожарникарите и местните власти от огъня са пострадали от 1000 до 2500 хектара гори. Огънят пламна около 3 ч. сутринта във вторник, изпепелявайки гъста борова гора. Жителите на четири села бяха евакуирани в първия ден, макар че някои от тях се върнаха по домовете си в сряда. \r\n  \r\nПричините за пожара се разследват от криминалния отдел на противопожарната служба, който вече е разпитал 20 свидетели.", "date": "2019.08.15", "title": "Локализираха пожара на остров Евбея"}
{"url": "https://standartnews.com/sport/barti-sprya-sharapova-v-sinsinati-399408.html", "text": "Поставената под №1 на турнира в Синсинати (2,94 млн. долара награден фонд) Ашли Барти не даде никакви шансове на шампионката от 2011-а Мария Шарапова. В мач от втория кръг на турнира 23-годишната австралийка спечели мача с 6:4, 6:1 за 90 минути. Шарапова водеше с пробив в първия сет, но в 10-ия гейм Барти си го върна, а после взе и сета с 6:4. Във втория шампионката от Ролан Гарос бе още по-убедителна и записа 40-ата си победа за сезона. На осминафиналите австралийката ще играе с Анет Контавейт. Световната №1 в тениса Наоми Осака също преодоля втория кръг в Синсинати. Поставената под номер 2 японка спечели със 7:6 (3), 2:6, 6:2 срещу Александра Саснович. В следващия кръг Осака ще се изправи срещу Су-Вей Сие (Тайван), която победи Дженифър Брейди (САЩ) със 7:6 (9), 6:3.", "date": "2019.08.15", "title": "Барти спря Шарапова в Синсинати"}
