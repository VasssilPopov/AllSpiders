{"url": "https://www.standartnews.com/sport/berbatov-prekrati-profesionalnata-si-kariera-401953.html", "text": "Димитър Бербатов обяви ексклузивно, че прекратява своята кариера. “Това е краят на моя професионален път“, обяви Бербатов пред Спортното шоу на Дарик радио и dsport.bg. \"Пак оставам във футбола, но нещо в мен умря. Гледаш мач, бившите си отбори, ако е на живо е още по-лошо, защото си разчертаваш варианти за игра. Ако си изпълнил голяма част от амбициите и целите си, когато дойде моментът да спреш, ти янма да съжаляваш толкова много”, коментира Бербо Димитър Бербатов е един от най-успешните централни нападатели в Европа. Той е футболист №1 на България рекордните седем пъти. Роден е на 30 януари 1981 г. в Благоевград. В първи и втори клас тренира лека атлетика и скок на дължина. Към футбола се насочва на 10 години и влиза в школата на Пирин. За Бербатов в училище най-трудния му предмет е физика, завършва училище със среден успех 4,80. Извън футбола негови хобита са рисуването и баскетбола. Изиграва 660 мача, вкарва 273 гола. Прекарва пет сезона в германския Байер Леверкузен, впоследствие е купен от Тотнъм. Играч на „шпорите“ е три сезона, в които се разписва на 27 пъти. През месец септември 2008г. минути преди затварянето на трансферния прозорец Бербатов преминава в Манчестър Юнайтед. За българина са заплатени 30,75 млн. паунда и по този начин се превръща в най-скъпият футболист, купуван от сър Алекс Фъргюсън до този момент. Тотнъм до последно не искат да пуснат Бербатов в Юнайтед и много хора са песимистични за неговия трансфер на „Олд Трафорд“.  През третия сезон в Манчестър Юнайтед Бербатов е сред водещите играчи във Висшата лига по голове и асистенции. Той е първият футболист в историята на тима, който отбелязва хеттрик на вечния враг Ливърпул от Втората световна война. Това става на този ден преди точно 9 години. През 2010г. вкарва 5 гола на Блекбърн в един мач. По този начин влиза в историята на Висшата лига, защото е първият футболист, който вкарва толкова попадения в рамките на един двубой. През сезон 2010/2011 Бербатов е голмайстор на Висшата лига. Бербатов е купен от Фулъм, после играе за Монако и ПАОК. За последно бе играч на индийския Керала Бластърс, за който отбеляза само един гол. Капитан е на националния отбор по футбол на България от 2006 до 2010 г., когато се оттегля от него.С 48-те отбелязани попадения Димитър Бербатов е рекордьор по голове за националния отбор заедно с Христо Бонев.", "date": "2019.09.19", "title": "Бербатов прекрати професионалната си кариера"}
{"url": "https://standartnews.com/svyat/bezhanets-ot-afrika-vze-momiche-za-zalozhnik-v-germaniya-401972.html", "text": "Африкански бежанец, за когото се твърди, че е от ганайски произход е взел малко момиче за заложница в германския град Визмар в местен център за чужденци, съобщиха от градското полицейско управление. Спекулира се, че детето може да е собственото дете на мъжа, което той използва като средство за упражняване на натиск върху властите, за да го оставят в Германия. Мъжът е невъоръжен, информира Спутник. Полицията е отцепила сградата и в момента води преговори с мъжа. Всички служители в Службата за управление на чужденците са напуснали сградата, според шефа на местната администрация Кирстен Вайс. Състоянието на детето се наблюдава от лекар по всяко време. Предполагаемият му родител се опитва да убеди властите да направят тест за бащинство, който по същество би го спасил да бъде изгонен от Германия. \r\n \r\nСтраната е изправена пред голям наплив от мигранти и търсещи убежище от Близкия изток и Африка, откакто канцлерката Ангела Меркел обяви политика на „отворени врати“ през 2015 г. Някои политици, активисти и критици на либералната миграционна политика твърдят, че това е причинило нарастването на криминогенните фактори в Германия.", "date": "2019.09.19", "title": "Бежанец от Африка взе момиче за заложник в Германия"}
{"url": "https://standartnews.com/svyat/pompeyo-podkrepya-pravoto-na-sauditska-arabiya-na-zashchita-401961.html", "text": "Американският държавен секретар Майк Помпейо каза на среща със саудитския престолонаследник Мохамед бин Салман, че САЩ подкрепят правото на Саудитска Арабия да се защитава и че поведението на Иран няма да бъде търпяно, предаде Ройтерс. Помпейо осъди нападенията срещу саудитски петролни съоръжения и подкрепи призива на Саудитска Арабия за идване на международни експерти в страната за провеждане на по-нататъшно разследване. Принц Мохамед подчерта, че атаките са имали за цел да дестабилизират сигурността в региона и да навредят на световните енергийни доставки и икономиката, съобщи Саудитската агенция по печата. На срещата двамата обсъдиха \"необходимостта международната общност да се обедини за противодействие срещу продължаващата заплаха от иранския режим\" и се съгласиха, че трябва да се потърси отговорност на Иран за неговото \"агресивно, безразсъдно и заплашително поведение\", заяви Държавният департамент, цитиран от ДПА. Късно снощи, след като пристигна в Саудитска Арабия, американският държавен секретар нарече нападението срещу саудитски петролни съоръжения \"акт на война\" от страна на Иран. Той отново определи като \"измамнически\" твърденията на йеменските бунтовници хуси, че те са извършили атаката. Междувременно генералният секретар на ООН Антониу Гутериш каза, че експерти на световната организация за заминали за Саудитска Арабия, за да разследват нападенията срещу петролни съоръжения, предаде Асошиейтед прес. Експертите са изпратени съгласно резолюцията на Съвета за сигурност на ООН, с която беше одобрено ядреното споразумение от 2015 г. между Иран и световните сили. Тя изисква генералният секретар да докладва на всеки шест месеца за изпълнението на сделката, включваща ограничения върху свързаните с оръжия трансфери към и от Иран. Заместник-говорителят на ООН Фархан Хак каза, че експертите, изпратени за Саудитска Арабия, съдействат за тези доклади и наблюдават санкциите срещу Йемен. Гутериш отново осъди нападенията срещу саудитски петролни съоръжения и ги определи като значително изостряне на напрежението в Персийския залив, което трябва да спре. Отломките от крилата ракета и дронове, които Саудитска Арабия казва, че е открила след нападенията срещу нейни петролни съоръжения, приличат на произведени от Иран оръжия, въпреки че е нужна повече информация, за да се направи категорична връзка, заявиха анализатори, цитирани от Асошиейтед прес. Особено забележителна е била крилатата ракета, която според тях наподобявала ракетата \"Кудс-1\", показвана по-рано от йеменските бунтовници хуси. Анализаторите обаче са единодушни, че ракетата със своя малък турбо двигател \"TJ100\" е ограничена до обсег от 700 километра. Това означава, че тя не би могла да бъде изстреляна от Йемен, който е на над 1000 километра от петролните съоръжения, взети на прицел при нападението в събота, за което отговорност поеха хусите. Саудитска Арабия заяви вчера, че нападението \"несъмнено е спонсорирано от Иран\". Иран отрича да е замесен и заплашва САЩ, че ще отвърне \"незабавно\", ако бъде атакуван като ответна мярка. Мястото, където е паднала ракетата на земята, също предполага, че тя е дошла от север, каза анализаторът Сим Так от частната разузнавателна фирма Стратфор. \"Представата, че страдащият от бедност и разкъсван от война Йемен би могъл да разработи крилата ракета без каквато и да е външна помощ, изглежда невероятна\", заяви изследователят Фабиан Хинз. Според него предишните усилия на Иран да доставя ракети на хусите и фактът, че страната използва двигателите \"TJ100\" в своята програма за дронове, \"наистина предполага, че Иран може да стои зад Кудс-1\".  ", "date": "2019.09.19", "title": "Помпейо подкрепя правото на Саудитска Арабия на защита"}
{"url": "https://standartnews.com/svyat/obrakha-zamk-vv-frantsiya-401958.html", "text": "Дворецът \"Во льо Виконт\" е известен като най-големия частен  имот в страната Неизвестни лица са откраднали ценности на стойност два милиона евро от замъка \"Во льо Виконт\", който се намира на югоизток от Париж, съобщават Франс прес и БТА. Рано сутринта престъпниците са завързали и обездвижили собствениците на двореца - съпружеска двойка. По данни на прокуратурата съпрузите не са получили наранявания. Към момента се води разследване по случая. Дворецът \"Во льо Виконт\" е известен като най-големия частен недвижим имот във Франция, разположен в имение от 500 хектара на 55 километра от столицата. Той е бил построен в периода 1658-1661 година за Никола Фуке, виконт на Во и Мелюн. \r\n \r\nТой е бил суперинтендант по финансите на крал Луи XIV и е бил считан за втория най-важен човек в държавата по онова време. Замъкът е послужил по-късно за първообраз при строителството на дворцовия комплекс във \"Версай\".", "date": "2019.09.19", "title": "Обраха замък във Франция"}
{"url": "https://standartnews.com/svyat/putin-magiya-ne-go-lovi-401956.html", "text": "Руската полиция арестува шаман, тръгнал пеш от Сибир към Москва, за да прави екзорсизъм на президента Владимир Путин, когото смята за \"демон\", съобщи АФП. Александър Габичев е арестуван край магистрала в Бурятия тази нощ. Той е върнат в родната му Якутия, където го издирват за престъпление. За ареста съобщи в ЮТюб последовател на шамана, който пътувал с него. Александър Габичев започвал пътуването си през март и планирал да стигне в Москва през 2021 г. За целта трябвало да измине около 5000 км. Напоследък го придружавала малка група последователи. Това привлякло вниманието към него и довело не само до репортажи по телевизията, но и до проблеми с местните власти. През август пристигането му в столицата на Бурятия - Улан Уде, предизвикало проблеми. Други шамани му забранили да влиза в града, а много от последователите му били арестувани. Последвали демонстрации в защита на задържаните. Шаманите, които претендират, че контактуват с природните сили, някога са били много популярни в изолирания Сибир и Далечния изток. Съветската власт обаче ги забранява и те практикуват тайно. След края на СССР интересът към тях нараства, но има много критики, че новите шамани нямат нищо общо с традициите от миналото.", "date": "2019.09.19", "title": "Путин магия не го лови"}
{"url": "https://standartnews.com/sport/pokazakha-koy-vze-parite-ot-tototo-401973.html", "text": "Теньо Трендев от Стара Загора е късметлията, който позна печелившата комбинация в „Тото 2 – 6 от 42“ на 15.09.2019 г. 74-ият тираж в игрите на СПОРТ ТОТО се оказа щастлив за него и той ще прибере феноменалната сума от 676 386 лева. Теньо е третият късметлия, който в три поредни недели печели джакпот в игрите на тотото. Преди това Стоян Георгиев и Екатерина Мичева грабнаха близо 8 милиона лева в рамките на само две седмици от “6 от 49”.           Теньо научил, че печели, когато проверил фиша си онлайн. Късметът не за първи път каца на рамото на лоялния участник в игрите. 40-годишната му практика като тото играч досега му е носила чисто нов луксозен автомобил „Форд Мондео“ от Втори тото шанс на „6 от 49” и малко над 10 хил. лева от “5 от 35”. Джакпотът в “6 от 42” идва като логично продължение на върволицата от печалби. Тъй като предпочита да ходи пеш или да използва публичен транспорт, когато спечелил колата, Теньо се чудел, дали да задържи возилото. Късметлията послушал съвета на дъщеря си, която го убедила да запази автомобила, защото иначе ще изтърве късмета си. Вярва, че с това преопределил и голямата си печалба. Теньо има голямо семейство – син, дъщеря и много внуци. Казва, че ще сподели парите си с тях.           Като дългогодишен участник в тото игрите, Теньо не пропуска възможността да се включи в програмата за лоялност „ТОТО КЛУБ“. Тя дава шансове за страхотни бонус печалби без допълнителен залог.           На останалите участници в игрите на СПОРТ ТОТО пожелава много късмет и печалби. : тел. 088 4995061 e-mail:               Теньо Трендев от Стара Загора е късметлията, който позна печелившата комбинация в „Тото 2 – 6 от 42“ на 15.09.2019 г. 74-ият тираж в игрите на СПОРТ ТОТО се оказа щастлив за него и той ще прибере феноменалната сума от 676 386 лева. Теньо е третият късметлия, който в три поредни недели печели джакпот в игрите на тотото. Преди това Стоян Георгиев и Екатерина Мичева грабнаха близо 8 милиона лева в рамките на само две седмици от “6 от 49”.           Теньо научил, че печели, когато проверил фиша си онлайн. Късметът не за първи път каца на рамото на лоялния участник в игрите. 40-годишната му практика като тото играч досега му е носила чисто нов луксозен автомобил „Форд Мондео“ от Втори тото шанс на „6 от 49” и малко над 10 хил. лева от “5 от 35”. Джакпотът в “6 от 42” идва като логично продължение на върволицата от печалби. Тъй като предпочита да ходи пеш или да използва публичен транспорт, когато спечелил колата, Теньо се чудел, дали да задържи возилото. Късметлията послушал съвета на дъщеря си, която го убедила да запази автомобила, защото иначе ще изтърве късмета си. Вярва, че с това преопределил и голямата си печалба. Теньо има голямо семейство – син, дъщеря и много внуци. Казва, че ще сподели парите си с тях.           Като дългогодишен участник в тото игрите, Теньо не пропуска възможността да се включи в програмата за лоялност „ТОТО КЛУБ“. Тя дава шансове за страхотни бонус печалби без допълнителен залог.           На останалите участници в игрите на СПОРТ ТОТО пожелава много късмет и печалби.", "date": "2019.09.19", "title": "Показаха кой взе парите от тотото"}
{"url": "https://www.standartnews.com/sport/pokazakha-koy-vze-parite-ot-tototo-401973.html", "text": "Теньо Трендев от Стара Загора е късметлията, който позна печелившата комбинация в „Тото 2 – 6 от 42“ на 15.09.2019 г. 74-ият тираж в игрите на СПОРТ ТОТО се оказа щастлив за него и той ще прибере феноменалната сума от 676 386 лева. Теньо е третият късметлия, който в три поредни недели печели джакпот в игрите на тотото. Преди това Стоян Георгиев и Екатерина Мичева грабнаха близо 8 милиона лева в рамките на само две седмици от “6 от 49”.           Теньо научил, че печели, когато проверил фиша си онлайн. Късметът не за първи път каца на рамото на лоялния участник в игрите. 40-годишната му практика като тото играч досега му е носила чисто нов луксозен автомобил „Форд Мондео“ от Втори тото шанс на „6 от 49” и малко над 10 хил. лева от “5 от 35”. Джакпотът в “6 от 42” идва като логично продължение на върволицата от печалби. Тъй като предпочита да ходи пеш или да използва публичен транспорт, когато спечелил колата, Теньо се чудел, дали да задържи возилото. Късметлията послушал съвета на дъщеря си, която го убедила да запази автомобила, защото иначе ще изтърве късмета си. Вярва, че с това преопределил и голямата си печалба. Теньо има голямо семейство – син, дъщеря и много внуци. Казва, че ще сподели парите си с тях.           Като дългогодишен участник в тото игрите, Теньо не пропуска възможността да се включи в програмата за лоялност „ТОТО КЛУБ“. Тя дава шансове за страхотни бонус печалби без допълнителен залог.           На останалите участници в игрите на СПОРТ ТОТО пожелава много късмет и печалби. : тел. 088 4995061 e-mail:               Теньо Трендев от Стара Загора е късметлията, който позна печелившата комбинация в „Тото 2 – 6 от 42“ на 15.09.2019 г. 74-ият тираж в игрите на СПОРТ ТОТО се оказа щастлив за него и той ще прибере феноменалната сума от 676 386 лева. Теньо е третият късметлия, който в три поредни недели печели джакпот в игрите на тотото. Преди това Стоян Георгиев и Екатерина Мичева грабнаха близо 8 милиона лева в рамките на само две седмици от “6 от 49”.           Теньо научил, че печели, когато проверил фиша си онлайн. Късметът не за първи път каца на рамото на лоялния участник в игрите. 40-годишната му практика като тото играч досега му е носила чисто нов луксозен автомобил „Форд Мондео“ от Втори тото шанс на „6 от 49” и малко над 10 хил. лева от “5 от 35”. Джакпотът в “6 от 42” идва като логично продължение на върволицата от печалби. Тъй като предпочита да ходи пеш или да използва публичен транспорт, когато спечелил колата, Теньо се чудел, дали да задържи возилото. Късметлията послушал съвета на дъщеря си, която го убедила да запази автомобила, защото иначе ще изтърве късмета си. Вярва, че с това преопределил и голямата си печалба. Теньо има голямо семейство – син, дъщеря и много внуци. Казва, че ще сподели парите си с тях.           Като дългогодишен участник в тото игрите, Теньо не пропуска възможността да се включи в програмата за лоялност „ТОТО КЛУБ“. Тя дава шансове за страхотни бонус печалби без допълнителен залог.           На останалите участници в игрите на СПОРТ ТОТО пожелава много късмет и печалби.", "date": "2019.09.19", "title": "Показаха кой взе парите от тотото"}
{"url": "https://standartnews.com/svyat/zabrana-za-pushene-pred-detsa-v-grtsiya-na-otkrito-401964.html", "text": "Гърция забранява тютюнопушенето на всички открити обществени места, където се намират деца. Това включва детски площадки, дворове на училища и детски градини и други. \r\nПредстои парламентът да гласува глобите, които се очаква да надхвърлят 1000 евро. В началото на август здравният министър Васили Кикиляс разпрати инструкции до местните власти да спазват законодателството за забрана на пушенето на публични места. То е в сила вече 10 години, но до момента почти не се прилагаше. Забраната включва барове, ресторанти, магазини, хотелски стаи, лични автомобили, чакални, летища, обществения транспорт, учебните заведения и всички институции, които предоставят обществени услуги. \r\n \r\nКикиляс, който е лекар и бивш спортист, съобщи, че в началото на октомври започва кампания срещу тютюнопушенето сред младите хора. В началото на август здравното министерство пък разпрати инструкции до местните власти да спазват приетото преди 10 години законодателство за забрана на пушенето на публични места, което на практика почти не се е прилагала. Именно реалното прилагане на забраната бе едно от предизборните обещания на новия премиер Кириакос Мицотакис. \r\n \r\nСпоред забраната пушенето е забранено в барове, ресторанти, хотелски стаи и дори в личните автомобили, като в обхвата влизат както обикновените, така и електронните цигари. Глобата за пушене на обществено място варира между 50 и 500 евро, а санкция може да бъде наложена и на собствениците на мястото, в което се пуши. Глобите започват от 500 и достигат до 10 хил. евро при четвъртото поредно нарушение. Тогава магазинът или заведението могат да бъдат затворени за 10 дни, а при пето нарушение – и за постоянно. \r\n \r\nСъщите са глобите и за продажба на алкохол и цигари на малолетни, както и за насърчаване на пушенето на места със забрана. \r\n \r\nЗа пушене в личните автомобили глобата започва от 1500 евро – без значение дали пуши шофьорът или някой от пътниците. Глобата скача двойно, ако в колата има дете под 12-годишна възраст. Двойна глоба плащат и водачите от обществения транспорт, които пушат в превозното средство. \r\n \r\nВ заведения с музика на живо и казината могат да бъдат обособени зони за пушене като собствениците плащат годишна такса от 200 евро на кв/м за тях.", "date": "2019.09.19", "title": "Забрана за пушене пред деца в Гърция на открито"}
{"url": "https://standartnews.com/sport/mlniya-sprya-futbolen-mach-snimki-401922.html", "text": "Мълния удари в последните минути на футболен мач в Кингстън, Ямайка. Срещата между ученическите отбори на “Jamaica College” и “Wolmer’s Boys” е била прекъсната от съдийската тройка веднага след инцидента, в 84-тата минута. Светкавицата ударила трима футболисти, единият, от които бил откаран в болница в безсъзнание, уточнява изданието “Jamaica Observer”. Другите двама са прегледани и изписани без травми. Ударът на мълния в земята създава опасно поле около точката на директното попадение. Често при подобни ситуации в полето умират цели стада животни. ", "date": "2019.09.19", "title": "Мълния спря футболен мач (СНИМКИ)"}
{"url": "https://standartnews.com/svyat/btr-gotvyat-kontserti-v-sashch-i-kanada-401920.html", "text": "През ноември Б.Т.Р. ще има 15 концерта в САЩ и Канада, съобщиха от екипа на групата. \r\n  \r\nПреди това, на 27 септември, музикантите откриват есенния сезон с концерт в \"Сити стейдж\". В София те ще изсвирят повечето песни от най-новия си албум \"Невидими стени\", заедно с най-популярните си хитове. \r\n  \r\nБ.Т.Р. е в състав Атанас Пенев (вокали), Славчо Николов (китари, вокали), Иван Калфов (бас китара) и Илиян Диков (барабани). Тази пролет те направиха европейско и национално лятно турне \"Невидими стени 2019\", припомня БТА.  Последната обиколка на родните музиканти зад океана бе през 2015 г.", "date": "2019.09.19", "title": "Б.Т.Р. готвят концерти в САЩ и Канада"}
{"url": "https://www.standartnews.com/sport/zavrshi-i-chetvrtiyat-turnir-ot-tenis-ligata-17-401963.html", "text": "По традиция на кортовете на СК \"ДЕМА\" се проведе и четвъртият пореден турнир, който беше само по двойки от популярната верига \"17+\". Времето беше прекрасно, условията за спорт също. Емоциите и хубавата игра бяха на много високо и положително ниво. Всички двойки бяха разпределени в две групи, където играха на принципа \"всеки срещу всеки\" и първите две двойки от група излизаха на полуфиналите. В горната част на схемата в директните елиминация едни срещу други се изправиха Ваньо Василев и Пол Кортлендер срещу Григор Шопов и Веселин Трифонов. Василев и Кортлендер спечелиха с 4/0 и 4/2, а в долната двойките Руси Гюров и Влади Моленда победиха Калин Кънчев и Живко Жеков с 4/1 и 5/4 (3). На финала за пръв път двете двойки се изправиха едни срещу други като опитната и обиграна двойка Гюров и Моленда спечелиха с 5/41 (1), 4/1 и по този начин се окичиха със златните медали. За всички участници отново бяха предвидени предметни награди от партньорите на лигата, изотонични напитки с бранда \"4МОVE\", които даваха сила и тонус, а \"Doppel Herz\" бяха подготвили специален комплект от подбрани висококачествени продукти. С настъпването на есента настъпва и краят на още една успешна година за лигата. Предстои и финалният мастърс турнир, който ще се проведе отново на кортовете на СК \"ДЕМА\" на 5-6 октомври и ще е отворен за всички участници. Точките се удвояват, а след него ще е ясen крайният победител и годишната ранглиста за 2019-та година!  ", "date": "2019.09.19", "title": "Завърши и четвъртият турнир от тенис лигата \"17+\""}
{"url": "https://www.standartnews.com/sport/kaleyn-i-taseva-finalistki-v-mnogoboya-401957.html", "text": "Боряна Калейн и Катрин Тасева се класираха за многобоя на световното първенство по художествена гимнастика в Баку, предаде БНР. След приключване на квалификацията Калейн се класира на 8-мо място със сбор от 64.400 точки (21.600 точки на обръч, 21.450 токи на топка, 21.350 точки на бухалки и 19.050 точки на лента и утре ще играе в по-силния поток на гимнастичките, заели място от 1-во до 12-то За Тасева пресявките на това първенство се оказаха далеч от очакванията и възможностите й. От самото начало на шампионата изпълненията й не тръгнаха добре и тя остана на 18-та със сбор от 60.300 точки (20.400 точки на обръч, 19.500 точки на топка, 20.400 точки на бухалки и 18.800 точки). Така утре Катрин ще стартира във втория поток - на гимнастичките от 12-то до 24-то място. Невяна Владинова изигра две много добри съчетания - на бухалки и лента и даде каквото можа за отборната надпревара, но не успя да намери място във финалите на двата уреда. В този с бухалки Боряна Калейн е 10-та  с 21.350 точки, Тасева остана 18-а с 20.400, а Владинова е 19-а с 20.300. В пресявките с лента Владинова получи 19.250 точки, но това й стигна само за 11-ото място. Веднага след нея завърши Калейн с 19.050, а Тасева се класира 15-а с 18.800. Най-добра в пресявките беше рускинята Дина Аверина със 71.350, пред Линой Ашрам (Израел) с 68.400 точки и Арина Аверина (Русия) с 67.750 точки. Отборно България (Невяна Владинова, Катрин Тасева и Боряна Калейн) не успя да защити сребърното си отличие от шампионата миналата година в София, като се наред на 6-то място с актив от 164.250 точки . Световната титла спечели състава на Русия (Дина и Арина Аверини и Екатерина Селезньова)със  186.500 токи, следван от тимовете на Израел (Линой Ашрам, Никол Зелихман и Никол Воронков) - 174.450 точки и на Беларус (Катерина Халхина, Анастасия Салос и Кристина Погранична) със 168.550 точки. фото БНР", "date": "2019.09.19", "title": "Калейн и Тасева финалистки в многобоя"}
{"url": "https://standartnews.com/svyat/khilyadi-mrtvi-ribi-v-ezero-v-severna-grtsiya-401965.html", "text": "Хиляди мъртви риби бяха изхвърлени на брега на езерото Коронея в Северна Гърция в резултат на високите температури и спадащото водно ниво, съобщиха властите. \r\n \r\nДългият период на суша и високите температури се оказаха пагубни за рибата, заяви Димитра Бобори, отговорна за езерата в региона на Македония, цитирана от АФП. \r\n \r\nЕзерото, на 30 километра от град Солун, е дом на подобни явления многократно през последните няколко десетилетия. \r\n \r\nДълбочината на Коронея е спаднала от 2,8 метра през 2014 г. до между 60 и 80 сантиметра в днешни дни, каза Бобори и добави, че инженерните работи не са успели да обърнат тенденцията. \r\n \r\nСлед няколко предупреждения, призоваващи Гърция да защити по-добре езерото, през 2011 г. Европейската комисия внесе въпроса в Европейския съд. \r\n \r\nЕколозите и гръцката асоциация за наблюдение на птици обвиняват за замърсяването промишлеността и селскостопанския бизнес. \r\n \r\nОт 1995 г. насам хиляди мъртви риби са изплували на брега на езерото Коронея поне четири пъти. Животът на птиците също е сериозно засегнат. През 2007 г. 200 птици бяха открити мъртви на брега на езерото след епидемия от бактерии. Но най-голямото бедствие се случи през 2004 г., когато 4 500 птици загинаха след появата на токсина Clostridium botulinum развиващ се в застояла или замърсена вода, който причинява болестта ботулизъм. \r\n \r\nЕзерото, известно като богато местообитание и ключова точка за мигриращите птици е част от Европейската мрежа за опазване на околната среда „Натура“.", "date": "2019.09.19", "title": "Хиляди мъртви риби в езеро в Северна Гърция"}
{"url": "https://standartnews.com/sport/berbatov-prekrati-profesionalnata-si-kariera-401953.html", "text": "Димитър Бербатов обяви ексклузивно, че прекратява своята кариера. “Това е краят на моя професионален път“, обяви Бербатов пред Спортното шоу на Дарик радио и dsport.bg. \"Пак оставам във футбола, но нещо в мен умря. Гледаш мач, бившите си отбори, ако е на живо е още по-лошо, защото си разчертаваш варианти за игра. Ако си изпълнил голяма част от амбициите и целите си, когато дойде моментът да спреш, ти янма да съжаляваш толкова много”, коментира Бербо Димитър Бербатов е един от най-успешните централни нападатели в Европа. Той е футболист №1 на България рекордните седем пъти. Роден е на 30 януари 1981 г. в Благоевград. В първи и втори клас тренира лека атлетика и скок на дължина. Към футбола се насочва на 10 години и влиза в школата на Пирин. За Бербатов в училище най-трудния му предмет е физика, завършва училище със среден успех 4,80. Извън футбола негови хобита са рисуването и баскетбола. Изиграва 660 мача, вкарва 273 гола. Прекарва пет сезона в германския Байер Леверкузен, впоследствие е купен от Тотнъм. Играч на „шпорите“ е три сезона, в които се разписва на 27 пъти. През месец септември 2008г. минути преди затварянето на трансферния прозорец Бербатов преминава в Манчестър Юнайтед. За българина са заплатени 30,75 млн. паунда и по този начин се превръща в най-скъпият футболист, купуван от сър Алекс Фъргюсън до този момент. Тотнъм до последно не искат да пуснат Бербатов в Юнайтед и много хора са песимистични за неговия трансфер на „Олд Трафорд“.  През третия сезон в Манчестър Юнайтед Бербатов е сред водещите играчи във Висшата лига по голове и асистенции. Той е първият футболист в историята на тима, който отбелязва хеттрик на вечния враг Ливърпул от Втората световна война. Това става на този ден преди точно 9 години. През 2010г. вкарва 5 гола на Блекбърн в един мач. По този начин влиза в историята на Висшата лига, защото е първият футболист, който вкарва толкова попадения в рамките на един двубой. През сезон 2010/2011 Бербатов е голмайстор на Висшата лига. Бербатов е купен от Фулъм, после играе за Монако и ПАОК. За последно бе играч на индийския Керала Бластърс, за който отбеляза само един гол. Капитан е на националния отбор по футбол на България от 2006 до 2010 г., когато се оттегля от него.С 48-те отбелязани попадения Димитър Бербатов е рекордьор по голове за националния отбор заедно с Христо Бонев.", "date": "2019.09.19", "title": "Бербатов прекрати професионалната си кариера"}
{"url": "https://standartnews.com/biznes/bnb-slab-rst-na-prekite-chuzhdi-investitsii-prez-yuli-401935.html", "text": "През юли 2019 година положителното салдото по текущата сметка на България надвиши 950 млн. евро, докато преките чуждестранни инвестиции се увеличиха с едва 8 млн. евро, но при тяхно сумарно увеличение от началото на годината с над 530 млн. евро, показват данни на БНБ за платежния баланс на нашата страна. Балансът по текущата и капиталова сметка на България през юли е положителен и в размер на 1,1107 млрд. евро спрямо излишък за 1,0598 млрд. евро точно преди година (през юли 2018-а). За първите седем месеца на годината текущата и капиталова сметка е на излишък от 3,5647 млрд. евро при доста по-скромен позитивен баланс от 1,643 млрд. евро през същия период на 2018-а година. Салдото само по текущата сметка през юли е положително и възлиза на 955,9 млн. евро при излишък за 1,002 млрд. евро точно година по-рано. За януари - юли 2019-а година позитивният баланс по текущата сметка нарасна до 2,9756 млрд. евро спрямо излишък за 1,3905 млрд. евро през същия период на миналата година, според последните данни на БНБ. Търговското салдо на нашата страна през юли остава отрицателно, но възлиза на едва 8,9 млн. евро при дефицит за 84,5 млн. евро през същия месец година по-рано, като износът на стоки се повишава през юли със 162,3 млн. евро (увеличение с 6,4%) до 2,7149 млрд. евро, докато вносът нараства с 86,7 млн. евро (с 3,3%), достигайки 2,7238 млрд. евро. В рамките на първите седем месеца на настоящата година търговското салдо е на дефицит от 520,1 млн. евро (0,9% от БВП), но при дефицит от 1,1773 млрд. евро (2,1% от БВП) през същия период на 2018-а година. В същото време износът на стоки се увеличи през периода януари - юли с 840,5 млн. евро (с 5,3%) до 16,4642 млрд. евро, докато вносът на стоки за същия период нараства със 183,3 млн. евро (с 1,1%) до 17,0843 млрд. евро. Според данни на БНБ финансовата сметка през юли 2019-а е положителна и в размер на 667 млн. евро при излишък за 655 млн. евро година по-рано, като от началото на годината излишъкът по финансовата сметка е в размер на 1,7447 млрд. евро (2,9% от БВП) при положителна стойност от 1,9695 млрд. евро през януари - юли 2018-а година. Преките чуждестранни инвестиции в страната се повишават много слабо през юли с едва 8 млн. евро при тяхно увеличение със 114,9 млн. евро година по-рано, но през първото седем месеца на годината те нарастват с 532,7 млн. евро след повишение със 169,5 млн. евро през януари - юли 2018-а година. Най-големите нетни преки инвестиции в нашата страна през първите седем месеца на настоящата година идват от Холандия (221 млн. евро), следвана от Германия (188,6 млн. евро) и Великобритания (103,8 млн. евро). През юли 2019-а година резервите на БНБ се повишават с 255,1 млн. евро при тяхно увеличение с 287,7 млн. евро година по-рано, като за първите седем месеца на настоящата година те нарастват със 154,8 млн. евро при повишение със 144,1 млн. евро през януари - юли 2018-а година.", "date": "2019.09.19", "title": "БНБ: Лек ръст на преките чужди инвестиции през юли"}
{"url": "https://standartnews.com/sport/zavrshi-i-chetvrtiyat-turnir-ot-tenis-ligata-17-401963.html", "text": "По традиция на кортовете на СК \"ДЕМА\" се проведе и четвъртият пореден турнир, който беше само по двойки от популярната верига \"17+\". Времето беше прекрасно, условията за спорт също. Емоциите и хубавата игра бяха на много високо и положително ниво. Всички двойки бяха разпределени в две групи, където играха на принципа \"всеки срещу всеки\" и първите две двойки от група излизаха на полуфиналите. В горната част на схемата в директните елиминация едни срещу други се изправиха Ваньо Василев и Пол Кортлендер срещу Григор Шопов и Веселин Трифонов. Василев и Кортлендер спечелиха с 4/0 и 4/2, а в долната двойките Руси Гюров и Влади Моленда победиха Калин Кънчев и Живко Жеков с 4/1 и 5/4 (3). На финала за пръв път двете двойки се изправиха едни срещу други като опитната и обиграна двойка Гюров и Моленда спечелиха с 5/41 (1), 4/1 и по този начин се окичиха със златните медали. За всички участници отново бяха предвидени предметни награди от партньорите на лигата, изотонични напитки с бранда \"4МОVE\", които даваха сила и тонус, а \"Doppel Herz\" бяха подготвили специален комплект от подбрани висококачествени продукти. С настъпването на есента настъпва и краят на още една успешна година за лигата. Предстои и финалният мастърс турнир, който ще се проведе отново на кортовете на СК \"ДЕМА\" на 5-6 октомври и ще е отворен за всички участници. Точките се удвояват, а след него ще е ясen крайният победител и годишната ранглиста за 2019-та година!  ", "date": "2019.09.19", "title": "Завърши и четвъртият турнир от тенис лигата \"17+\""}
{"url": "https://standartnews.com/sport/kaleyn-i-taseva-finalistki-v-mnogoboya-401957.html", "text": "Боряна Калейн и Катрин Тасева се класираха за многобоя на световното първенство по художествена гимнастика в Баку, предаде БНР. След приключване на квалификацията Калейн се класира на 8-мо място със сбор от 64.400 точки (21.600 точки на обръч, 21.450 токи на топка, 21.350 точки на бухалки и 19.050 точки на лента и утре ще играе в по-силния поток на гимнастичките, заели място от 1-во до 12-то За Тасева пресявките на това първенство се оказаха далеч от очакванията и възможностите й. От самото начало на шампионата изпълненията й не тръгнаха добре и тя остана на 18-та със сбор от 60.300 точки (20.400 точки на обръч, 19.500 точки на топка, 20.400 точки на бухалки и 18.800 точки). Така утре Катрин ще стартира във втория поток - на гимнастичките от 12-то до 24-то място. Невяна Владинова изигра две много добри съчетания - на бухалки и лента и даде каквото можа за отборната надпревара, но не успя да намери място във финалите на двата уреда. В този с бухалки Боряна Калейн е 10-та  с 21.350 точки, Тасева остана 18-а с 20.400, а Владинова е 19-а с 20.300. В пресявките с лента Владинова получи 19.250 точки, но това й стигна само за 11-ото място. Веднага след нея завърши Калейн с 19.050, а Тасева се класира 15-а с 18.800. Най-добра в пресявките беше рускинята Дина Аверина със 71.350, пред Линой Ашрам (Израел) с 68.400 точки и Арина Аверина (Русия) с 67.750 точки. Отборно България (Невяна Владинова, Катрин Тасева и Боряна Калейн) не успя да защити сребърното си отличие от шампионата миналата година в София, като се наред на 6-то място с актив от 164.250 точки . Световната титла спечели състава на Русия (Дина и Арина Аверини и Екатерина Селезньова)със  186.500 токи, следван от тимовете на Израел (Линой Ашрам, Никол Зелихман и Никол Воронков) - 174.450 точки и на Беларус (Катерина Халхина, Анастасия Салос и Кристина Погранична) със 168.550 точки. фото БНР", "date": "2019.09.19", "title": "Калейн и Тасева финалистки в многобоя"}
{"url": "https://standartnews.com/biznes/biznest-lansira-initsiativa-za-da-uspeem-v-blgariya-401954.html", "text": "Представители на бизнеса у нас обявиха началото на инициативата \"За да успеем в България\". Целта е да се представят повече положителни примери за успешни български компании и да се ограничи негативизмът в медиите. Така, виждайки положителното, което се случва в икономиката, и младите хора ще бъдат насърчавани да остават и да се развиват в страната. А с промени в законодателството ще се търсят повече възможности за медиите да назовават имената на конкретни фирми и марки, когато работят в услуга на обществото. Според представително социологическо проучване, проведено в началото на юли една трета от българите смятат, че икономиката се развива в позитивна посока. 63% биха искали да научават повече за успешните компании, като почти толкова не одобряват да се премълчават имената на успешни марки и фирми с обществени каузи. Необходима е промяна в начина, по който е регламентирано отразяването на позитивните практики, посочи председателят на Асоциацията на Индустриалния капитал Васил  Велев. „Ние сме решени да извървим докрай пътя, да разберем кое пречи на медиите да съобщават добри новини поименно. Ако това е проблем и в законодателството, да предложим съответните промени. По този начин хората биват не просто неинформирани, а дезинформирани“, обясни Велев. Инициативата ще продължи с дискусия след месец, където да се изговорят проблемите и да се потърсят решенията, включително с предложения за законодателни промени. Лидия Шулева, председател на Специализираната комисия по икономическо развитие към Германо-българската индустриално-търговска камара, заяви, че инициативата стартира по инициатива на камарата, но е обединила много бизнес организации у нас. Сред тях са Българската стопанска камара, Асоциацията на индустриалния капитал, Търговско-промишлената палата, френската, италианската, австрийската, румънската, шведската камара и т.н. „Идеята е да работим за по-добри новини за българската икономиката. За начало поръчахме социологическо проучване на „Тренд“ за нагласите на българските граждани за развитието на българската икономика. То потвърди нашите емпирични заключения, че в обществото преобладават негативните новини“, каза Шулева пред БНР. 74 процента от анкетираните са на мнение, че негативните новини преобладават в българските медии, а 63 на сто биха искали да научават повече за успешни български предприятия и предприемачи. „Забравили сме, че чл. 41 от Конституцията гарантира правото на българите на информация и размиването на границата между информация и реклама и неспоменаването на успешни имена в предприемачеството, тъй като това се счита за реклама, води до това, че успехите в България са анонимни“, подчерта Лидия Шулева. Нашата кампания не е рекламна, целта ни е да обърнем тренда по отношение на негативните новини, които ни заливат от сутрин до вечер и са силно демотивиращи за всички български граждани, посочи тя.", "date": "2019.09.19", "title": "Бизнесът с инициатива ”За да успеем в България”"}
