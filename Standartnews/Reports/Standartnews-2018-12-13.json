{"url": "https://www.standartnews.com/regionalni/khasan-azis-stana-gid-na-mladshite-poslanitsi-na-ep-380536.html", "text": "Кметът Кърджали Хасан Азис влезе в ролята на гид, за да представи на учениците от Клуба на младшите посланици на ЕП реализираните в общината проекти,  финансирани по различни програми на ЕС.  Момчетата и момичетата от СУ „П. Р. Славейков” потеглиха за обиколка с 50–местен автобус, шофиран лично от градоначалника. Първата спирка от обиколката бе на Пазара на производителите - най–големият обект, реализиран с европейски средства по предприсъединителните програми. Кметът разказа подробно за процеса  по изграждане на модерното тържището и възможността, която то дава на земеделските производители не само от Източните Родопи, но и на производители от Гърция. Програмата включваше и посещение на новия парк „Арпезос – север”, чиято зелена зона обхваща над 200 дка. Кметът обясни пред младите хора, че предстои изграждане на мост, който ще свързва първа и втора част на парка , оформяне на амфитеатър, както и увеселителна част „Кърджали ленд”, Обиколката завърши на Пречиствателната станция за отпадни води, изградена по т. н. Воден цикъл за близо 70 млн. лв. \r\nПред младшите посланици кметът подчерта, че Кърджали е сред общините, които се нареждат в първите места по реализирани проекти по европейски програми. Той сподели, че по предприсъединителните програми на ЕС в периода 2003-2007г. общината има реализирани проекти за близо 14 млн.лв., а в периода 2007-2015г. - 30 проекта за близо 107 млн.лв., сред тях проекти, свързани с образователната и пътна инфрастуктура и такива, които се отнасят до разширяване на социалните услуги в общината като трите ЦНСТ, Защитено жилище, ремонт на Домашен патронаж, също проектът \"Перперикон - дом на богове и хора\", финансиран по ОПРР, който превърна археологическия комплекс в атрактивна туристическа дестинация. \r\n„В момента се реализира инвестиционната програма за 21 млн.лв. като 65 на сто от тази сума е за образователна инфраструктура. Приключи вече  обновяването на пет от най–големите училища в Кърджали за близо 14 млн. лв., сред тях е и вашето училище. Освен това общината има готови и технически проекти за над 150 млн.лв.”, каза  в края на обиколката кметът на Кърджали Хасан Азис.    ", "date": "2018.12.12", "title": "Хасан Азис стана гид на младшите посланици на ЕП"}
{"url": "https://www.standartnews.com/regionalni/vodnata-kriza-v-kubrat-razreshena-380529.html", "text": "Водната  криза в Кубрат намери разрешение и  заплахата от спиране водата в града и в още 17 села в региона се отменя.  В сряда след обед  местният парламент гласува решение, с което  общината поема  гаранциите върху дълга от 3 млн. лева, които общинското ВиК „Меден кладенец”  има да плаща  на доставчика на ток Енерго-Про. „Получих подкрепата на  всички 19 съветници, които присъстваха на сесията на 21 членния местен парламент.”, обясни кметът на Кубрат Алкин  Неби. Той  заяви,че кметската  управа  е изпитала облекчение, защото  опасността  чешмите  в 20 хиляди домакинства да останат  сухи  е отминала. Градоначалникът обаче призна, че  натоварването на бюджета с дългосрочен заем  от 3 млн. лв.  ще  влоши финаносовото състояние на общината за години напред. Тепърва ще се  разследват причините за финансовия колапс на  общинското ВиК,  заяви кметът на Кубрат. Той обаче беше категоричен, че грешките на управниците не могат да се прехвърлят върху хората, които  съвестно са плащали своите сметки за вода във времето, когато са трупани задълженията.", "date": "2018.12.12", "title": "Водната криза в Кубрат разрешена"}
{"url": "https://www.standartnews.com/regionalni/obshchinskiyat-svet-v-kubrat-zasedava-za-krzata-s-vodata-380503.html", "text": "Общинският съвет в Кубрат се събира  днес на извънредна сесия, за да  търси решения на кризата с  водата. Проблемът с натрупаните над 3 милиона дългове  от страна на общинското ВиК дружество „Меден кладенеце“ ескалира  в понеделник, когато  компанията доставчик на ток Енерго – Про  спря електричеството  в административната сграда на водното дружество и даде 48 часа срок на кметството да договори  задължениято по дълга. Местните  парламентаристи се  събират  в сряда след обед. В дневния ред на предстоящата сесия са включени  за обсъждане два въпроса – подписване на споразумителен протокол с Енергото и стартране  на процедура за вземане  на заем, с който да се  гарантира общинския дълг към Ерепе-то. Междувременно  кметът на Кубрат Алкин Неби обяви пред BTV, че местната  управа ще  действа отговорно и няма опасност  20 хиляди домакинства в общината да астанат без вода  преди коледните празници.", "date": "2018.12.12", "title": "Общинският съвет в Кубрат  заседава  за крзата с водата"}
{"url": "https://www.standartnews.com/regionalni/pochetokha-pametta-na-zaginalite-v-reka-vrbitsa-voennosluzhashchi-380532.html", "text": "28-годишнината от трагедията при която загинаха 10 военнослужащи във водите на придошлата река Върбица. Край паметника се събраха близки на загиналите, момчилградчани, председателят на общинския съвет Юмер Юсеин, секретарят на община Момчилград Бахатдин Ахмедов, служители на община общинска администрация. Те поднесоха венци и цветя и почетоха паметта на загиналите с едноминутно мълчание. \"Събрахме се отново в този ден, за да почетем нашите войничета. Правим го всяка година, за да покажем, че не сме забравили огромната трагедия, която се случи тук преди 28 години. Каквото и да кажем, няма да е достатъчно\", заяви  Бахатдин Ахмедов. Той допълни, че държавата е отпуснала средства, с които да бъде ремонтиран паметника и да бъде облагороден района около него, но тепърва ще се обсъди какво точно ще се направи. Трагедията във Върбица се разигра на 12 декември 1990 година, когато придошлата река залива част от колона с военни машини. Военни и местни хора успяват да изтеглят от водата с въжета част от залетите военнослужащи. В реката намират смъртта си 10 души - лейтенант Илиян Попски, лейтенант Русин Самуилов, сержант Ангел Илков, ефрейтор Велин Хаджиев, ефрейтор Желязко Христов, ефрейтор Иван Янков, редник Красимир Канев, редник Николай Сандев, редник Петко Петков, редник Стефан Стефанов.", "date": "2018.12.12", "title": "Почетоха паметта на загиналите в река Върбица военнослужащи"}
{"url": "https://www.standartnews.com/regionalni/turisti-remontirakha-pokriva-na-khizha-kom-380514.html", "text": "Туристи от цялата страна се отзоваха на призива за помощ за възстановяване покрива на хижа \"Ком\" в Стара планина, който беше отнесен от ураганен вятър на 25 ноември тази година, съобщиха от общината в Берковица. \r\nТуристите от София, Варна, Русе и други градове са работили доброволно десетина дни и са успели да възстановят покрива. Така за коледните и новогодишните празници хижата отново ще посрещне гости от близо и далеч. Тя е била отворена още за студентския празник 8 декември, когато в нея е имало организирани групи студенти.  ", "date": "2018.12.12", "title": "Туристи ремонтираха покрива на хижа \"Ком\""}
{"url": "https://www.standartnews.com/regionalni/detsa-gostuvakha-v-dnevniya-tsentr-za-stari-khora-v-gabrovo-380525.html", "text": "Малчугани от ДГ „Първи юни“, заедно със своите учители, посетиха Дневния център за стари хора в Габрово, за да поздравят обитателите му с настъпващите празници, съобщават от община Габрово. \r\nС много празнично настроение и коледен дух, в уютна обстановка, малчуганите поднесоха кратка музикално-поетична програма. \r\nПрекрасните стихове и песни искрено развълнуваха възрастните хора, които получиха и картички. Те пък от своя страна подариха на децата саморъчно направени сувенири и ги почерпиха с лакомства. \r\n„Взаимната радост обогати децата с нови емоции и общочовешки ценности – обич към семейството, уважение към възрастните, признателност. Децата осъзнаха, че когато направиш малък жест, когато дариш усмивка, внимание, стопляш сърцата на другите! Благодарим на директора на дома за споделената емоция и отзивчивостта!“, казват от ръководството на ДГ „Първи юни“ по повод празника в Дневния център за стари хора и допълват, че екипът на детската градина е подарил на възрастните хора пано, което да им носи коледно настроение и надежда през цялата година.", "date": "2018.12.12", "title": "Деца гостуваха в Дневния център за стари хора в Габрово"}
{"url": "https://www.standartnews.com/sport/real-madrid-s-nay-tezhka-domakinska-zaguba-380541.html", "text": "Кралят на Европа Реал Мадрид претърпя най-тежкото си домашно поражение в цялата история на Шампионската лига, губейки с 0:3 от гостуващия ЦСКА - Москва в последен от група G. Публиката на \"Сантяго Бернабеу\" беше подготвена за среща без особено напрежение предвид протоколния характер за домакините. \"Лос меренгес\" обаче озадачиха най-вече с бледото си представяне след почивката. Единственият светъл лъч за мадридистите беше представянето на Винисус Жуниор. Чалов (37), Шенников (43) и Сигурдсон (73) отбелязаха за руснаците. Въпреки победата си \"армейците\" останаха на последно място в групата заради по-лоши показатели от Виктория (Пилзен). Реал си беше осигурил първото място в групата още предния кръг. Реал игра без звездите си Рамос, Варан, Модрич и Бейл.Позабравеният Иско пък получи шанс за изява, както и младият талант Жуниор. Гостите от Москва разчитаха на 5-4-1 с Фьодор Чалов в предни позиции. Домакините очаквано взеха инициативата в началото на двубоя. Испанците изнесоха играта в половината на своя съперник и затягаха обръча, макар и постепенно и без голови положения в първите минути. Винисиус беше много активен и търсеше всяка възможност за рейд на скорост. В 16-ата минута Иско поиска медицинска помощ след ритник от съперник.  В 18-ата Карим Бензема пропусна първата много добра голова възможност. Винисиус проби отляво, но френският стрелец не успя да се възползва от подаването. В 24-ата бразилският младок направи пореден силен пробив, стреля по диагонала, вратарят Игор Акинфеев изби, а при добавката Марко Асенсио нацели греда.Неочаквано \"армейците\" нанесоха два удара преди почивката. В 37-ата минута руският разви прекрасна атака, Чалов изскочи фронтално и матира Тибо Куртоа с полувисок удар. В 43-ата Чалов изненада \"бялата\" защита с интересно подаване с пета, Марио Фернандес центрира, отбитата топка попадна у Шенников, който направи 0:2. \r\nНа почивката Солари замени Бензема и пусна Гарет Бейл. \"Лос бланкос\" тръгнаха напред и направиха няколко пропуска. В 51-ата Винисиус шутира неточно от добра позиция. В 56-ата бразилецът отново разкъса руската отбрана и намери Иско, който пропиля изгодния шанс. В 65-ата Бейл се хвана за глезена и на два пъти напусна играта, но все пак продължи. \r\nВ 73-ата гостите реализираха още по-шокиращ трети гол. Защитата на европейския шампион отново действаше несъсредоточено и позволи на Сигурдсон да овладее на ръба на наказателното поле и да направи Куртоа безпомощен - 0:3. До края на двубоя Марко Асенсио (86) и Иско (90) направиха плахи опити за гол. В другия мач от групата Виктория (Пилзен) би вкъщи Рома с 2:1.", "date": "2018.12.12", "title": "Реал Мадрид с най-тежка домакинска загуба"}
{"url": "https://www.standartnews.com/sport/stoichkov-pokaza-zlatnata-topka-v-ndk-380538.html", "text": "Футболист №1 на България за всички времена - Христо Стоичков, спази обещанието си и донесе спечелената от него \"Златната топка\" в България. Оригиналната статуетка грейна в НДК, където Камата промотира автобиографичната си книга \"Христо Стоичков. Историята\". Както е известно, Стоичков бе избран от \"Франс Футбол\" за №1 през 1994 година. \r\nЛегендата предизвика суматоха още с влизането си в НДК, след което се заформи сериозна опашка от желаещи да се снимат с него и да получат автограф. \r\nКнижният тур ще продължи и утре, като Стоичков ще посети родния си град Пловдив, след което следват Ямбол, Бургас и Варна.", "date": "2018.12.12", "title": "Стоичков показа \"Златната топка\" в НДК"}
{"url": "https://www.standartnews.com/regionalni/gorchivo-za-nad-60-zlatni-mladozhentsi-v-kazanlk-380499.html", "text": "Повече от 60 брачни двойки събра снощи община Казанлък, за да ги венчае в „златен“ брак кметът Галина Стоянова. Заветното „да“ прозвуча на официална церемония за вричане отново, след 50 години съвместен живот, в обет за обич и вярност.  \r\n„Какво е да имаш успешен брак? Казват, че трябва да се влюбваш много пъти, но винаги само в един човек. Сигурно тази рецепта сте спазили, за да сте тази вечер при нас. Добре дошли, уважаеми младоженци, казанлъчани, създали силно, сплотено брачно семейство!“, приветства кандидатите за златна сватба кметът Стоянова \r\n Трогателната церемония съдържаше всички задължителни ритуали: Наздравица с пенливо вино и първа „горчива“ целувка за „златните младоженци“, разчупване на обредна погача, да се знае кой води в семейството в следващите 50 години, първи златен брачен танц...  \r\n С много емоция и обич присъстващите дами и господа препотвърдиха желанието си да продължат житейския си път заедно и в следавщия поливин век. Те получиха и новото си брачно и бяха официално обявени от кмета Галина Стоянова за „60-те най-млади семейства на община Казанлък\". \r\nФото - община Казанлък  \r\n ", "date": "2018.12.12", "title": "„Горчиво!“ за над 60 „златни младоженци\" в Казанлък"}
{"url": "https://www.standartnews.com/sport/zdravkov-nyama-da-vzimame-novi-igrachi-na-vsyaka-tsena-380533.html", "text": "Антони Здравков даде пресконференция преди утрешния последен мач на орлите от груповата фаза на Лига Европа срещу Цюрих. Той разкри, че разградчани могат да се разделят със свой основен футболист само при многомилионна оферта, а нови играчи се търсят, но няма да се привличат на всяка цена. \r\n“Ако получим многомилионна оферта за футболист на Лудогорец, е съвсем нормално да се разсъждава дали да бъде продаден. На този етап няма нищо конкретно. Работи се по селекцията, но зимата е изключително трудно да се вземат класни футболисти и затова няма да привличаме на всяка цена”, коментира Здравков, който повече говори за двубоя с Цюрих. \r\n“Настройката е да бъдем на високо ниво и да сме подготвени най-вече емоционално и мотивиращо, тъй като е последен мач. Да изиграем добър мач и да спечелим. Определено ще играем за честта си. Имаме проблеми. Такива имаше и в предишния мач за първенството. Надявам се до утре някои проблеми да бъдат преодолени. Има за какво да се съжалява за пропуснатите възможности във всички мачове. Отборът не се представи добре като точков актив, но не игра лошо и липсата на късмет ни лиши от доста точки.  \r\nЦюрих е съставен от добри футболисти. Има някакви проблеми в момента. Усетихме начина на игра върху гърба си. Опитват се да играят агресивно. Заслужава уважение, както всеки един противник”, завърши треньорът на шампионите.", "date": "2018.12.12", "title": "Здравков: Няма да взимаме нови играчи на всяка цена"}
{"url": "https://www.standartnews.com/balgariya-politika/poslanik-makarov-turski-potok-shche-stane-blgarski-380537.html", "text": "България остава в плановете на Русия за маршрута на \"Турски поток\", подчерта руският посланик Анатолий Макаров на дружеска среща  с представители на медиите в Руския културно-информационен център.  Дипломатът дори нарече тръбата „Български поток“. И подчерта, че един от ключовите проекти за Русия е развитието на „Турски поток“. Запитан дали има промяна в маршрута след срещата на руския президент Владимир Путин с гръцкия премирер Алексис Ципрас, посланикът заяви, че планът остава, както са го обявили руснаците, а именно - през България. Дипломатът няма официална информация, че тръбата ще се пренасочи от Турция към Гърция за Италия. Все пак, по думите му, варианти не липсват и лично той не изключва нито един от тях. Пак казвам, на срещата между Путин и Ципрас не са взети никакви решения. Това бяха просто разговори, обясни дипломатът.  \r\nНа въпрос на \"Стандарт\" има ли вероятност ЕС да постави условия, които да затруднят изпълнението на проекта „Турски поток“ през България посланик Макаров съобщи, че сега ЕС и Русия работят за нова директива за проектите \"Северен поток 2\" и „Турски поток“. Засега няма усложнения, но те могат да се появат, защото по много направления Европа опредея политиката си под въздействието на Вашингтон, смята посланикът.  За „Северен поток 2“ този натиск се чувства, но ако и по отношение на „Турски поток“ се появят такива проблеми, ще трябва да ги решаваме. Ще бъде сложно, но процесът ще продължава, смята руският посланик.  \r\n2018 г. бе една изключително успешна година за българо-руските отношения, подчерта  Анатолий Макаров  От много години насам за първи път последователно Москва посетиха българският президент Румен  Радев и българският премиер Бойко Борисов, припомни посланикът и изтъкна, че това е довело до възобновяване на диалога на високо равнище. Друг важен монент за активизиране на двустранните връзки е и състоялото се през октомври в Москва заседание на съвместната икономическа комисия, която не бе свиквана от 2016 г.  Сред много позитивни събития посланикът посочи и многото съвместните прояви за 140-та годишнина от  освобождението на България от османско иго, както и много други позитивни събития от двустранен интерес. Искам да пожелая важните контакти и събития през тази година да доведат през новата 2019 г. до конкретни договорености, споразумания и дела, заяви руският посланик.  \r\nСтана ясно, че вече е започнала подготовката за отбелязването догодина на 140-годишнината от установяването на дипломатически отношения между България и Русия.  Предвижда се поставянето на бюстове на видни руски дипломати в центъра на София, включително на Граф Николай Игнатиев, съобщи посланикът. Той  разкри, че в архива на българската столица е намерен документ от 1903 г., в която е отправено предложение за поставянето на бюст на граф Игнатиев на едноименната улица в София.  Анатолий Макаров нарече реализирането на идеята „много важна стъпка“, като припомни, че бюст на видния руски държавник вече има във Варна. \r\nПосланик Макаров сподели, че в България той се чувства най-добре в сравнение с другите страни, в които е работил. Той чувства интереса и приятелските чувства на българите към всичко, което се случва в двустранните отношения. Над 90 са руските и българските градове партньори и приятели, които си сътрудничест в много области, посочи посланик дипломатът. Като пример за интереса на България към Русия той спомена, че групата за приятелство с Русия в българския парламент включва над 100 депутати. Любомир МИХАЙЛОВ", "date": "2018.12.12", "title": "Посланик Макаров: \"Турски поток\" ще стане български"}
{"url": "https://www.standartnews.com/sport/novi-dva-svetovni-rekorda-v-pluvaneto-380540.html", "text": "Женската щафета на САЩ подобри световния рекорд на 4 по 50 метра съчетано по време на световното първенство по плуване в малък басейн в Ханчжоу, Китай. \r\nАмериканките в състав Оливия Смолига, Кейти Мейли, Келси Делия и Майори Комърфорд спечелиха финала с 1:42.38 минути и свалиха 0.89 секунди от досегашното върхово постижение - 1:43.27 мин, поставено от САЩ преди две години в Уиндзор, Канада. Втори останаха китайките с нов рекорд на Азия - 1:44.31 минути, а на трето място е щафетата на Холандия с 1:44.57 мин. \r\nСветовен рекорд постави и смесената щафета на САЩ на 4 по 50 свободен стил. Американският квартет Кейлъб Дресел, Райън Хелд, Майори Комърфорд и Келси Делия финишираха за 1:27.89 минути и счупиха досегашното върхово постижение на холандската щафета от преди две години - 1:28.39 минути.  \r\nХоландците останаха втори във финала с 1:28.51 мин, а на трето място е щафетата на Русия с 1:28.73 мин.", "date": "2018.12.12", "title": "Нови два световни рекорда в плуването"}
{"url": "https://www.standartnews.com/sport/lazarov-prodlzhava-s-pobedite-v-dokha-380539.html", "text": "Българският тенисист Александър Лазаров се класира за четвъртфиналите на турнира на твърди кортове в Доха (Катар) с награден фонд 15 000 долара. Лазаров победи руснака Кристиан Лозан с 6:3, 3:6, 6:0 след 125 минути игра. Роденият в Маями Александър загуби втория сет, но в третата част не даде нито гейм на съперника си и стигна до крайния успех. 21-годишният Лазаров заработи 2 точки за световната ранглиста и 438 долара. В следващия кръг той ще срещне номер 5 в схемата Аслан Карацьов от Русия.", "date": "2018.12.12", "title": "Лазаров продължава с победите в Доха"}
{"url": "https://www.standartnews.com/sport/vratar-klasira-livrpul-380478.html", "text": "Вратарят Алисон Бекер и Ливърпул се класира драматично за осминафиналите в Шампионската лига. У дома \"червените\" успяха да вземат минималната и напълно достатъчна победа с 1:0 над Наполи, нанасяйки първо поражение на Карло Анчелоти както този сезон в ШЛ, така и изобщо в срещите му с \"мърсисайдци\". Мохамед Салах отбеляза 11-и гол в последните си 12 мача, ала това попадение нямаше да значи нищо без големите спасявания на Алисон Бекер през целия мач. Ливърпул също направи доста скатдални пропуски, но все пак това не изяде главите на момчетата на Юрген Клоп. По същото време ПСЖ резонно се разходи до Белград и спечели с 4:1, с което си гарантира първото място в групата. Сърбите остават на последно място.", "date": "2018.12.12", "title": "Вратар класира Ливърпул"}
{"url": "https://www.standartnews.com/regionalni/podaryavat-plyusheni-mecheta-na-detsa-v-bolnitsite-za-koleda-380535.html", "text": "  Плюшени мечета ще получта като коледен подарък деца, настанени във варненските болница з СКоледа и Нова година.Това съобщиха инициаторите от Младежкия червен кръст в морската ни столица. Средствата за закупуване на подаръците щели да бъдат събрани по време на акция за продажба на ръчно изработени картички.В акцията до този момент били ангажирани 14 доброволци. \r\n Общо 465 тона храна по европейска програма ще да бъде раздадена през първата седмица на месец януари 2019-а от доброволците на Българския червен кръст, съобщи председателят на областната червенокръстка организация Илко Раев. Във варненска област над 12 хиляди души щели да получат храна по този социален пакет.", "date": "2018.12.12", "title": "Подаряват плюшени мечета на деца  в болниците за Коледа"}
{"url": "https://www.standartnews.com/balgariya/pravitelstvoto-otpusna-135-mlrd-lv-za-avtomagistrala-khemus-380504.html", "text": "1,35 милиарда лева допълнително отпусна правителството за строителството на 142 километра от автомагистрала \"Хемус\", Министерството на отбраната получи 113 милиона лева за ремонт на летателна техника и казарми, 7 милиона лева допълнително се дават на театрите. Това стана факт на днешното заседание на МС. \r\nМинистър-председателят Бойко Борисов обясни, че с отпускането на 1 милиард и 350 милиона лева за строителството на \"Хемус\" се изпълнява предизборен приоритет за развитието на Северна България. Това той заяви пред кметовете на Варна, Търговище, Севлиево, Търново, Ловеч, Плевен. \r\n\"Знаете, че преди години \"Хемус\", не знам поради какви причини, но по времето на друго управление, беше извадена от възможността да бъде финансирана по европейски програми, а ние искаме процеса да го направим необратим и после да няма някой, който да каже - няма пари. Така че сме си изпълнили поетия ангажимент\". \r\nПо няколко постановления бяха отпуснати и 113 милиона лева, които ще отидат за ремонт на техника в армията плюс 134 милиона, които бяха отпуснати миналата седмица, общо средствата стават 247 милиона лева. Борисов обяви това пред генералитета, който присъства в началото на заседанието. \r\n\"Това да го знаете, като си отидете по службите, да кажете на състава - \"Кугъри\", \"МИГ-ове\", Су-та, \"Пилатоси\" ... по казармите, за да придобият нормален вид\", каза премиерът.", "date": "2018.12.12", "title": "Правителството отпусна 1,35 млрд. лв. за автомагистрала \"Хемус\""}
{"url": "https://www.standartnews.com/sport/barsa-globyava-dembele-ss-100-000-evro-380481.html", "text": "Ръководството на футболния гранд Барселона ще глоби със 100 000 евро Усман Дембеле, рамзкри вестник \"Ас\". Според медията причината за глобата е закъснение на французина за неделната тренировка на каталунците. В събота вечерта Барселона победи в градското дерби с Еспаньол и на другия ден играчите са имали възстановителна тренировка. Дембеле се е появил два часа по-късно. \"Треньорът на тима Ернесто Валверде е бил бесен и е заплашил Дембеле, че ще му наложи двойно или дори тройно по-голяма санкция\", съобщава още \"Ас\". Специалистът дори е обмислял да го остави извън групата за двубоя с Тотнъм в Шампионската лига, но е сметнал, че това ще наруши баланса в тима.", "date": "2018.12.12", "title": "Барса глобява Дембеле със 100 000 евро"}
{"url": "https://www.standartnews.com/biznes/vizhte-nagradenite-v-da-na-blgarskata-khrana-380526.html", "text": "По време на форума \"Да! На Българската храна\" бяха раздадени и големите награди в сектора. Вече стана ясно, че отиващата си година ще бъде запомнена с едно уникално събитие – компанията от хранително-вкусовата индустрия стана публична компания и излезе на борсата. Толкова успешно IPO е правила досега единствено българска банка. Затова наградата за инвеститор за 2018 година е за Градус. Наградата ще получи членът на съвета  на директорите на компанията Георги Бабев.  Тя му бе връчена от министъра на земеделието Румен Порожанов. Да си четвърт век на пазара, това е рядко срещано дълголетие на фирмите от българския преход. Още по-рядко е, когато фирмите с такова дълголетие посрещат юбилея си с признание от клиенти си и се радват на голямото му доверието. Няма българин, който да не е опитал менюто на Хепи. А на вкусните гозби се отдават и нашенците в Испания, които са гонени от носталгията по българското.  Наградата Доверие към бранда е за Хепи. И разбира се, за нейния идеолог и визионер – Орлин Попов. Наградата му връчи отново  министър Порожанов. Следващите две награди са наши пионери на новите пазари. В поднебесната империя всичко е в огромни мащаби. Но една малка България има своето присъствие. И то с основна съставка от менюто на всеки китаец – беления слънчоглед.  Износът му беше трасиран след подписването на междуправителствата наредба за фитосанитарен контрол по време на посещението на Ли Къцян в София през юли. И корабите с белен слънчоглед вече пътуват към Китай. Наградата Нови пазари 2018 е за НИК СОТ груп и за нейния управител Ангел Бончев. Тя бе връчена от съветника по търговските въпроси на посланика на Китай Яо Чаоянг. Още една награда за успешен пробив на китайския пазар. Нашето вино тръгна по пътя на коприната благодарение на Асоциацията на износителите на вина и нейния мотор Галина Нифору. Наградата връчи Красимир Коев, председател на Агенцията за лозята и воното. Когато видим марката Белла България, всички първо се сещаме за баници. Българската компания обаче отдавна разшири асортимента си и днес няма трапеза, на която да не присъстват нейните мезета. Наградата за Утвърдена марка 2018 е за Добруджанската луканка Орехите. Отличието връчи народният представител Светла Бъчварова. Когато става дума за фамилен бизнес, обикновено човек си мисли, че става дума за малко предприятие, с което едно семейство си изкарва насъщния. Но в България вече сме свидетели на фамилен бизнес, който храни не едно, а стотици семейства. Наградата е за едно човек, който е отдал не само живота си на бизнеса, но е дал и името си като гаранция за качество. Този човек е вземал няколко награди от кампанията ни, но този път отличието е за него и фамилията му. Наградата Успешен фамилен бизнес е за Димитър Маджаров. Връчи му я  депутатът от ДПС Бюрхан Абазов. Много хора си спомнят как тръгва кампанията Да на българската храна. Преди 12 години нейния слоган беше Коледата безопасна, а целта беше да предупредим потребителите за капаните на пазара в дните на голямото пазаруване. Фалшива новина са в нездрава конкуренция помежду си. Стандарт привества всяка една медийна инициатива, която работи за информираността на потребителите помага за разкриване на нелоялните практики. Това е и в полза на светлия бизнес. Затова и наградата за кампанията в защита на българския производител е за рубриката Чети етикета на БТВ. Ще я получи нейния водещ – Биляна Гавазова. Наградата бе връчена от председателката на браншовия съюз на хлебарите и сладкарите Марияна Кукушева. Последната награда е специална, защото се дава за първи път. Защото за първи път едно министерство се ангажира пряко с подкрепа на българския производител. Идеята е лично на министър Порожанов, затова и наградата Защитник на българското е за него. Наградата връчи главния редактор на Стандарт Славка Бозукова. Събитието завърши с най-известният ансамбъл - Българе. ", "date": "2018.12.12", "title": "Вижте наградените в \"Да! На Българската храна\""}
{"url": "https://www.standartnews.com/sport/kamen-zlatkov-s-oshche-edin-silen-rezultat-v-kitay-380501.html", "text": "Силното представяне на Камен Златков в стартовете за Континенталната купа в Китай продължава. След първото и второто място в слалома той зае 12-о място в гигантския слалом в Тайуоо. По олимпийското трасе за игрите в Пекин 2022 Камен постигна време от 2:07,04 мин. Победата е за Донгхунг Юнг (Корея) с 2:03,76 мин. Възстановяващият се от вирус Йоан Тодоров стартира, но не успя да завърши първия манш. Утре е и втория гигантски слалом за Континенталната купа в Тайуоо. След него националите ни се прибират в Европа.", "date": "2018.12.12", "title": "Камен Златков с още един силен резултат в Китай"}
{"url": "https://www.standartnews.com/biznes/zapochna-forumt-da-na-blgarskata-khrana-380512.html", "text": "Започна форумът на в. \"Стандарт\" \"Да! На българската храна\". Събитието откриха малките певци от детска градина \"Брезичка\" и сдружение \"Духовно оглдало\". Те сурвакаха участниците за здраве и берекет под аплодисментите на всички присъстващи. На форума присъства министърът на земеделието Румен Порожанов, главният редактор на в. \"Стандарт\" Славка Бозукова, изпълнителният директор на Агенцията по лозята и виното Красимир Коев, депутати, както и десетки производители и представители на бизнеса в сектор хранително вкусова промишленост.  Очаквайте подробности!", "date": "2018.12.12", "title": "Започна форумът \"Да! На Българската храна\""}
{"url": "https://www.standartnews.com/biznes/bozukova-89-e-rstt-v-agrarniya-sektor-380516.html", "text": "8.9% е ръстът в земеделският сектор през миналата година. Търговията с аграрни стоки формира положително салдо в размер на 1 милиард евро за 2017 г.  Това заяви главният редактор заяви главният редактор на в. \"Стандарт\" Славка Бозукова, която откри форума на в. \"Стандарт\" \"Да! На Българската храна\".  \"Успехите на нашите производители в навлизането на нови пазари особено на китайския, ни дават надежда за оптимизъм. Подписаните споразумениу с Китай дадоха шанс на нашите производители и суровини, които участваха в не едно изложения и пожънаха успехи\", каза още г-жа Бозукова. ", "date": "2018.12.12", "title": "Бозукова: 8.9% е ръстът в аграрния сектор"}
{"url": "https://www.standartnews.com/sport/yasna-e-desetkata-za-sportist-na-godinata-2018-380505.html", "text": "Ежегодната  церемония по връчване на най-престижните награди за спортист, отбор и спортист с увреждания на годината, организирана от Нове АД Холдинг ще се проведе на 20 декември 2018 г. от 20:30 ч. в  Арена „Армеец“. На официалното награждаване ще бъде обявен и победителят в анкетата на вестник “Труд”  за “Треньор на годината”. Кои са атлетите, поставени на първо място от родните спортни журналисти ще стане ясно по време на връчването на наградите, като церемонията ще бъде излъчена на живо по БНТ 1, БНТ 3 и в ефира на Дарик радио.   В анкетата „Спортист на годината“ своя вот дадоха 139 действащи спортни журналисти от 49 електронни и печатни медии.  Според гласуването им, в челната десетка в класацията „Спортист на годината“ 2018 се нареждат  \r\nАлександра Начева ( Александра Жекова ( Биляна Дудова ( Габриела и Стефани Стоеви ( Катрин Тасева (   Кирил Милов ( Кубрат Пулев ( Мирела Демирева  Стойка Петрова ( Тайбе Юсеин ( )   Първото място при отборите ще бъде определено между Националния отбор по баскетбол (мъже), Националния отбор по борба (жени), Националния отбор по волейбол  (мъже), Националния отбор по футбол (мъже) и Националния ансамбъл по художествена гимнастика. \r\nВ категорията „Спортист с увреждания“ 2018 първите пет атлета, които се съревновават за статуеткaта са  Даниела Тодорова Денислав Коджабашев  Иванка Колева  Ружди Ружди  Християн Стоянов  \r\nНа церемонията ще бъде връчена и традиционната награда на в. „Труд“ за „Треньор на годината“. В 35-то издание на анкетата за най-добър треньор участваха 43 медии, които номинираха 13 специалисти. По двама наставници бяха посочени във футбола (Петър Хубчев и Златомир Загорчич), художествената гимнастика (Весела Димитрова и Бранимира Маркова), бокса (Фикет Ереджебов и Петър Лесов) и ските (Иво Борисов и Виктор Жеков, сноуборд).   Следват първите петима по азбучен ред: \r\n  Весела Димитрова  ) Иван Петков  Петър Касабов  Петър Хубчев  Стойко Цонов  \r\n              За първи път сред водещите на церемонията няма да има женско присъствие – тази годна подиумa ще си поделят един от най-любимите и забавни гласове в българския ефир – водещият Митко Павлов и звездата от родната музикална и кино сцена – Орлин Павлов.               Както винаги, за музикалното формление на церемонията ще се погрижат едни от най-талантливите родни музиканти със смели поп-рок аранжименти на български фолклорни песни. Събитието се реализира благодарение на генералния спонсор – българският букмейкър Еврофутбол, който по традиция в рамките на церемонията ще връчи наградите  „Спортен талант на Еврофутбол за 2018“. Награждаването ще се състои и със съдействието на най-големия телекомуникационен оператор – А1 България.", "date": "2018.12.12", "title": "Ясна е десетката за \"Спортист на годината\" 2018"}
{"url": "https://www.standartnews.com/sport/kakvo-predstoi-v-shampionskata-liga-dovechera-380500.html", "text": "Тази вечер предстоят последните мачове във вторите четири групи на Шампионската лига по футбол - от 22 часа (б.в.): Тук  вече е ясно, че Байерн (Мюнхен) и Аякс ще продължат напред, а Бенфика ще играе в Лига Еворпа. Остава единствено да видим кой ще завърши като победител в групата и кой ще остане на втората позиция. В тази група Шахтьор и Лион ще определят последния тим, който ще си осигури място на елиминациите в пряк сблъсък в Украйна. Манчестър Сити вече се класира напред и се нуждае само от равенство в последния мач, за да си гарантира първото място в групата. Тук е  ясно, че Реал (Мадрид) ще е първи, а Рома ще завърши на второто място. Единствената интрига е кой измежду Виктория (Пилзен) и ЦСКА (Москва) ще се добере до третата позиция и ще продължи в Лига Европа. В тази група  също знаем имената на двата отбора, които ще завършат на първите две места. Това са Ювентус и Манчестър Юнайте\", като остава да видим кой ще е първи и кой втори в крайното класиране. Трети пък със сигурност завършва Валенсия и се класира за Лига Европа.  Първите два отбора от всяка група се класират за осминафиналите. Третият отбор продължава в 1/16-финалите на Лига Европа, а последният отбор отпада.", "date": "2018.12.12", "title": "Какво предстои в Шампионската лига довечера?"}
{"url": "https://www.standartnews.com/biznes/porozhanov-ne-ni-ochakvat-leki-dni-380519.html", "text": "Земеделският сектор го кача добро бъдеще, той е все по-привлекателен, но не ни очакват лесни години. Това заяви земеделският министър Румен Порожанов по време на форума на в. \"Стандарт\" \"Да! На българската храна\".  Според него много хора, които искат да се занимават със земеделие и хранителни продукти, не са подготвени за това. \"Най-лесно е да засадим розите, а после да викаме къде е държавата да ни изкупи продукцията\", даде пример Порожанов. Той заяви още, че очаква до края на 2019 г. да са ясни основните положения в общата селскостопанска политика на ЕС.  \"Всичко в Брюксел се случва бавно и трудно, но всяка страна трябва да отстоява своите приоритети\", заяви още земеделският министър.   ", "date": "2018.12.12", "title": "Порожанов: Не ни очакват леки дни"}
{"url": "https://www.standartnews.com/biznes/koev-1338-mln-evro-za-lozari-i-vinari-380520.html", "text": "133.8 мн евро средства от Европа, ще получат лозирате и винарите у нас. Парите са за изграждане на нови лозови масиви, реконструкция на винзаводи и реклама на българското вино. Това съобщи шефът на Агенцията по лозята и виното Красимир Коев по време на форума на \"Стандарт\" \"Да! На българската храна\", която се провежда в момена в НДК.  Брюксел одобри бързо националната програма на България и първите средства ще пристигнат най-късно през февруари, допъни Коев.  Нашият бранш дава облика на една от визитните картички на България, каза още Коев. ", "date": "2018.12.12", "title": "Коев: 133.8 млн. евро за лозари и винари"}
{"url": "https://www.standartnews.com/sport/sestri-stoevi-zagubikha-na-starta-na-megaturnira-v-kitay-380528.html", "text": "Еврошампионките по бадминтон на двойки Габриела и Стефани Стоеви отстъпиха в първия си мач от група „Б“ на заключителния турнир на най-добрите, който ще се състои в Гуанджоу, Китай, и е с награден фонд 1,5 милиона долара. Българките, които дебютират на този форум, загубиха от водачките в групата и трети в световната ранглиста Маю Мацумоту и Уакана Нагахара (Япония) 10:21, 16:21 след 36 минути игра. Азиатките започнаха по-концентрирано и задължителната пауза дойде при резултат 11:7 точки. При 20:10 Мацумоту и Нагахара имаха десет геймпойнта и реализираха още първия, след като перото от бекхенд на Стефани Стоева спря в мрежата. Сестрите от Хасково бяха по-мобилизирани в началото на втората част и поведоха с 3:0. Японките се съвзеха и изравниха за 3:3 след разиграване в мача от 77 удара. Българките продължиха да са по-стабилните на корта и отново взеха три точки аванс при 8:5. Почивката дойде при заслужен аванс на нашите от 11:9. Азиатките изравниха и на свой ред взеха преднина от 2 точки. Стоеви изравниха при 15:15. Последва серия на съперничките им от четири поредни точки. При 20:16 Мацумото и Нагахара стигнаха до четири мачпойнта и приключиха при първата възможност след грешка на Габриела Стоева. Българките загубиха и четвъртия мач тази година срещу японките. Габриела и Стефани запазват шансове за класиране на полуфинал. Утре сестрите, които бяха избрани за най-добри спортисти на Пазарджик снощи, ще играят срещу тайландките Йонгколпан и Китихараку (Тайланд) Дуетът от Тайланд играе по-късно днес срещу Ли Со Хи/Шин Сьон Чан (Южна Корея).", "date": "2018.12.12", "title": "Сестри Стоеви загубиха на старта на мегатурнира в Китай"}
{"url": "https://www.standartnews.com/mneniya-komentar/skhemata-kupi-proday-veche-e-otzhivelitsa-v-trgoviyata-ni-s-rusiya-380498.html", "text": "\r\n- Нищо окончателно не можем да отчетем! Успехите засега са само междинни, стремежите ни са големи и перспективни, така че все още нямаме никаква, да не говорим за окончателна удовлетвореност от постигнатото. Поради това и винаги сме недоволни! \r\n- Говоря истината! БРТПП играе ролята на сериозен инструмент за фина настройка на  взамиоотношенията между Русия и България при решаването на редица въпроси, свързани с обичайните противречия, които възникват в търговските отношения между всеки две държави, още повече, когато те членуват в различни, противоречащи си формати. Имам предвид, че България е член на НАТО и ЕС, докато Русия е световет колос, който не членува в тези организации. В този смисъл БРТПП намери своето място на координатор, ако щете - дори на „преводач“ от руски на руски и от български на български, на механизъм за защита на конкретните интереси на множество руски и български дребни и средни фирми, които остават извън обхвата на двустранните отношения. Или пък когато техните интереси влизат в периметъра на конкретните интереси на правителствата, тези фирми вече са обезличени. Знаете, че \"Газпром\", \"Росатом\" и \"Лукойл\" винаги са от 1-во лице единствено число, независимо на какво ниво се разглеждат техните интереси и по какъв начин те се съотнасят към някакви други, в това число и междудържавни интереси. Докато интересите на хиляди други дребни и средни български и руски фирми се обезличават и трябва да има някой, който да следи, образно казано, къде ги стяга чепикът – т.е. по какъв начин промяната в обстановката заплашва техния бизнес, за да може да им помогне. И някой трябва да може да реализира това в правилната, подходяща форма, така че тя да бъде чута и да бъде разбрана, да го направи достояние на правителствата, а от друга страна - да може навреме да транслира и негативния, и положителния опит до максимално голям кръг заинтересовани фирми. В този смисъл БРТПП се превърна в доверен източник на информация не само за членовете си. Ние имаме претенцията да сме припознат и доверен източник на информация за българския и за руския бизнес, и то в специфична форма. \r\n- Промени се профилът на фирмите, членове на БРТПП. От края на 2015-а или началото на 2016-а година преживяхме дълбока криза, свързана с провала на т.нар. „Голям шлем“ - енергийните проекти, а след това и с Кримската криза и размяната на санкции и контрасанкции. Всичко това не само стъписа, а буквално извади стотици компании - активни участници и от двете страни на БРТПП, които създаваха физиономията на двустранния стокообмен. \r\n- Да, в рамките на кратък период от време излязоха над 50% от дългогодишните членове на палатата - и български, и руски. Сменихме си изцяло Управителния съвет и по същество БРТПП се рестартира, като вече има съвсем нова физиономия. Знаете, чисто диалектически, когато на едно място нещо се запуши, веднага на друго място се отпушва. Така и затварянето на някои традиционни схеми за стокообмен, ограничаването на някои традиционни сфери на българския и руския износ създаде алтернативи. Така новият профил на палатата след есента на 2017-а година, са производствените фирми - български и руски, които създават относително високотехнологични продукти и услуги със сериозна добавена стойност. Основно това са дребни и средни фирми по европейската класификация – до 200 млн. евро годишен оборот. Фирми, които имат собствена физиономия и доказано присъствие на международния пазар, Фирми, които намериха възможност да използват промените, които настъпиха и у нас, и в Русия, като конкурентно стратегическо предимство. Така вече имаме нарастващ брой фирми, които създават нарастващи производствени възможности на територията на другата държава. \r\n- Не, санкциите издигнаха високи стени пред традиционния спектър от износ, като обемите вече са направо символични. Но в същото време някои сфери, като например туризма или износът на лекарства от България към Русия, оцеляха, въпреки конюнктурата. Вярно е, сега настъпват големи промени в държавната политика по отношение на лекарствата в Русия, с които нашите производители ще трябва да се съобразят, ако искат да продължат да присъстват на руския пазар, иначе рискуват след някоя и друга година да се окажат извън борда. Изобщо възможността да продължава да се работи между България и Русия по старите, простички схеми от типа „купи – продай“, в значителна степен вече се изчерпа. Ако искаш да купуваш и да продаваш вече трябва да присъстваш по друг начин на чуждия пазар. По друг начин трябва да си станал част от световните вериги на доставки. Искам да кажа, че и българските, и руските фирми, намирайки разумни комбинации на потенциалите си, вече участват в световното разделение на труда, като България има огромен неизползван потенциал в това отношение, тъй като тя е естествен хъб за редица сектори на световния пазар. Българските фирми, които намират място на руския пазар, са свързани най-вече с тези световни клъстери, като автомобилния клъстер, високите и информационните технологии, приложния софтуер, микроелектрониката и пр. Така че в края на третото десетилетие от съществуването си БРТПП преживя дълбока криза, която се трансформира в един сериозен катарзис, който я оздрави, стегна и изправи по-силна пред предизвикателствата на времето. ", "date": "2018.12.12", "title": "Схемата \"Купи-продай\" вече е отживелица  в търговията ни с Русия"}
{"url": "https://www.standartnews.com/sport/todor-nedelev-shche-se-zamisli-pri-oferta-ot-tsska-sofiya-380531.html", "text": "Тодор Неделев сподели, че ще се почувства поласкан, ако от ЦСКА-София изпратят оферта към него. Звездата на Ботев Пловдив не скри, че сериозно ще се замисли, ако Нестор Ел Маестро го поиска в състава си. Футболистът заяви, че предпочита да играе в чуждестранен клуб. Той беше избран за Играч номер 1 на Първа лига за 18 и 19 кръг в анкетата на Пресклуб България. Капитанът на \"канарчетата\" изигра силни мачове и реализира красиви голове срещу Локомотив Пд, а след това и срещу Витоша Бистрица. „Благодаря на всички, които са гласували за мен. Всичко дължа на моите съотборници и треньори. Щастлив съм, че печеля две награди, за два поредни кръга. Целият отбор се успокои и започна да играе футбол, благодарение на това започна да личи и моята игра“, сподели Неделев. „Рядко оставам след тренировка да тренирам, но се опитвам да бия всеки фаул над стената. Може би вече вратарите ме знаят и предварително тръгват. Този път си бях казал, че ще бия удара в далечния ъгъл, преди това го бях обсъдил с Иван Чворивич, който ме посъветва да направя това. Благодарение на този удар успях да отбележа хеттрик.“ , „Не мога да кажа със сигурност, че ще ме видите с екипа на Ботев и след Нова година, но за момента нямам оферти. Януари месец започвам подготовка с Ботев Пд, но ако постъпи оферта, ще я обсъдим с ръководството и ще преценим кое е най-добре за мен и за клуба.“ „Всички знаят, че на Армията се играе много трудно. Отборът на ЦСКА е един от най-добрите в България. За съжаление, ние няма да имаме някои от най-добрите си играчи за този мач, но каквото стане в крайна сметка, ние все пак ще дадем всичко от себе си.“ През лятото Тодор Неделев беше сред трансферните цели на „червените“, но до сделка не се стигна. В следващия кръг Ботев Пд гостува на ЦСКА-София на стадион „Българска армия“. „Казах, че през лятото ми звъняха от ЦСКА, искаха да ме привлекат, но тогава прецених, че е по-добре да остана в Ботев. За момента няма нищо конкретно от там, всичко беше през лятото. Нито на мен, нито на ръководството са се обаждали от ЦСКА. По принцип, аз съм казвал, че в България ще играя единствено за Ботев. Мисля, че на този етап може би ще остана в клуба, ако няма оферта от чужбина. Аз съм професионалист. Ако отборът на ЦСКА ме поиска, ще бъда поласкан. ЦСКА е един от най-големите отбори в България, с голяма история. Ако през зимата постъпи оферта от там, ще се обсъди с ръководството и ще се види моето желание. Има време до януари месец.“ „Не бих искал да се връщам в Германия, престоят ми там не беше много добър. По принцип ми се иска или в Италия, или в Испания. Всички знаем, че в добър отбор от Ботев Пд е трудно да изляза. Но за мен е важно във всеки мач да давам всичко от себе си. Има си хора, които гледат, дано да има оферти за мен.“, сподели той. Също така Неделев разкри, че е бил фен на Кака, а сега се радва на изпълненията на Лео Меси и Еден Азар. „Имах един любим футболист преди време – Кака. Той приключи с футбола. Сега има много играчи, на които се възхищавам. На Лео Меси, Еден Азар, да не ги изреждам всички. Колкото до националния отбор, смятам, че ние ако си играем нашата игра със самочувствие, имаме големи шансове да се класираме.“ Запитан за анкетата Футболист на България за 2018 година, Тодоров Неделев отговори: „Журналистите ще преценят кой да е футболист на годината, бих се радвал да стана, но в крайна сметка, журналистите гласуват. Вчера награждавах в Пловдив играчите по минифутбол, които станаха втори в света, но много хора ми споменаха, че ако направя добър мач срещу ЦСКА мога да стана футболист на годината. Аз ще се постарая да играе добре, но все пак журналистите гласуват. За мен не е най-важното да вкарам гол, важно е да подам пас, ако може и някой друг да вкара гол.“, допълни Неделев.", "date": "2018.12.12", "title": "Тодор Неделев ще се замисли при оферта от ЦСКА-София"}
{"url": "https://www.standartnews.com/sport/sportt-po-tv-za-12-dekemvri-380515.html", "text": "БНТ3 \r\n17,20 Футбол, Световно клубно първенство: Ал Аин - Уелингтън (пряко)  bTV Action \r\n20,00 Футбол, ШЛ: Реал М - ЦСКА М; 22,00 Аякс - Байерн (пряко) Ring.BG \r\n19,55 Футбол, ШЛ: Виктория П - Рома; 22,00 Йънг Бойс - Ювентус (пряко) Диема спорт 2 \r\n21,45 Футбол, Англия: ФА Къп, Преиграване (пряко) Kanal 3 \r\n21,15 \"Спорт в обектива\" Eurosport \r\n14,45 и 20,45 Снукър: Открито първенство на Шотландия, трети ден (пряко)", "date": "2018.12.12", "title": "Спортът по тв за 12 декември"}
{"url": "https://www.standartnews.com/svyat/teror-v-strasburg-tri-zhertvi-i-12-raneni-obzor-380488.html", "text": " при , съобщи  , предаде ДПА. Френските власти разглеждат случилото се като  \r\nДруги 12 души са ранени, а шестима от тях са в критично състояние, потвърди министърът пред журналисти в Страсбургл Нападателят е участвал в две престрелки със силите за сигурност между 20:20 ч. и 21:00 ч., каза още министърът. , а в операцията по задържането му участват около  \r\n  БГНЕС БГНЕС Затворена за движение е магистрала А-25 в двете посоки, а германската полиция прави засилени проверки на френско-германската граница. Радиостанция Франс енфо съобщава, като се позовава на източник от полицията, че  . Шофьорът на таксито в момента е в безопасност и е \r\n  БГНЕС Стрелецът е идентифициран като   Според информация на полицията той е  Полицията е искала да претърси дома му вчера сутринта, но той не е бил на адреса.   Той е имал присъди във Франция и в Германия, и е лежал в затвора, съобщи още Кристоф Кастанер. при стрелбата и раняването на 12 други. Коледният базар ще бъде затворен днес, отменени са и театралните спектакли. \r\n  Коледният базар в Страсбург е сред най-известните в Европа и е посещаван ежегодно от около два милиона души.", "date": "2018.12.12", "title": "Терор в Страсбург: Три жертви и 12 ранени (ОБЗОР)"}
{"url": "https://www.standartnews.com/svyat/streletst-naryazal-s-butilka-litseto-na-momche-predi-7-g-380479.html", "text": "Нападателят Шериф Шекат (Cherif Chekatt , който устрои стрелба в центъра на Страсбург, е бил съден за въоръжено нападение, твърди  Dernieres nouvelles d'Alsace. Мюсюлманинът е получил двегодишна присъда през 2011 г. за нападение със счупена бутилка, с която е нарязал лицето на 16-годишно момче при меле в търговски център. Заподозреният Шериф  е роден през 1989 г. в Страсбург и е включен в базата данни S - това са дела, свързани със заплаха за държавната сигурност. Според тв канала BFMTV полицията е трябвало да арестува Шекат сутринта във вторник заради дело за грабеж, защото той не се е явил след изпратена призовка. Мъжъг обаче не е открит в дома му, а часове по-късно предизвикал кървавия екшън на базара. След като е открил стрелба на коледния базар Шекат е избягал, но по-късно е стрелял по военен патрул, който отвърнал на огъня и ранил атентатора. Той обаче успял да се измъкне  с помощта на такси, твърди BFMTV. Според информацията на канала, нападателят е напуснал коледния пазар, като се е качил в такси. Таксиметровият шофьор, който бил принуден от издирвания мъж да го превози, впоследствие е информирал полицията, че неговият пътник е бил ранен. Жена, която е била на базара по време на стрелбата, описа нападателя. \"Чух взрив и видях как един мъж падна. Друг стоеше до него и не му помогна, само гледаше и имаше празен поглед. Това ме направи подозрителна. Беше висок към 1,80-1,90, носеше черна шапка, черно яке, тъмни панталони и маратонки. Зад него хората се обърнаха и хукнаха да бягат\", разказва тя. Полицията блокира района Нойдорф, където се предполага, че се крие Шериф, но въпреки претърсванията до сутринта той още не беше открит. Междувременно в дома му са намерени гранати.  ", "date": "2018.12.12", "title": "Стрелецът нарязал с бутилка лицето на момче преди 7 г."}
{"url": "https://www.standartnews.com/svyat/izdirvat-29-godishniya-sherif-shekat-za-atentata-v-strasburg-380486.html", "text": "Нападателят от коледния базар в Страсбург Шериф Шекат може да е избягал в Германия. Това съобщи пред радио Франс ентер френският държавен секретар към министерството на вътрешните работи Лоран Нюнес. Над 350 полицаи, жандармеристи и военни издирват 29-годишния мосюлманин, който уби трима души и рани още 12 късно във вторник.  Засега мотивите на стрелеца остават неясни. Води се разследване за престъпление по терористични подбуди. В хода на издирвателната операция са задържани петима души. След атентата на базара нападателят два пъти е влязъл в престрелка със силите на реда. Той е бил ранен от рикоширал куршум, но се е измъкнал като е отвлякъл такси и е заплашил шофьора. Шериф е роден през февруари 1989 г. в квартала Онберг на Страсбург, пише в. \"Паризиен\". Той е познат на органите на реда за извършване на редица престъпления, заради които е лежал в затвори във Франция и Германия. В един от случаите е бил осъден на две години затвор през 2011 г. за въоръжено нападение, при което използвал парчета от счупена бутилка, с която е нарязал лицето на 16-годишно момче. Напоследък е бил издирван за въоръжен грабеж и опит за убийство. Вчера домът му в Страсбург бил претърсен, а той трябвало да бъде арестуван, но полицията не го открила там. Негови съучастници в обира и опита за убийство вече са задържани.  При претърсването на дома на Шериф вчера сутринта били открити гранати, пише в. \"Фигаро\". Вестникът посочва, че за атентатора от 2016 г. е изготвено така нареченото \"досие С\". То се съставя от Главна дирекция за вътрешната сигурност за хора, представляващи заплаха за държавната сигурност. Досието за Шериф е изготвено, защото се предполага, че се е радикализирал заради връзки с ислямистки среди в Страсбург.   Снимка: Reuters    ", "date": "2018.12.12", "title": "Атентаторът Шериф може да е избягал в Германия"}
{"url": "https://www.standartnews.com/kultura/dzheyms-patersn-e-nay-bogatiyat-pisatel-na-2018-380530.html", "text": "От списание „Форбс“ обявиха списъка с най-високоплатените писатели за 2018-а година. За десети път на първо място се класира Джеймс Патерсън. Неговата печалба се равнява на 86 милиона долара, а в САЩ са се продали 4,8 милиона екземпляра от книгите му. Втора е Джоан Роулинг, която е изкарала 54 милиона долара. Миналата година тя беше на първо място в класацията с 95 милиона долара. В Щатите за една година от книгите ѝ са били продадени 2,9 милиона бройки. Писателката освен това е получила постъпления от увеселителния тематичен парк, посветен на героя ѝ Хари Потър. Стивън Кинг се нареди на трето място със заработени 27 милиона и 2,7 милиона продадени книги. Четвърти е Джон Гришам с 21 милиона, а петата позиция делят Дан Браун и Джеф Кини с по 18,5 милиона. Списъка допълват Майкъл Улф с 13 милиона заради скандалната си книга за Тръмп „Огън и ярост“, Нора Робъртс и Даниел Стийл с по 12 милиона и Рик Риърдън и Ерика Ленард Джеймс с по 10,5 милиона.", "date": "2018.12.12", "title": "Джеймс Патерсън е най-богатият писател на 2018"}
{"url": "https://www.standartnews.com/svyat/nashi-evrodeputati-do-ekshna-barekov-reporterstva-380480.html", "text": "Няколко български евродепутати се оказаха в епицентъра на кървавия атентат в Брюксел, а Николай Бареков написа цял репортаж във Фейсбук. Веднага след екшъна сградата на Европейския парламент, която е близо до базара, където беше открита стрелба, беше затворена и никой нямаше право да влиза или да излиза във връзка с информацията за стрелба в града, съобщи в Туитър евродепутатката Ева Кайли, цитирана от ДПА. Пресслужител от Европарламента, който  е бил на мястото разказа, че е избухнала паника, а хората налягали по земята. Евродепутатът Момчил Неков заяви в \"Туитър\", че е в безопасност и очаква бързо ситуацията да се нормализира. За bTV той коментира, че е блокиран в ресторант. „Няма никакво движение навън. Беше казано на служителите да намалят осветлението, вратите са заключени. Усеща се напрежението”, допълни Неков. Неговият колега Андрей Ковачев заяви пред bTV, че част от българските евродепутати са напуснали сградата на парламента преди инцидента. Блокираните им колеги се намират в столовата на сградата, там е върховният представител на ЕС по въпросите на външните работи и политиката на сигурност – Федерика Могерини. След като написа във Фейсбук, че минути преди стрелбата е бил на коледния базар Бареков публикува и гневен коментар в социалната мрежа.  \"     \".", "date": "2018.12.12", "title": "Наши евродепутати до екшъна, Бареков репортерства"}
{"url": "https://www.standartnews.com/svyat/taylandets-e-sred-zhertvite-v-strasburg-380490.html", "text": "\r\n  \r\nМъжът е бил във Франция на ваканция. Той е бил на 47 години и е идентифициран от изданието като Анупонг Суебсаман. Прострелян бил фатално в главата. Италиански журналист е пострадал при стрелбата в центъра на Страсбург снощи, предаде агенция ТАСС, като се позова на италианската АНСА. Според информацията нараняванията на италианския журналист са леки. Вчера вечерта 29-годишен гражданин на Страсбург на име Шериф Ш., известен на силите на реда за престъпления от нетерористичен характер, откри огън на коледния базар в града. По последни данни убитите са трима, а ранените 12. \r\nСтотици полицаи участват в издирването на нападателя. Вчера сутринта той трябвало да бъде арестуван по подозрение, че е участвал във въоръжен грабеж и покушение по време на него. Полицията обаче не го намерила в дома му. След нападението нападателят е бил ранен от патрул на силите на реда, но е успял да се измъкне.", "date": "2018.12.12", "title": "Тайландец е сред жертвите в Страсбург"}
{"url": "https://www.standartnews.com/svyat/gotvyat-prevrat-sreshchu-tereza-mey-380491.html", "text": "Парламентарната фракция на британските консерватори може да гласува вот на недоверие на лидера на партията и премиер Тереза Мей тази вечерта, съобщи депутат от Консервативната партия, който отдавна критикува Мей, предадоха Ройтерс и ТАСС. Андрю Бриджън заяви, че при първа възможност депутатите от Консервативната партия ще гласуват дали имат или не доверие на Мей. По думите му това ще стане в сряда вечерта. Иначе днес е пореден натоварен ден за Тереза Мей след вчерашната голяма обиколка в Европа. Около обяд тя ще се отговаря на обичайните въпроси към премиера в Камарата на общините, след това ще проведе среща с кабинета. И заминава за Дъблин за среща с премиера на Ирландия Лео Варадкар, предаде БНР. Варадкар заяви вчера в ирландския парламент, че Великобритания може да избегне опасността от излизане от Европейския съюз без сделка, като Ирландският премиер отбеляза, че ако в момента в британския парламент няма мнозинство за някаква сделка, то със сигурност има мнозинство по въпроса, че страната не трябва да отива към сценарий без сделка по развода с ЕС. Срещата на Мей с Варадкар в навечерието на форума на страните-членки на ЕС в четвъртък е от голямо значение, тъй като в случай на Брекзит Ирландия ще бъде единствената държава от ЕС, която ще има сухопътна граница с Обединеното кралство. Именно въпросът за границата е най-ключовият въпрос в преговорите за Брекзит. Мнозинството от британските депутати не желаят в сделката да фигурира така нареченият \"предпазен механизъм\" за   в случай, че не бъде постигнато търговско споразумение, защото се опасяват, че той ще остави страната постоянно в Митническия съюз и ще затрудни сключването на търговски споразумения с други страни, например със САЩ.", "date": "2018.12.12", "title": "Готвят преврат срещу Тереза Мей"}
{"url": "https://www.standartnews.com/kultura/bokhemska-rapsodiya-e-nay-striymvanata-pesen-na-20-vek-380534.html", "text": "От Universal Music съобщиха, че култовата „Бохемска рапсодия“ на рок легендите Queen официално е станала най-стриймваната песен на 20-и век и най-стриймваната рок класика на всички времена. Оригиналната песен и видео от албума \"A Night at the Opera\" достигна 1,6 милиарда стриймвания във всички услуги по света. Успехът до известна степен се дължи и на излизането на едноименния биографичен филм, който стана един от най-гледаните тази година. Китаристът и съосновател на групата Брайън Мей каза: „Реката на рок музиката претърпя метаморфоза до стриймовете! Много съм щастлив, че нашата музика все още тече с пълна сила!“ Парчето излиза като сингъл на 31 октомври 1975 и е първият хит на Queen в топ 10 на Америка. Във Великобритания остава на челна позиция 9 поредни седмици, което е рекорд по това време. Също така е и единствената песен в историята, която завладява британските класации два пъти на Коледа. Клипът към нея е смятан за първото промоционално видео изобщо и е базиран на обложката на албума „Queen II“.", "date": "2018.12.12", "title": "„Бохемска рапсодия“ е най-стриймваната песен на 20 век"}
{"url": "https://www.standartnews.com/biznes/wizz-air-puska-6-novi-marshruta-prez-varna-380524.html", "text": "Wizz Air обяви днес, че увеличава капацитета на базата си във Варна, като добавя още един самолет Airbus A320, 6 нови маршрута и обновява честотата на някои от вече съществуващите полети. Новият Airbus A320 ще се присъедини към флотилията на Wizz Air във Варна през юли 2019 г., което представлява допълнителна инвестиция от страна на авиокомпанията в България от над 100 млн. щатски долара и ще доведе до откриване на 35 нови директни работни места. С пристигането на новия Airbus флотилията на компанията в страната ще нарасне до общо 9 самолета: 2, базирани във Варна, и 7 – в София. В резултат капацитетът на Wizz Air в България ще се повиши с 14% спрямо предходната година, което ще намери отражение в нови маршрути и актуализирана честота на полетите. Новите маршрути на Wizz Air от Варна ще стартират от юли 2019 г. Те ще свържат морската столица с 3 вълнуващи дестинации в Германия – красивия пристанищен град Хамбург, готическото съкровище Кьолн и културния център Берлин. Клиентите от Варна ще могат да се възползват от изключително изгодните тарифи на Wizz Air също, за да посетят романтичния Париж, вълнуващия Ливърпул и колоритния Копенхаген. Първият полет на Wizz Air от Варна излита през 2007 г. и оттогава авиокомпанията се утвърждава като водещия превозвач на Летище Варна. През първите 11 месеца на 2018 г. над 400 000 пътници са се възползвали от изгодните тарифи на WIZZ и са пътували по маршрутите от и до Варна, което представлява 48% увеличение спрямо 2017 г. В същото време авиокомпанията отбелязва общ годишен ръст от 17% на пасажерите от и до България, като за периода януари-ноември 2018 г. вече е превозила над 2.8 млн. души. С дейността си в страната авиокомпанията е подкрепила индиректно откриването на повече от 2000 работни места в свързаните с нея индустрии. С решението да базира 2-ри самолет във Варна Wizz Air вече ще разполага с над 500 000 места по 14-те си маршрута от Варна и с общо 3 млн. места по своите 49 маршрута от и до България. Решението е част от мисията на авиокомпанията да открива повече и все по-достъпни възможности пред българските клиенти и техните посетители за вълнуващи пътувания. WIZZ вече предлага 49 маршрута от три летища в България до 18 държави. Билетите за новите маршрути са вече в продажба и могат да бъдат резервирани на цени, стартиращи от 39.99 лв. на wizzair.com. Андрас Радо, мениджър Корпоративни комуникации на Wizz Air, коментира: „За нас е удоволствие да отбележим още едно важно събитие на Летище Варна. Експанзията на базата ни е доказателство за нашия ангажимент към България – пазар, на който сме отдадени вече над 12 години. Новият самолет ще пристигне във Варна на 1 юли 2019 г. и ще създаде 35 нови работни места в Wizz Air. От следващата година ще предложим на пътниците 6 нови директни маршрута до едни от най-вълнуващите европейски градове. Сигурни сме, че клиентите в България ще харесат удобните полетни разписания, лесната система за онлайн резервации на wizair.com и множеството опции за персонализиране на пътуването, така че да отговаря на нуждите на всеки клиент. Нашият силен растеж в България допълнително укрепва ангажимента на Wizz Air към страната, града и летището във Варна и същевременно има позитивен ефект върху туризма и хотелиерството в България.“ „Преди малко повече от година ние обещахме, че ще работим усилено, за да направим базата успешна и да дадем причина тук да се базира още един самолет.  Днес съм много щастлив, че, заедно с нашите партньори и приятели от Wizz Air, ще дадем възможност на повече варненци да пътуват и на повече туристи да се запознаят с красивото българско Черноморие“, каза Улрих Хеппе, главен изпълнителен директор на Фрапорт България, оператор на летище Варна.", "date": "2018.12.12", "title": "Wizz Air пуска 6 нови маршрута през Варна"}
