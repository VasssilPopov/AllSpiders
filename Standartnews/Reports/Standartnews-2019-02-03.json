{"url": "https://www.standartnews.com/kultura/lambo-ovatsiite-sa-narkotikt-na-aktorite-384092.html", "text": "    \r\n- Може би ще кача зрители и на самата сцена – главната героиня излиза във „Вишнева градина“ на Чехов, за да се сбогува с кариерата си, с обожателите.  Вероятно ще пусна и студентите ми – като феновете на звездата. И понеже моят Чарлз е най-големият й поклонник, като нищо ще го строя на първия ред. Но няма да правим водевил или комедия – пиесата беше малко бъбрива, имаше опасност от литература, та трябваше да я посъберем малко. \r\n-  \r\n- Той си обича Лидия. От много време е  копнял за нея. И настъпва в момента, в който й писва от всички – включително и от бившия й мъж, италиански тип простак.  Чарлз обаче се появява ни в клин, ни в ръкав. Той е от друг свят, а те му се подиграват. Лидия само чака да приключи с всичко, да си опразни гримьорната, да си вземе китките и на другата сутрин да замине с Чарлз за Швейцария, където ще си прекарват времето в разговори край езеро и птици.  Съдбовният въпрос пред нея е до колко е жена, до колко е човек, до колко е актриса.  А моят Чарлз е симпатяга – но  трябва да се бори с любовчиите  около Лидия, защото те са много напреднали в материала. Но няма да им се дам. Както казва самият Чарлз: „След 35 години усилия просто не бях осъзнал, че има толкова много участници в надпреварата“.  Ролята е чудна,  ще я опаткам с кеф, тамън ми е, не е тежка от кора до кора. Аня дойде и каза: „Ти ще бъдеш Чарлз“. Не щеше и да чуе за отказ. В някои периоди от кариерата ми е имало персонажи, които не са ми били твърде на душата, но е нямало как да ги откажа. Най-хубавото е, когато текстът е качествен, режисьорът е интересен, а партньорите са добри. Никога не съм се отказвал официално  от театъра - исках да си доизиграя „Пигмалион“, но започнаха всичките ми драми.  Но нов спектакъл, нов късмет. Навих се да бъда и постановчик – въпреки че да режисираш и да играеш едновременно винаги ми се е виждало афиф работа. - Абе, какви любовни моменти,  той  не може  да ходи – но в секса е като акула тийнейджър. Сега да уточня – Чарлз отдавна е мечтал за Лидия, но не е много ясно дали тя чак толкова е мечтала за него. Той й прощава всичко – и простотиите, и отношението на сина й към него. Лидия се подиграва с всичко и с всички – от любовниците до цветята.  Но те са част от живота й. Тя обаче не потъва покрай тези идиоти – винаги се държи отгоре.  \r\n- Докато си на сцената, всичко е „ах“ и „ох“, но слезеш ли от нея – край с теб. Кой говори днес за Илия Добрев, за Наум Шопов – и за колко още? А има и колеги, които напускат професията, защото смятат, че в нея няма повече място за тях. И нищо не остава – а е имало толкова готини репетиции, толкова красиви жени и мъже. Само снимки и видео – да си ги биеш в главата. \r\n- Аплодисментите. Те са наркотикът  за артиста. За тях се бори той – не да се разхожда по сцената.  За да разбере от зрителя дали си е свършил работата. Та нима има актьор, който е безразличен към овациите – няма. Ако някой ти твърди обратното, значи лъже. Както казва Лидия, след като театърът притихне, актьорите вървят към къщи  уморени, превъзбудени и ужасно самотни Това сме ние – най-тъжните и най-веселите хора на света. \r\n-  \r\n- О, да. Правилният въпрос обаче не е какво е театърът за нас, а какво се случва в театъра. Защото на сцената страстите са едни, в гримьорните и извън тях – съвсем други.  Сред големите теми в пиесата е самотата на децата с родители звезди. Излиза, че Даниел, синът на Лидия, е най-мъдър. Нима дъщерята на Аня не беше отгледана от тетки и гувернантки? \r\n- \r\n- Идва професорът: „седни, клекни“ – слушам го, какво да правя. По едно време взимах хапове, от които заспивах пред телевизора, но след това ги преодолях. Много съм си добре на  стола, който е мой другар в живота, любим реквизит.  Откраднах го от партийната централа - от кабинета на Кирил Добрев. Хареса ми и го занесох в Академията. Взех да го мъкна и по срещите, които правим за книгата ми – „Романът на моя живот“. Вкъщи идват доста гости, а аз удобно си седя. Заради физическия комфорт, не от суета.          \r\n- Казахте телевизия, какво гледате напоследък? \r\n- Миналата неделя попаднах на „Не се мотай в краката ми“ – филм на Мариана Евстатиева от 80-те.  /Там Ламбо играе журналист, който не е казал на най-големия си син, че има сестричка и братче от втората съпруга на баща си./ После започна концертът на Мишо Белчев. Една от песните ми разгони фамилията:    Ще се срещаме сигурно \r\nслед години на масата, \r\nв стаята, в същия час. \r\nВсе по-близо до ангела, \r\nкойто всеки път тихичко \r\nще взима един от нас.  Звъннах му и му викам „Копеле, направо ме побърка - кажи ми пак това стихотворение!“. А той ми рече „Ще ти пратя дискове“. После ми разказа как е написал „Пак ще се срещнем след 10 години“ – след смъртта на приятел, който загива в катастрофа. Като ги знаеш тия работи, по съвсем друг начин слушаш текста.               \r\n- Интересно е, слоевете започват да се раздвижват,  духовете стават неспокойни. \r\n- Какъв спектакъл ще правите следващия семестър с класа ви в НАТФИЗ? \r\n- „Слуга на двама господари“ – Голдони, да е веселичко.", "date": "2019.02.02", "title": "Ламбо: Овациите са наркотикът на актьорите"}
{"url": "https://www.standartnews.com/sport/blgarska-atletka-stana-3-v-sveta-384115.html", "text": "Националката по лека атлетика Радослава Мавродиева (АСКЛА Сливен) откри сезона с постижение №3 в света за сезона. Тя спечели осмата си национална титла за жени в зала, след като в \"Асикс Арена\" победи с 19.09 м. Така тя премина за първи път в кариерата си нормата от 19 м, след като до сега имаше 18.95 м на открито. Повече от българката този сезон на планетата са тласкали само Маги Ивън (САЩ) – 19.28 м, и Кристина Шваниц (Гер) – 19.16 м. Мавродиева е носителка на отличия от последните две европейски първенства в зала, като в колекцията й липсва само златото. Следващото първенство на континента е след месец. Сребърният медал заслужи Рената Петкова (КЛАСА) с 13.90 м. Фото LAP.BG", "date": "2019.02.02", "title": "Българска атлетка стана №3 в света"}
{"url": "https://www.standartnews.com/sport/barsa-specheli-samo-tochka-ot-valensiya-na-kamp-nou-384114.html", "text": "Испанският шампион Барселона се спаси от загуби вкъщи от Валенсия в мач от 22-ия кръг на Ла Лига. Каталунците изоставаха с 0:2 след попадения на Гамейро (24) и Парехо (32 от дузпа). Меси спеси домакините от загуба с два гола (39 от дузпа и 64). Аржентинецът получи контузия в средата на втората част, доигра срещата, но тепърва ще стане ясно има ли контузия и колко е сериозна. Барсе води с 6 точки в класирането пред Атлетико (М), който гостува утре на Бетис.", "date": "2019.02.02", "title": "Барса спечели само точка от Валенсия на \"Камп Ноу\""}
{"url": "https://www.standartnews.com/mneniya/dvoyniyat-standart-pri-khranite-shche-se-nakazva-kato-izmama-384093.html", "text": "- Петицията, инициирана и внесена от омбудсмана Мая Манолова, е първата на страната ни, откакто сме членове на ЕС. И, както коментира г-жа Сесилия Викстрьом, председател на Комисията по петиции в Европейския парламент, тя беше разгледана много бързо. Спестен е дългият бюрократичен път, по който обикновено се движат тези тъжби на гражданите. Петицията е добър ход за страната ни, който показва, че българското гражданско общество е будно, институцията на омбудсмана е силна и уважавана в ЕС. Аз имах честта да представлявам българския бизнес, защото Националният браншови съюз на сладкарите и хлебарите в България отвори тази тема преди 2 г. - на 22 февруари 2017 г. На заседанието присъстваха представителите на всички български политически сили, които имат евродепутати. Изказаха се Филиз Хюсменова /ДПС/, Александър Малинов /СДС/, Андрей Ковачев /ГЕРБ/, Момчил Неков /БСП/.  Видях  Всичко това говори, че темата не е за подценяване, макар че е доста удобна и за политически популизъм.  - Ами първата граница е във факта, че   Това означава, че по законодателния елемент в този документ ще продължи да работи и следващият европейски парламент. Което е много важно, защото, когато един въпрос е затворен, обикновено след това няма развитие и е невъзможно да бъде сложен отново на масата. Идеята е да се създаде такава мрежа на контрол срещу двойния стандарт, че да не се чака подаване на сигнал от потребителя, за да бъдат налагани рестриктивни мерки. Презумпцията е превенция. \r\n- В такъв случай имаме нарушаване на конкурентното право, на регламент 1169 от 2009 г., който касае състава на храните. Гласувано е   - регистър, който е на страницата на Европейската комисия. А това означава за един производител или търговец на храни изхвърляне от европейския пазар. Много важен акцент е, че директивата на нелоялни търговски практики предвижда създаването на хармонизирана методология, която   Изработването на тази методология ще бъде свързано с провеждане на изследвания, започващи на 1 март 2019 г. в 19 европейски държави, между които и България. Ще се следи дали се спазват критериите в приложение 1 на Директивата за  , както и дали има отклонение в основния състав на една храна и дали тази храна се продава под друга опаковка, с различен от основния състав. В България изследванията ще бъдат извършвани от Комисия за защита на потребителите.  - Важното при производството на храни е основният състав, който дава характеристиката на една храна, да бъде един и същ. Вкусовите показатели, характерни за потребителското търсене в различните държави, се отнасят към добавките, които не са структуроопределящи и не дават характеристиката за качество на храните. Посоката на европейската политика е ясно проследяване на качество на суровини и качество на крайния продукт. Това е темата на следващото десетилетие. На срещата с еврокомисаря Вера Йоурова тя заяви, че този въпрос, разгледан в Европейския парламент и Европейската комисия, може би  Информацията, свързана със състава и качеството на храните, не се отнася само до 6 милиона българи, а до 100 милиона европейци.  - Това, което ще се следи, е основният състав на една храна, която определя нейното наименование. Ако говорим за шоколад, който имаше отклонение по отношение на основните съставки, ще се следи какво е количеството на какаото, на маслото, да няма замяна на животинска мазнина с растителна, каквато в случая е палмовото масло. И ако палмовото масло има производи, които не влошават здравния статус на човека, важно е същото палмово масло да се влага в цялата верига на производство на шоколадите. В тази връзка добрият пример, който беше изтъкнат, беше  .  - Разбира се, и то преди да се гласуват тези санкции. Те са признали, че имат различни рецептури за един и същ продукт за различните пазари. - Никой не им зададе този въпрос. Досега пазарът е търпял такъв тип търговско поведение. Но повече няма да имат различна рецептура за различните държави. След като \"Фереро Роше\" могат да направят това, може да го направи всеки бизнес оператор. - Абсолютно една и съща опаковка трябва да има един продукт, независимо в коя точка на европейския пазар се продава. И когато един продукт е произведен специално за дадена държава, отзад трябва да има инициалите на тази държава. Отклоненията могат да бъдат в добавъчните съставки на храната, които не се отнасят към качеството на съответния продукт. Или ще бъдат всичките със захар, или всичките с царевичен сироп. В случая захарта и подсладителят влизат в основния състав и това не се отнася към националните предпочитания на потребителите.  - Контролът за детските храни ще бъде особено внимателен, като  . Спазването на регламент 1169 дава отговор какъв трябва да е основният състав, овкусителите, ароматизаторите, за да се нарича една храна по определен начин. Това е третият акцент, върху който ще бъде съсредоточен контролът.  \r\nТой се отнася не само до храните, но и  . Но акцентът в момента е към храните, защото те присъстват ежедневно на трапезата ни и влияят пряко върху здравето ни.  - Не. При хляба не сме чули да има нелоялни практики, защото това е една бързооборотна стока и най-евтината храна. Двоен стандарт има при стоки и храни, които имат по-висока цена и по-голяма трайност.   Но той поставя в неравностойно положение европейските потребители.  - Инфлацията всеки я усеща по джоба си. Нулева инфлация, при положение, че имаме нови цени на енергия, на вода, човешки труд, петрол -    Въпросът е по-скоро кой осъществява контрола над НСИ. : питали румънеца - имате ли месо, той отговорил - що е това месо. Задали същия въпрос на българина - той отговорил:  - Статистическите данни обикновено се отличават от икономическите данни на различните бизнеси. За официални документи, за изработване на програми ние стъпваме на статистически данни, това се изисква по норматив. Ние сме и в изборна година, ще бъдем свидетели на много такива парадокси. Факт е обаче, че българският бизнес се развива конкурентно, плаща нелоши заплати, добър данъкоплатец е, икономиката ни има ръст. Да не забравяме, че парите за бюджета, който финансира всички системи - пенсионни, здравни, военни и други,  . И ние живеем сравнително добре, защото пътуваме, потребяваме, позволяваме си неща, за които предишното поколение не е допускало, че съществуват. Не бива да се облъчват хората, че животът в България е тежък, непоносим. В момента липсата на работна ръка е толкова голяма, че не работи само този, който наистина не си търси работа. Това е факт, който не бива да се подценява.  - Пазарът не подлежи на манипулации, които могат да откажат хората от пазаруване или да задържат дълго време цените в неестествени прагове. Конкуренцията е тази сила, която определя какви са допустимите цени за едно потребление в един определен момент. Факт е обаче, че цените на суровините в световен и европейски мащаб растат. Факт е, че населението на земята става все повече, факт е, че естествените хранителни суровини намаляват и са крайно недостатъчни. Затова се измислят химически формули на заместители. Ние не можем да спрем производството на храни със заместители, но сме длъжни да информираме потребителя за състава на съответната храна.  ", "date": "2019.02.02", "title": "Двойният стандарт при храните  вече ще се наказва като измама"}
{"url": "https://www.standartnews.com/kultura/rayn-reynolds-se-vikhri-v-nova-romantika-384077.html", "text": "Райън Рейнолдс ще се завърне в  романтичните комедии след 10-годишно отсъствие. Той ще участва в бъдещия филм „Shotgun Wedding“ на „Lionsgate“, като се разписва и сред копродуцентите. Историята е за младоженци, нападнати от престъпници по пътя към венчавката. Двамата се борят да спасят близките си и по време на екшъна си припомнят защо искат да станат съпрузи. Последната романтична комедия да Рейнолдс бе през 2009-а -„Предложението“ със Сандра Бълок. Лентата спечели 317 милиона долара. Снимките за „Shotgun Wedding“ започват лятото.", "date": "2019.02.02", "title": "Райън Рейнолдс се вихри в нова романтика"}
{"url": "https://www.standartnews.com/kultura/skalata-i-steytm-napuskat-brzi-i-yarostni-384075.html", "text": "Дуейн Джонсън-Скалата и Джейсън Стейтъм напускат поредицата „Бързи и яростни“. Преди окончателно този факт да бъде потвърден, холивудските мачовци ще участват в два отделни филма, посветени на техните герои от франчайза - Хобс и Шоу. Първият, „Fast & Furious Presents: Hobbs & Shaw“, ще излезе по кината на 2 август тази година, а продължението се очаква през 2020-а. Но изглежда, че секс символите имат други планове за следващия етап от кариерата си.  Скалата сподели пред щатски медии: „Със Стейтъм няма да се появим в „Бързи и яростни 9“ – всеки момент ще започнат снимките за филма, но ние имаме други ангажименти.  За в бъдеще не се знае – може и да се върнем за десетата част, а може би и след нея. Планът винаги е бил тази високоскоростна вселена да се разширява и да покорява нови територии. Между героя ми Хобс и този на Вин Дизел – Дом, има недоизказани неща, така че бъдещето като нищо ще ни изненада.“ Отсъстивето на Джонсън от поредицата може и да се отрази добре на отношенията му с Вин. По време на снимките за осмия филм двамата имаха конфликт на интереси и напуснаха снимачната площадка с не особено приятелски чувства. Вероятно и заради това Скалата не е сигурен дали ще се завърне – опасява се, че Дизел би му подложил крак.  \r\n ", "date": "2019.02.02", "title": "Скалата и Стейтъм напускат „Бързи и яростни\""}
{"url": "https://www.standartnews.com/kultura/izrigvaniyata-na-stoyana-384079.html", "text": "Цяла България, половин Европа и някои територии от Америка, Канада и Австралия – навсякъде, където се лее родната омайна и сладка реч – са наясно, че няма друга национална фурия и ценност като Стоянка Мутафова.  Великата прима, която на 2 февруари празнува в НДК 97 и 70 от тях на сцената, открай време твори всевъзможни щуротии за юбилеи и рождени дни, в театъра, киното и телевизията. През изминалата седмица дори не се поколеба за кой ли път да се изтърси, докато беснееше като „Госпожа Стихийно бедствие“. „Паднах на главата си и  изпуснах момента на следващото ми излизане пред публиката.  Идеше ми да кажа „Хайде, сиктир, стига толкова“  и да си тръгна, но не съм човекът, който би го направил“, споделя звездата, която е готова на всякакви физически геройства и приключения заради своите почитатели, които са от бебе до баба. И макар че тя никога не е крила удоволствието от пълноценната си свещена самота, винаги се е подчинявала на исконния актьорски закон – публиката над всичко. Едва после идва гюлуртията около ЧРД-то и гръмотевичните купони с колегите. Когато през арил на 1999-а Стояна честваше половин век кариера - отново в НДК - Любо Пеевски й беше написал чудни реплики. „Ако бяхте Жулиета, цяла Верона щеше да се тръшне, а вие с Ромео щяхте да сте щастливи“, бяха сред най-точните и аплодираните. Скъпата й приятелка Невена Коканова пък тогава предложи животното на смеха, наречено Стояна, да бъде в герба на България през третото хилядолетие и като осмото чудо на света. „Голям звяр си, голям приятел си“, прегръщаше я Коканова, а Мутафова я подкачи „Като Кинг Конг ли, ма, Невено?!“.  Мариус Куркински също беше оригинален: „Мечтата ми е да изиграя Мутафова в холивудски биографичен филм за нея“. Ако върне лентата, макар че  няма навик да се обръща с гняв назад Стояна помни само един тровещ все така кристалната й памет рожден ден – 2 февруари на 1945 година. Тогава са разстреляни първата група интелектуалци, получили смъртна присъда от Народния съд. Много от тях са приятели на Константин Мутафов и десетки пъти са сядали на семейната му трапеза – журналисти, министри, юристи.     Замеря със списания шефа на Народния  За неукротимия темперамент на Стояна се разказват легенди. Цялата й фамилия е наясно с него, а гилдията започва да усеща бурята от изригванията й, още когато Мутафова се мъчи безуспешно да се адаптира към протокола и интригите в Народния театър през 50-те. Тя не желае да се чувства нито длъжна, нито благодарна на когото и да било и за каквото и да било. В онзи период  директор на академичната трупа е Камен Зидаров – един от най-конюнктурните автори през зрелия и презрелия социализъм. Опитвайки се да се хареса на колежката си, поетесата Мария Грубешлиева – тъщата на Стоянка, той „урежда“ Мутафова да бъде разпределена в „Три сестри“ на Чехов. Наташа обаче не е сред образите, за които мечтае бъдещата примадона на Сатирата. Тя дори иска да напусне репетициите поради здравословните проблеми на съпруга й Леонид Грубешлиев. Зидаров обаче не й обръща никакво внимание и тя се „проваля“ пред художествения съвет – задължителен супер вайзер на току-що изпечените спектакли. „Неговият отказ да ме освободи от „Три сестри“ беше капан“, признава тя в „Герой на мегдана“, автобиографията й,  обработена от Юрий Дачев. Но тъй като Стояна не си поплюва от малка, нахлува в кабинета на началника, където той се съвещава с трима от най-маститите БГ режисьори на миналия век – Николай Масалитинов, Кръстю Мирски и Филип Филипов. „Крещях много силно и много дълго пред вцепенените мъже: Мръсник, подлец, нищожество! Напипах някакви списания и ги запратих по главата му. На излизане така тряснах вратата, че се посипа мазилка... Ама пък бях много доволна от себе си. За мое голямо учудване Камен Зидаров не предприе никакви мерки да ме накаже. А Мирски ме откри като актриса, благодарение на скандала. Самият той ми призна, че докато съм вилняла, си казал: „Бре, какъв темперамент имала тази Стояна!“ И наистина след бурята в директорския кабинет започнах да получавам роли в негови постановки“, лее се още Мутафова в мемоарите си.  Пак под покрива на първия храм Стояна побърква доайена Стефан Караламбов. „Имахме сцена с него в „Търси се Шекспир“. Аз бях твърде смешна, а той – много фин и изискан човек и артист. Играех вчерашна пикла, но се бях направила на дърта кикимора. Героят му беше шеф на театър, а аз исках да му прочета моя пиеса в пет действия, за да разреши поставянето й. Че като се разчевръстих, че като скочих върху него, че като го съборих на земята, Караламбов опули ей-такива очи  - не беше свикнал на подобни щуротии, еле пък в разгара на представлението“, разказвала е Стояна пред „Стандарт“. Толкова си шантава, хвали я Боян Дановски  Боян Дановски – голям режисьор и създател на Сатирата, вика Стояна, за да й чете „конско“, когато тя полудява по Нейчо Попов.  Стефан Сърчаджиев, другият лидер на комиците, пък направо я заплашва, че ще я изхвърли, ако разведе колегата си. И двамата художествени ръководители  предлагали на „нарушителите“ да се обичат дискретно, да консумират страстта си задкулисно, пък докато връзката им издържи. Стояна тъкмо е излязла от един предизвестен провал – да бъде гадже с Лео Конфорти. Той няма отношение към най-важния човек в живота й – Муки. И затова Мутафова го отсвирва, без да се замисли.  Кой знае защо, в Сатирата всички гледат с добро око на двойката Мутафова-Конфорти. Но когато тя започва забранена любов с Нейчо – един от най-ерудираните и аристократични мъже в БГ театъра на всички времена, „колективът“ започва да споменава думата „морал“. Едва година, след като Стояна и Нейчо Попов се женят, всички вече са категорични, че те са родени един за друг. Боян Дановски обаче й признава: „Бях убеден, че бракът ви няма да го бъде – толкова си шантава!“. Стояна й досега разправя с усмивка, че крайно изтънченият и отгледан на три езика Нейчо по-бавничко е свикнал с гаменските й изригвания. Докато се разхождат из „Раковска“, тя тя често се хвърля да го прегръща и целува. „Бях наясно, че го притеснявам, но хич не ми пукаше от хората. А и знаех, че му е приятно“, връщала е лентата Мутафова. Тя и досега страда за най-голямата си другарка в щуротиите – Невена Коканова. Защото първата омайница на БГ киното, която също като Нейчо Попов е отгледана от хора със синя кръв, е готова на мига да последва Стояна и в най-скандалните й хрумки. Двете танцуват по бански върху покрива на вилата, в която разпускат хората от Сатирата. Препускат из пътищата на България с автомобила на Невена, една от най-опитните шофьорки в съсловието. Легендарни са и случаите, в които Стояна безмилостно разсмива колегите си – ей-така, направо на сцената или пред камерите на телевизионния театър, които в онази епоха излъчват на живо. Калоянчев и Парцалев веднага се включват в цирка, но Нейчо Попов често побеснява. „Заслужаваш да ти отнемат званието“, кара й се той след подобно произшествие на „Сан Стефано“. „Цяла нощ не мигнах от притеснение. На другия ден обаче нямаше човек, който да не ме поздрави“, забавлява се и досега Стояна.                   ", "date": "2019.02.02", "title": "Изригванията на Стояна"}
{"url": "https://www.standartnews.com/svyat/dyunite-na-koral-se-poyavili-na-kartata-sled-razreshenieto-za-stroezh-384071.html", "text": "Дюните до плажа Корал са нанесени на кадастралните карти след като вече са били издадени разрешенията там да се строи. Това стана ясно от думите на шефа на Върховния административен съд (ВАС) Георги Чолаков. \"Това, което се случва по Черноморието не е добре, но важното е дали е допустимо и по закон, отбеляза още той пред Би Ти Ви. По думите му до острата реакция се е стигнало, защото имало публикации, че ВАС е разрешил строителството на плажа. \"Историята със строителството на плаж Корал се развива още от 2006-2007 година, когато са издадени разрешителни за строеж. През 2007 г. тези разрешителни, които са предмет на сегашните производства, са изпратени на РДНСК за проверка. До този момент РДНСК-Бургас не е реагирала и не е приела, че има някакъв проблем при разрешението за строеж, но към 2007 г. са действали и други закони. Не е имало такива изисквания, каквито има в момента по Закона за биологичното разнообразие и Закона за опазване на околната среда. Въпросните дюни, за които се твърди, че са налични, са нанесени много по-късно в кадастралната карта. Към момента, когато са издаване разрешенията за строеж, тези територии са били урбанизирани. Някой не е нанесъл тази дюна - кадастъра или местната власт\", посочи председателят на ВАС. Проверяваме дали това разрешение за строеж от 2007 година е било законосъобразно издадено към онзи момент, посочи още Чолаков. \"Едно разрешение за строеж може да се обяви за нищожно, ако е издадено при допуснати груби нарушения на правилата\", обясни Чолаков. За пример той посочи, че нарушение е ако разрешението е трябвало да го издаде главният архитект на община Царево, а го е издал главният архитект на община София. \"Втората предпоставка е, ако разрешението е издадено там, където изобщо не може да се строи. - като защитена територия. Това обаче не е защитена територия\", отбеляза Георги Чолаков. Докато не отпадне строителната забрана от 2014 г. за плаж Корал, там не може да се строи. Забраната е въведена, докато проектите не се приведат в съответните проекти със Закона за биологичното разнообразие и със Закона за опазване на околното среда, каза още Чолаков. \"В практиката си съм имал много казуси за строителство по Черноморието. Държавата отскоро взе да мисли за тези дюни, отскоро защитава своите природни забележителности. Собственикът, който има дюна, трябва да бъде обезщетен от държавата, тъй като тя е изключителна държавна собственост. Държавата трябва ясно да е разписала къде не може да се строи и да се знае предварително. И предприемачите трябва имат права\", посочи съдията. Решенията на Върховния административен съд по нашумелите дела, свързани с екологията, не са взимани под натиск, каза още председателят на ВАС Георги Чолаков. Като доказателство той посочи, че последните две решения са предизвикали и критики (за \"Корал\"), и похвали (по повод парк \"Пирин\").", "date": "2019.02.02", "title": "Дюните на Корал се появили на картата след разрешението за строеж"}
{"url": "https://www.standartnews.com/biznes/zasilen-interes-km-zastrakhovatelen-seminar-384056.html", "text": "При засилен интерес се проведе семинар на тема „Проблемите на застрахователното право в контекста на новите изменения на Кодекса за застраховането. Практически насоки”. Организатор на събитието беше Обучителен център “Темида”. Основната цел на обучението бе да се направи детайлен анализ на последните промени в Кодеска за Застраховането, както и заинтересованите лица да получат практически насоки по тяхното прилагане. Адвокат Николай Димитров представи подробно пред участниците промените в Кoдекса за застраховането след Тълкувателно решение № 1/2016 по тълк. д. № 1 по описа на ВКС, ОСНГТК за 2016 г., относно разширения кръг от лица да получат обезщетение за търпени неимуществени вреди от причинена смърт на техен близък – причини за тяхното гласуване, законодателни цели, правни последици и срок на действие. Детайлен преглед той направи и на предстоящите законодателни промени във връзка с определяне размера на обезщетенията за имуществени и неимуществени вреди вследствие на телесно увреждане на пострадало при ПТП лице и за определяне размера на обезщетенията за имуществени и неимуществени вреди на увредено лице вследствие смъртта на пострадало при ПТП лице. Адвокат Димитров направи и подробно разяснение  на лимитирането на отговорността съгласно параграф § 96, ал. 1 от Разпоредбите към Закона за изменение и допълнение на Кодекса за застраховането през призмата на Европейското законодателство и практиката на Съдът на европейският съюз, както и съответните правни последици. На внимание ще бъдат поставени още особеностите, свързани с активната легитимация на лицата, които имат право на обезщетение, и пасивната легитимация. Подробно разяснено ще бъде направено и по отношение на това как се процедира при починал в хода на процеса. Гл. ас. д-р Павел Смолички, който също взе лекторско участие в обучението, подробно разясни особеностите около задължителността на влязлата в сила присъда на наказателния за гражданския съд, както и даде отговор на въпроса каква е процесуалната стойност на събраните и проверени в хода на ДП доказателствени материали (протокол за оглед на местопроизшествието; АТЕ; СМЕ; разпит на свидетели и т.н.). Внимание той обърна още както на особеностите при разпределението на доказателствената тежест, така и на проблемите относно възражението за съпричиняване на вредоносния резултат. Пред участниците гл. ас. д-р Смолички разясни още как се установява интензитета на неимуществените вреди  и направи детайлен преглед по отношение на различните хипотези на плащане на застрахователното обезщетение. В рамките на семинара председателят на УС на Сдружение „Обединени застрахователни брокери“ Милен Петков пък разгледа измененията във връзка със задължителната застраховка „Гражданска отговорност на автомобилистите“.", "date": "2019.02.02", "title": "Засилен интерес към застрахователен семинар"}
{"url": "https://www.standartnews.com/svyat/sruti-se-5-etazhen-zhilien-blok-v-alepo-384111.html", "text": "Най-малко 11 души, включително 4 деца, загинаха при срутването на жилищен блок в сирийския град Алепо, съобщи държавната сирийска телевизия, цитирана от Би Би Си. Единственият оцелял при трагедията е дете, съобщиха местните власти. Сградата е разположена в района Салахедин – бивша крепост на бунтовниците срещу режима на президента Башар Асад, която беше подложена на масирани бомбардировки от сирийските и руски сили преди да бъде превзета. Още няколко сгради около 5-етажния срутил се блок са в руини и опасни за живеене. Към момента усилията на властите са насочени към изграждане на разрушената от въздушните удари инфраструктура, но не и към укрепване на полуразрушените сгради, голяма част от които са негодни за живеене.", "date": "2019.02.02", "title": "Срути се 5-етажен жилиен блок в Алепо"}
{"url": "https://www.standartnews.com/svyat/iphone-reshi-problem-s-podslushvaneto-384070.html", "text": "Apple съобщи, че е поправил софтуерен бъг в приложението за видео обаждания \"ФейсТайм\" (FaceTime), който позволява на ползващите iPhone да виждат и чуват хората, които търсят, преди да са отговорили на позвъняването, предаде Франс прес. По-рано тази седмица Apple спря приложението след информации в медиите за пропуск в сигурността му. Поправихме бъга на сървърите на Apple и ще пуснем обновяване на софтуера, за да възстановим приложението за потребителите следващата седмица, посочи Apple в съобщение. Искрено се извиняваме на клиентите си, които са били засегнати, и на всички притеснени от този проблем със сигурността, допълва още технологичният гигант. Видео, пуснато в социалните мрежи преди Apple да спре приложението, показва как може човек да се възползва от дефекта и да послушва чрез iPhone, като се ползва приложението \"ФейсТайм\". Според американски медии 14-годишно момче от Аризона е открило пропуска, а майка му една седмица се е мъчила да привлече вниманието на Apple.", "date": "2019.02.02", "title": "iPhone реши проблем с подслушването"}
{"url": "https://www.standartnews.com/svyat/61-po-rikhter-tresna-sumatra-384082.html", "text": "Земетресение с магнитуд 6,1 по скалата на Рихтер бе регистрирано край индонезийския остров Суматра. Трусът бил на дълбочина 10 км, съобщават от Геофизическия институт на САЩ, цитирани от БТА. Индонезийската агенция за реагиране при бедствия информира, че няма информация за щети и не е издадено предупреждение за цунами.  В края на декември 2018 г. огромна вълна уби десетки и рани стотици на индонезийските острови Ява и Суматра след подводно свлачище, причинено от изригването на вулкана Анак Кракатау.  Стотици сгради са разрушени или силно повредени по протежението на пролива Зунда. Преди това  природно бедствие връхлетя островната държава през септември, когато загинаха над 830 души, след като земетресение и последвало цунами, удариха град Палу на остров Сулавеси, разположен източно от Борнео.", "date": "2019.02.02", "title": "6,1 по Рихтер тресна Суматра"}
{"url": "https://www.standartnews.com/svyat/velikobritaniya-obmislya-postoyanen-mitnicheski-syuz-s-es-384060.html", "text": "Правителството е започнало \"сериозна работа\" по възможността Великобритания да остане в постоянен митнически съюз с ЕС като начин за спасяване на сделката за Брекзит, съобщава в. \"Индипендънт\", предаде Ройтерс. Подготовката е в ход на високо равнище под натиска на няколко министри от кабинета, които настояват премиерът Тереза Мей да се съгласи с идеята за митническия съюз, за да склони лейбъристките депутати да подкрепят договорената от нея сделка, пише вестникът, който се позовава на високопоставен източник от Уайтхол. \"Сериозно се работи по митнически съюз. Трябва да сме подготвени, ако политическата ситуация се развие в тази посока\", заявява анонимният източник, цитиран от изданието. Лидерът на Лейбъристката партия Джереми Корбин иска Обединеното кралство да бъде в постоянен митнически съюз с ЕС след Брекзит, докато Мей досега бе против, казвайки, че това ще пречи на способността на Великобритания да сключва независими търговски споразумения по света.", "date": "2019.02.02", "title": "Великобритания обмисля постоянен митнически съюз с ЕС"}
{"url": "https://www.standartnews.com/biznes/puskat-33-mln-leva-za-sanirane-na-sgradi-384081.html", "text": "Регионалното министерство отпуска над 33 млн. лева за саниране. Парите ще бъдат вложени в реализирането на 32 проекта в страната, съобщи Нова тв. В програмата за енергийна ефективност бяха вложени 2 млрд. лева. За така нареченото безплатно саниране бяха одобрени над 2000 сгради. Всичките проекти в Благоевград са готови. В Бургас масово санират, а най-бавно се движат софиянци. В столицата има 80 блока, където работата все още дори не е започнала.  ", "date": "2019.02.02", "title": "Пускат 33 млн. лева за саниране на сгради"}
{"url": "https://www.standartnews.com/mneniya/huawei-shpionska-afera-ili-lov-na-veshchitsi-384095.html", "text": ", съобщи на 28 януари 2019 г. изпълняващият задължението генерален прокурор на САЩ Матю Уитакър, цитиран от Bloomberg. Уитакър уточни, че срещу две подразделения на корпорацията Huawei Technologies са повдигнати 10 обвинения. По думите му, сътрудниците на Huawei са нарушили договора с телекомуникационната компания T-Mobile, която разработва робота Tappy за тестване на своите телефони и са придобили не само информация за неговите характеристики, но и отделни елементи.  Самата Huawei заяви, че е уредила този спор още през 2017 г.  \r\nПо думите на Уитакър, вече над 10 г. Huawei е давала \"невярна информация за своите отношения с иранските подразделения\". Макар да съобщава, че се е оттеглила, Huawei  продължава да прави бизнес в Иран. Уитакър потвърди, че САЩ продължават да настояват за екстрадирането на Уанжоу от Канада.  \r\n------------------------------------- \r\nШпионаж, семейни дела, политически скандали, резки ответни удари, търсене на решение. Всичко това описва ситуацията, която се разгаря около компанията Huawei, пише агенция 112.ua  Компанията Huawei е основана от   през 1987 г. Когато тя стана един от световните играчи за мобилно оборудване, тръгнаха слухове за връзките й с китайските военни. Твърди се, че помага на Китай в събирането на информация за чуждите държави и компании.  През 2015 г. китайската корпорация стана трета по обем на производство на смартфони в света. През второто тримесечие на 2018 г. зае второ място, дишайки във врата на Apple. А през четвъртото тримесечие на 2018 г. започнаха проблемите. За това е известно следното: \r\n* Мън Уанджоу е не само дъщеря на основателя на корпорацията, но и неин финансов директор, както и зам. шеф на Съвета на директорите. \r\n* Тя бе арестувана докато сменяше полети във Ванкувър, по молба на САЩ.  \r\n* Мън Уанджоу е заподозряна в нарушение на търговските санкции на САЩ спрямо Иран.  \r\n* САЩ веднага поискаха екстрадация на задържаната.  \r\n* В края на декември Мън Уанджоу беше пусната под гаранция от 7,5 млн. долара. В момента тя очаква във Ванкувър съдебното дело, което ще е на 6 февруари. На него може да се вземе решение за екстрадацията й в САЩ.  \r\n* Китай остро протестира срещу ареста на Мън и поиска нейното незабавно освобождаване, заплашвайки със \"сериозни последствия\".  Междинен апогей на този скандал бе 14 януари 2019 г., когато се появиха новини около   на Huawei. \"Установихме, че сътрудникът на китайската телекомуникационна компания, живеещ в Полша, сътрудничи на китайските спецслужби и действа против страната. Затова той бе арестуван\", заяви координаторът на полските спецслужби Станислав Жарин. Освен мениджъра на Huawei, задържан е и бивш сътрудник на Службата по вътрешна безопасност. Двамата са арестувани за 3 месеца. Ако се докаже вината им за шпионаж, ги чака до 10 г. затвор. По-късно Huawei разпространи официално изявление, в което се съобщава за уволнението на сътрудника на корпорацията.  Преди това редица държави /САЩ, Австралия, Великобритания и др./ наложиха ограничения на Huawei и на още една китайска корпорация - ZTE, във връзка с опасения за националната безопасност. Твърди се, че джаджите на Huawei имат „черни врати“, които позволяват на китайските разузнавателни агенции да получат достъп до криптирани данни за устройството. Още в началото на декември 2018 г. своето безпокойство относно Huawei изрази и Еврокомисията. \"Трябва ли да се безпокоим по повод Huawei или други китайски компании? Да, мисля, че трябва\", заяви вицепрезидентът на  Еврокомисията по единния цифров пазар Андрус Ансип. В началото на януари Канада обяви, че   в момента на ареста на Мън Уанджоу. Поне 8 от тях по-късно са освободени.  Бившият канадски дипломат  е арестуван за \"заплаха за безопасността на Китай\", със същото обвинение е и предприемачът  Канадецът   е арестуван по обвинение за търговия с наркотици. Първоначално той получи 15 години затвор, глоба и заповед за експулсиране от страната. \r\nШеленберг обжалва това решение и н В отговор Канада съобщи, че за нейните граждани е рисковано да пътуват до страната. Министър-председателят Джъстин Трюдо заяви: \"За нас, както и за всички наши приятели и сътрудници, фактът, че Китай произволно избира кого да накаже, е предмет на най-дълбока загриженост\".  Нито едно от делата и решенията по повод канадците в Китай не е пряко свързано със задържането на Мън Уанджоу.  От Huawei заявиха, че вкарването на компанията в черния списък без доказателства вреди на отрасъла и забавя развитието на технологиите по целия свят.  Председателят на корпорацията призова да се предоставят фактически доказателства, защото без тях компанията напълно отхвърля всички обвинения. Освен това Huawei обяви, че ще похарчи 2 милиарда долара за подобряване на софтуера и защита срещу кибер атаки.  От компанията напълно отричат контрол от страна на китайските власти и заявяват, че работят независимо.  Министерството на вътрешните работи на Полша призова   за това ще изключат ли Huawei от своите пазари. Засега обаче подобно нещо не се случва.  в мненията: главата на федералното управление по национална безопасност Арне Шоенбом заяви, че за забрана са нужни сериозни доказателства, които не са представени до момента. Държавният секретар на Министерството на цифровите технологии Карол Оконски обаче не изключва въвеждането на забрана да се използват продуктите на Huawei за държавните служители и частните лица.  \"У нас няма законово основание да забраняваме на частните компании и гражданите да ползват продуктите на Huawei. Но не трябва да се изключва, че ние разглеждаме промени в законите, които ще осигурят това.\" 1. Huawei продава продукцията си в над 70 страни. Приходите й през 2017 г. са $93 млрд., което е съпоставимо с тези на Microsoft. 2. През 2015 г. Huawei зае трето място в света сред производителите на смартфони. Huawei вече надмина Apple по брой продадени приспособления и е първата, която стартира внедряването на 5G мрежи от ново поколение.  3. В началото на 2012 г. в компанията работят над 110 000 човека, а през 2017-а са вече 180 000. Huawei има 20 научно-изследователски центрове в различни страни, включително Китай, САЩ, Германия, Турция, Индия, Швеция и Русия. Компанията е създала съвместн1. и иновационни центрове със световни оператори като  Vodafone Group, BT Group, Telecom Italia, France Telecom, Telefonica, Deutsche Telekom. ", "date": "2019.02.02", "title": "Huawei: Шпионска афера  или лов на вещици"}
{"url": "https://www.standartnews.com/svyat/grtski-fermeri-blokirakha-ptya-seres-solun-384085.html", "text": "Гръцки фермери блокираха с трактори пътя Серес - Солун и обявиха, че блокадата ще е безсрочна. Шофьорите са принудени да използват обходни маршрути. Блокирано е движението към Солун и влизащите през граничен пункт \"Промахон\" трябва да използват дълъг обходен маршрут, съобщи БНТ. Нараства и броят на недоволните земеделци на магистралата Солун - Атина до Лариса. Причината за тази реакция на фермерите е заместник-председателят на Европейския парламент и лидер на евродепутатите от СИРИЗА Димитрис Пападимулис. Фермерите се опитаха да се срещнат и преговарят с него, но не успяха. Националният фермерски съюз отказва да преговаря с правителството.", "date": "2019.02.02", "title": "Гръцки фермери блокираха  пътя Серес - Солун"}
{"url": "https://www.standartnews.com/svyat/dubayska-kompaniya-kupila-3-tona-zlato-ot-venetsuela-384098.html", "text": "Инвестиционната фирма Noor Capital от Абу Даби съобщи, че на 21 януари е купила 3 тона злато от централната банка на Венецуела. В изявлението на страницата си в Twitter  компанията уточни, че покупката е била в съответствие с международните стандарти и закони, действащи към тази дата, и че ще се въздържи от по-нататъшни транзакции, докато ситуацията във Венецуела не се стабилизра, пише investor.bg, като цитира БТА. Ройтерс съобщи в четвъртък, че Венецуела е доставила три тона злато в Обединените арабски емирства на 26 януари и ще продаде още 15 тона на тази държава през следващите дни. Планът на Венецуела е бил да продаде на ОАЕ 29 тона от златния си запас до края на февруари, за да осигури валута за вноса на основни стоки. Двама висши служители на централната банка на Венецуела били принудени да подадат оставка в сряда и четвъртък, понеже отказвали да разрешат продажбата, според анонимни източници.  ", "date": "2019.02.02", "title": "Дубайска компания купила 3 тона злато от Венецуела"}
{"url": "https://www.standartnews.com/svyat/drzhavi-ot-es-shche-priznavat-khuan-guaydo-za-prezident-384055.html", "text": "Държави-членки на Европейския съюз ще започнат да признават Хуан Гуайдо за временен президент на Венецуела от следващата седмица, предаде Ройтерс. Агенцията се позовава на двама дипломати от ЕС, според които при признаването на Гуайдо европейските държави ще използват предпазливи формулировки, за да не създадат политически прецедент. Опасявайки се решението на Гуайдо да се обяви за президент да не послужи за пример на други опозиционни лидери по света, външните министри на страните членки на ЕС постигнаха съгласие тази седмица в Брюксел да подкрепят Гуайдо само до произвеждането на нови избори във Венецуела. Вместо блокът да направи общо изявление, всяко от 28-те правителства ще изрази своята позиция за това дали подкрепя председателя на венецуелското Национално събрание. Очаква се Великобритания, Франция, Германия и Испания да обявят, че признават Гуайдо в понеделник или през следващите дни,, ако осемдневният срок, който те дадоха на Мадуро миналата събота да насрочи нови избори, изтече, без това да стане. Повечето от останалите по-малки държави членки на ЕС също ще подкрепят Гуайдо, но са се договорили да избягват използването на думите \"признаване\" и \"признава\". \"Много страни ще подчертаят временния характер на това де факто признаване\", посочи единият от дипломатите. Въпреки натиска от Европейския парламент, който официално призна вчера Гуайдо с гласуване, и признаването на опозиционния лидер за президент от САЩ, Канада и няколко държави от Латинска Америка, Европейският съюз засега не е изразил ясна позиция по въпроса, отбелязва Ройтерс.", "date": "2019.02.02", "title": "Държави от ЕС ще признават Хуан Гуайдо за президент"}
{"url": "https://www.standartnews.com/mneniya/kak-milionerski-sin-se-vkara-v-umiray-trudno-384072.html", "text": "------ . Баща и син Стайкови са обвинени за производството на нелегални цигари, пране на пари, както и за данъчни престъпления. Твърди се, че супер модерната нелегална фабрика за цигари, открита в бивша мандра край Карнобат, силно е подразнила западни партньори на родните служби. И алкохолният бос, известен на млади години като Миню Апаша, този път няма да мине метър. Както и 29-годишният му наследник, който беше в нелегалност от пет месеца. \"Милионерският син е отвлечен и зверски изтезаван. захвърлен е гол и бос в безсъзнание. Има опасна за живота рана, а по ръцете му има следи от инжекции, които похитителите са му били\". Така звучаха първите новини за Стайков след съобщението, че той е приет в понеделник сутринта в \"Пирогов\" с разцепена глава и синини по цялото тяло. Макар и в толкова тежко състояние младият мъж успял да разкаже на лекарите, че маскирани като полицаи похитители са го нападнали по време на сутрешния му крос и са го отвели в плен. Оказа се, че Стайков се е прибрал с такси в къщата си в столичния квартал Бояна в неделя вечер, където е повикан лекар, който е зашил раната на главата му. Проговори и шофьорът на таксито, който закарал младия богаташ до  , заедно със сметките на фамилия Стайкови. Според таксиджията клиентът, който се качил на булевард „Черни връх” в района на мол \"Парадайз\", съвсем не бил гол и бос, а добре облечен. Държал се напълно адекватно и с нищо не показал, че е преживял кошмарно отвличане Охранителят, който излязъл да плати сметката за таксито, също не изглеждал изненадан от появата на Стайков. Оттам нататък мистерията става още по-голяма. . Важната подробност е, че 15 минути по-рано адвокатът на Стайков Любомир Таков внася от негово име в спецпрокуратурата заявление, че Стайков е готов веднага да се предаде и да окаже пълно съдействие на разследването. В него също се твърди, че  . Другият съществен детайл е, че когато той е приет в спешната болница, в МВР е подаден сигнал, че е бил похитен. Ако се приеме на доверие версията на сина на Миню Стайков, излиза, че единствено неочакваното похищение е попречило на издирвания с червена бюлетина от Интерпол съвестен обвиняем да се предаде веднага. Но понеже родните полицаи не са съвсем като колегите си във вицовете, те имат сериозни съмнение в разказа на Стайков младши и адвоката му. \"Всичко изглежда съшито с бели конци и това неизбежно ще се докаже\", твърдят участниците в разследването. На същото мнение е и живата легенда сред родните криминалисти  . \"Логически като се съпоставят нещата, това прилича на банално скалъпена история Несериозно представяне на някои фактологии\", заяви Ботев пред БНТ\". \"Да вземем момента, че той е отвлечен. Кога? Кой знае? Ако подобно нещо е станало, дали нямаше да се повдигне въпросът? Тук имаме една недостатъчно обмислена хипотеза, която почива на едни неверни неща\", обобщи Ботев. \"Няма данни,които да потвърждават версията на Стайко Стайков, че е бил отвлечен\", лаконично коментира и вътрешният министър  Междувременно се случи и странния инцидент в МВР болница, където беше настанен Стайков.  Съответно юнаците бяха натирени, а адвокатът Любомир Таков трогателно обясни, че след като е бил похитен от мними полицаи, довереникът му изпада в паника при вида на униформени служители на реда. Другата теза, която защитникът на Стайков разви, гласи, че заради раните и преживения кошмар той не е в състояние да бъде разпитван и изобщо да участва пълноценно в съдебния процес. В крайна сметка Стайко  беше освободен заради тежко заболяване, което Специализираният съд прие, че не му позволява да остане в килията. Решението беше взето без да се изчака петорната съдебно-медицинска експертиза и ядрено-магнитен резонанс, както настояваше прокурорът Ангел Кънев. Така Стайко в момента е под домашен арест в къщата си в Бояна. Остава да се изясни къде е бил през последните пет месеца младият бохем, който е сред видните персони на родния хайлайф. Вече се появи екзотична версия, че Стайко е бил с приятелска компания в Тайланд, където е посрещнал Нова година. Последно пък се крил при приятел в Гърция. При изчезването му за два месеца през декември 2013 г., когато беше издирван заради аферата \"Захарно петле\", догадките бяха, че  (в момента също обявени за издирване) или някъде в топлите страни.     В момента   Освен разследването за производството на нелегални цигари прокуратурата ги обвинява и в пране на пари, както и за данъчни престъпления. В хода на делото стана ясно, че Стайков и компания са разследвани и за злоупотреба с евросредства в размер на 7 млн. лв. С други думи за видния бохем Стайко се очертават тежки дни. Освен с рейдовете по нощните клубове, той ще трябва да забрави и бясното шофиране с любимите му лимузини. Преди три години Стайко разби   в мантинелата на магистрала \"Тракия\". Това не го трогна особено, защото автопаркът му включва също  Сладкият живот поне за известно време ще бъде спомен. Захарното петле може да падне в кафеза, макар и с 6 години закъснение.    ", "date": "2019.02.02", "title": "Как милионерски син се вкара в \"Умирай трудно\""}
{"url": "https://www.standartnews.com/svyat/otkrikha-40-mumii-v-egipet-deset-sa-na-detsa-384096.html", "text": "Древни погребални камери, в които има около 40 мумии, са открити в провинция Миня, южно от Кайро, предаде Асошиейтед прес. Снимка: AP   Погребалните камери се намирали в скала и са на семейство от средната класа, което живяло през епохата на Птолемеите, древноримската или византийската епоха.   Снимка: AP   Мумиите са в добро състояние. Най-малко 10 от тях са на деца.   Снимка: AP Някои мумии са украсени с \"демотично писмо\" - форма на древноегипетска писменост, използвана от обикновените хора.     Смята се, че камерите, които са издълбани в скали, са принадлежали на семейство от средната класа.  ", "date": "2019.02.02", "title": "Откриха 40 мумии в Египет, десет са на деца"}
{"url": "https://www.standartnews.com/sport/otlozhikha-spuskaneto-v-garmish-384076.html", "text": "Спускането за мъже от Световната купа по ски алпийски дисциплини в Гармиш-Партенкирхен (Гер), което трябваше да се проведе днес бе отменено. Причината е непрестанния снеговалеж. Първоначалното решение бе стартът на пистата \"Кандахар\" 2 да бъде свален до този на супергигантския слалом. Вкрайна сметка обаче главния съдия на мъжките стартове Маркус Валднер обяви, че от съображения за сигурност на състезателите спускане днес няма да има. Очаква се от ФИС да пренасрочат до няколко дни старта в друг курорт. Най-реални са шансовете на норвежкия Квитфиел, където има скоростни дисциплини при мъжете в началото на март. Засега гигантският слалом Гармиш-Партенкирхен, който е насрочен за 11,30 и 14,30 в неделя остава по програма. Участие в него ще вземе и най-добрия ни алпиец Алберт Попов. Очаква се Аби да стартира с номер около 60, защото за разлика от слалома, където е в топ 30 в гигантския наказателните му точки са повече и за това и стартовия номер ще му е по-заден.", "date": "2019.02.02", "title": "Отмениха спускането в Гармиш (обновена)"}
{"url": "https://www.standartnews.com/sport/layptsig-vgorchi-debta-na-tomas-dol-video-384078.html", "text": "Дебютът на Томас Дол в Хановер 96 не стартира въобще добре, след като отборът му допусна загуба с 0:3 от гостуващия РБ Лайпциг в първи мач от 20-ия кръг в германската Бундеслига. Дол замени Андре Брайтенрайтер, след като той остави тимът на предпоследното място и бе в серия от осем поредни мача без победа, ала тази негативна поредица стигна до кота „9”. Резултатът за Лайпциг бе октрит в третата минута от добавеното време, след като Марсел Халщенберг бе точен от дузпата, за да изведе РБ напред. Голът даде нужното спокойствие на по-добрия тим, а РБ удвои аванса си в 64-ата минута. Тогава именно Халщерберг центрира от корнер на далечната греда, където след отклонена топка стигна до Орбан, който я прати във вратата на 96 – 2:0. В 85-ата минута пък нов гол от корнер оформи класиката за Лайпциг. Този път Емил Форсберг центрира, а Уили Орбан отново засече и оформи крайния резултат – 3:0. По този начин тимът на Ралф Рангник записа втора поредна победа и се утвърди на четвъртото място с 37 точки, докато Хановер 96 остана в опасната зона и е 17-и с 11 точки. В идния кръг Лайпциг приема Айнтрахт Франкфурт, докато Хановер 96 приема Нюрнберг в дерби на дъното в Бундеслигата.", "date": "2019.02.02", "title": "Лайпциг вгорчи дебюта на Томас Дол (ВИДЕО)"}
{"url": "https://www.standartnews.com/sport/kuchetata-ukhapakha-losho-viera-i-nitsa-video-384080.html", "text": "Очакванията за яростен и оспорван сблъсък между Лил и Ница в 23-ия кръг на Лига 1 останаха напразни. „Кучетата” на Кристоф Галтие надиграха тотално „орлите” у дома, побеждавайки ги с 4:0. Головете вкараха Леао (8), Пепе (37), Бамба (75) и Реми (90), а това със сигурност развали настроението на Патрик Виера.Във временното класиране Лил защити второто си място, което заема по силата на своите 46 точки. Третият Олимпик Лион има 40 и през уикенда има дерби мач срещу лидера ПСЖ (56). Ница остава 7-и с 34 точки, на 3 от 4-ото място, което е последното, даващо право на излаз в евротурнирите.", "date": "2019.02.02", "title": "\"Кучетата\" ухапаха лошо Виера и Ница (ВИДЕО)"}
{"url": "https://www.standartnews.com/sport/shifrin-s-56-a-pobeda-za-svetovnata-kupa-po-ski-384086.html", "text": "Микаела Шифрин постигна днес 56-ата си победа за Световната купа в алпийските ски. 23-годишната американка спечели слалома за СК в Марибор (Слвн), като остави на второто място Анна Свен Ларсон (Шв) на 0,77 сек и третата Уенди Холденер (Швейц) на 1,15 сек. Другата звезда в дисциплината Петра Влъхова, която ден по-рано раздели в Марибор победата на гигантски слалом с Микаела Шифрин днес зае пето място на 1,70 сек. Словачката бе втора след първото спускане, но кара бавно във финалното и за това остана извън тройката. Американката спечели и приза \"Златната лисица\", който в Марибор се дава на състезателката с най-добри класирания в гигантския слалом и слалома. С успеха си днес Шифрин вече има 13 победи за СК през сезон 2018/19. Тя води в класиранията за Голямата световна купа, както и в тези на слалом, гигантски слалом и супергигантски слалом. Следващият старт на дамите ще е на световното в Оре, където на 5-и ще карат супергигантски слалом.", "date": "2019.02.02", "title": "Шифрин с 56-а победа за Световната купа по ски"}
{"url": "https://www.standartnews.com/sport/i-lindzi-von-spisa-ss-skite-sled-svetovnoto-384083.html", "text": "Световното първенство по ски алпийски дисциплини в Оре (4-17 февруари) засега ще е последно за две от големите звезди на белите спортове. Легендите Аксел Лунд Свиндал (Нор) и Линдзи Вон обявиха, че със сигурност изявите им на планетарния шампионат ще се последния в тяхната кариера. \"Аз ще се състезавам на световното първенство в спускането и супергигантския слалом през следващата седмица в Оре, Швеция и това ще бъдат последните състезания в кариерата ми\", написа 34-годишната Вон в профила си във Фейсбук. Първоначално американката искаше да кара до края на сезона, но серията от различни контузии я накараха да преосмисли решението си. За момента Вон има 82 победи в стартове от Световната купа и е №1 при дамите. Желанието и беше да настигне по победи и лидерът при мъжете Ингемар Стенмарк (Шв), който има 86 (40 слалом и 46 гигантски слалом).", "date": "2019.02.02", "title": "И Линдзи Вон спира със ските след световното"}
{"url": "https://www.standartnews.com/sport/rezultati-ot-poredniya-krg-v-nba-384087.html", "text": "Резултати от поредния кръг в редовния сезон на Националната баскетболна асоциация (НБА) на САЩ и Канада: Денвър - Хюстън 136:122, Шарлът - Мемфис 100:92, Ню Йорк - Бостън  99:113, Маями - Оклахома Сити 102:118, Юта - Атланта 128:112. Класиране Източна конференция: \r\nАтлантическа дивизия: Торонто 37 победи/16 загуби, Филаделфия 34/18, Бостън 33/19 \r\nЦентрална дивизия: Милуоки 37/13, Индиана 32/19, Детройт 22/28 \r\nЮгоизточна дивизия: Шарлът, 25/26, Маями 24/26, Вашингтон 22/29 \r\nЗападна конференция: \r\nСеверозападна дивизия: Денвър 36/15, Оклахома 33/18, Портланд 32/20 \r\nТихоокеанска дивизия: Голдън Стейт 36/15, ЛА Клипърс 28/24, ЛА Лейкърс 27/25 \r\nЮгозападна дивизия: Сан Антонио 31/22, Хюстън 29/22, Далас 23/28.", "date": "2019.02.02", "title": "Резултати от поредния кръг в НБА"}
{"url": "https://www.standartnews.com/svyat/gruevski-progovori-izbyagakh-prez-albaniya-384104.html", "text": "Бившият македонски премиер Никола Груевски съобщи, че е избягал от страната през границата с Албания, предаде БГНЕС. Груевски напусна Република Македония на 11 ноември, два дни преди да започне да излежава двегодишната си присъда поради злоупотреба с власт. Само десет дни по-късно, режимът на Виктор Орбан даде политическо убежище на Груевски, срещу когото се водят още няколко дела. \"От Македония заминах в Албания. Там отидох в унгарското посолство в Тирана, където потърсих политическо убежище. След това отпътувах за Унгария. От сегашното правителство в Скопие казват, че ще открият подробностите около бягството ми. Нека да ги оставим да направят това, което обещават\", казва Груевски пред македонската телевизия Сител. Това е първо интервю на Груевски след бягството му от правосъдието в Македония. До момента той на няколко пъти публикува коментари в социалните мрежи. Тази вечер Сител ще излъчи обширно интервю с Груевски, който управлява еднолично над 10 години и бе свален от власт след масови протести.", "date": "2019.02.02", "title": "Груевски проговори: Избягах през Албания"}
{"url": "https://www.standartnews.com/sport/izteglikha-zhrebiya-za-sofia-open-384088.html", "text": "Жребият за четвъртото издание на тенис турнира Sofia Open ATP 250 бе изтеглен преди минути в залата за пресконференции на „Арена Армеец“. Според него водач в схемата е Карен Хачанов (Рус). Той ще дебютира в турнира с двубой срещу победителя от мача Денис Истомин – Матео Беретини. Освен Хачанов, директно от втория кръг ще започнат още трима тенисисти – Стефанос Циципас, който е №2 в схемата, Роберто Баутиста Агут (№4) и Данийл Медведев (№3). \r\nДвамата българи в основната схема – Адриан Андреев и Димитър Кузманов, ще премерят сили съответно с Матю Ебдън и Робин Хаасе. Едно от големите дербита на старта е дуелът между Гаел Монфис (№7) и Виктор Троицки. Сърбинът, финалист в турнира от 2016-а година, получи последната „уайлд кард“ за основната схема. В церемонията се включи и легендарния Стан Вавринка. За втора поредна година швейцарецът ще участва на турнира в София. В първия кръг Стан ще срещне миналогодишния финалист Мариус Копил. Сезнацията на годината Стефанос Циципас, който преди дни игра на полуфинал на Australian Open, ще дебютира в София с двубой срещу Ян-Ленард Щруф или тенисист от квалификациите. На четвъртфиналите пък е възможен дуел на Циципас със седмия поставен Гаел Монфис. В неделя започват квалификациите в турнира, а първите двубои от основната схема ще бъдат в понеделник. Заради участието на Циципас се очаква в зала \"Арена Армеец\" да има хиляди гръцки фенове.", "date": "2019.02.02", "title": "Изтеглиха жребия за Sofia Open"}
{"url": "https://www.standartnews.com/svyat/prostrelyakha-mzh-na-letishcheto-v-brizbeyn-384107.html", "text": "Австралийската полиция простреля мъж на летището в Бризбейн, предаде ДПА, цитирайки местни медии. Мъжът заплашвал с нож и изглеждало, че носи бомба. Полицията в щата Куинсланд потвърди, че летището е било евакуирано и един човек е задържан. Мъжът влязъл в зоната за заминаващите пътници, държейки метална кутия със стърчащи от нея жици и заявил, че носи бомба, съобщава в. \"Куриер мейл\". Очевидци съобщават, че освен това той опитал да намушка бившата си съпруга. Няма пострадали при инцидента, съобщава полицията, без да споменава за прострелян нападател. Летището заяви, че се надява да поднови работа възможно най-скоро.", "date": "2019.02.02", "title": "Простреляха мъж на летището в Бризбейн"}
{"url": "https://www.standartnews.com/sport/stoichkov-razdava-avtografi-do-polunoshch-v-london-384091.html", "text": "Около 2000 българи напълниха лондонската зала Troxy, за да аплодират Христо Стоичков при представянето на автобиографичната му книга \"Историята\".,написано в съавторство със спортния журналист Владимир Памуков. Камата започва да я представя и зад граница, като след Лондон ше гастролира в Барселона и Чикаго. \"Бъдете сигурни, че няма да мръдна оттук, докато не дам личен автограф на всеки!\", заяви пред множеството в британската столица Христо. Опашката от желаещи да си тръгнат с парафа на Модерия ляв обаче не секна чак до полунощ, когато и последният българин получи подпис върху книгата и се снима с единствения наш сънародник, печелил \"Златната топка\" във футбола, пише dir.bg. Стоичков ще представи книгата и в Барселона, а на 4 май е гастролът в Чикаго, който е градът зад Океана с най-голяма родна колония.  ", "date": "2019.02.02", "title": "Стоичков раздава автографи до полунощ в Лондон"}
{"url": "https://www.standartnews.com/sport/dinamo-kiev-unizi-tsska-sofiya-384113.html", "text": "ЦСКА-София бе унижен с 0:3 от Динамо (Киев) в последната си зимна контрола в Испания. Украинският гранд дръпна с два гола преднина преди почивката след точни изстрели на Циганков (3) и Вербич (35), а в 88-ата минута Андреевски реализира за трети път в червената врата. Така ЦСКА-София приключи проверките си в Испания с баланс от 2 победи, 1 равен и 3 загуби. Играчите на Ел Маестро записаха успехи в мачовете с Виктория (Пилзен) и Шанхай Шенхуа, отстъпиха на Спарта (Прага), Академия Пушкаш и Динамо (Киев), а с Бохум завършиха наравно.", "date": "2019.02.02", "title": "Динамо (Киев) унизи ЦСКА - София"}
{"url": "https://www.standartnews.com/sport/tsrvena-zvezda-pobedi-ludogorets-384112.html", "text": "Цървена звезда победи Лудогорец с 3:1 в контрола в Турция. Проверката бе последна за разградчани от лагера. Шампионите направиха много неточности в отбрана, особено през първото полувреме, заради което логично загубиха. Лидерът в сръбското първенство поведе с гол на Набуене в 33-ата минута. Боакие удвои малко преди почивката. Лудогорец заигра по-силно след подновяването на играта и Вандерсон намали в 54-ата минута. Резервата Милан Павков вкара в 72-ата за крайното 3:1. фото Спортал", "date": "2019.02.02", "title": "Цървена звезда победи Лудогорец"}
{"url": "https://www.standartnews.com/sport/levski-s-treta-zaguba-v-kipr-384097.html", "text": "Футболистите на Левски записаха трето поредно поражение по време на подготвителния си лагер в Кипър. Този път „сините” отстъпиха на руския Урал, в чийто тим игра юношата на българския тим Николай Димитров. Левски загуби с1:2 и продължава да няма успех по време на зимната си подготовка. В Кипър Левски падна от Урал, Хенан и Висла Плоцк, под ръководството на новия си треньор Георги Дермендижиев. Също така \"сините\" направиха 1:1 с УФА в първия си мач, който бе воден от бившия наставник на тима Славиша Стоянович. Срещу Урал отборът на Левски допусна две попадение в рамките на само шест минути, а точен за българския тим през втората част бе резервата Станислав Костов, който се появи в игра на почивката. До края на лагера си в Кипър, Левски ще изиграе още две проверки. Първата на 5-ти февруари е срещу литовския Судува, а три дни по-късно „сините” се изправят срещу сръбския Чукарички. статистика:", "date": "2019.02.02", "title": "Левски с трета загуба в Кипър"}
{"url": "https://www.standartnews.com/sport/kou-iska-nov-mandat-nachelo-na-iaaf-384099.html", "text": "Президентът на Международната федерация по лека атлетика (ИААФ) лорд Себастиан Коу ще се кандидатира за нов мандат на предстоящите избори на централата. Коу е начело на ИААФ от 2015 г., а изборите за президент на международната федерация ще се проведат през септември 2019 г в Доха. \r\nКато свой основен приоритет Себастаин Коу обяви борбата с допинга в леката атлетика. Според личното му мнение обаче, в момента тази задача е доста далече от своето изпълнение. 62-годишният британец беше начело на организационния комитет по провеждането на олимпийските игри в Лондон 2012. Коу е голям приятел с Добромир Карамаринов, президент на БФЛА и АБАФ и първи вице на Европейската атлетика.", "date": "2019.02.02", "title": "Коу иска нов мандат начело на ИААФ"}
{"url": "https://www.standartnews.com/svyat/rusiya-se-otkazva-ot-dogovora-za-likvidirane-na-raketi-384084.html", "text": "Президентът Владимир Путин заяви, че Русия прекратява участието си в Договора за ликвидиране на ракетите със среден и малък обсег, предаде ТАСС, цитирана от БТА. \"Ще постъпим по следния начин. Нашият отговор ще бъде огледален. Американските партньори обявиха, че прекратяват участието си в договора, и ние го прекратяваме\", каза Путин на среща с министрите на отбраната Сергей Шойгу и на външните работи Сергей Лавров. Путин каза, че в Русия е започнала работа по създаване на нови оръжия заради аналогични действия на САЩ. Ще бъде започната разработка на хиперзвукова ракета със среден обсег и наземно базиране. \"Съгласен съм с предложенията на министерството на отбраната за започване на работа по \"приземяване\" на ракетите \"Калибър\" и откриване на ново направление - създаване на хиперзвукова ракета с наземно базиране със среден обсег\", каза Путин, цитиран от ТАСС. Руският президент Владимир Путин нареди да спрат опитите за иницииране на преговори за Договора за ликвидиране на ракетите със среден и малък обсег. Всички наши предложения в тази сфера остават на масата, вратите за преговори са открити, заяви държавният глава. В същото време обаче \"моля и двете ведомства занапред да не инициират никакви преговори по този проблем\", добави той. Москва ще изчака, докато международните партньори са готови да водят с нея съдържателен диалог от позиция на равенство. Темата е важна и за нас, и за нашите партньори, и за целия свят, подчерта Путин. Руският президент напомни, че Москва от години поставя въпроса за преговори за разоръжаване, но през последните години нейните партньори не подкрепят тези инициативи. \"Напротив, през цялото време се търсят предлози за разрушаване на вече създадената система за международна сигурност\", подчерта Путин. , подчерта Путин на срещата с министрите. На срещата руският държавен глава добави, че е приключил ключов етап от изпитанията на стратегическия безпилотен многоцелеви подводен апарат \"Посейдон\". Според Путин . След като прекрати участието си в Договора за ликвидиране на ракетите със среден и малък обсег, Русия ще създава нови видове оръжие, но без да увеличава бюджета на министерството на отбраната. \"Не трябва и няма да се включваме в скъпоструваща за нас надпревара във въоръжаването\", подчерта Путин пред Шойгу и Лавров. Освен това Путин нареди министерството на отбраната да подготви план за противодействие на плановете на някои страни за разполагане на оръжие в Космоса.", "date": "2019.02.02", "title": "Русия се отказва от Договора за ликвидиране на ракети"}
