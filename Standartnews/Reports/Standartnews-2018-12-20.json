{"url": "https://www.standartnews.com/sport/bok-razdade-godishnite-si-nagradi-zaedno-s-ikarite-381065.html", "text": "Българският олимпийски комитет връчи своите награди заедно с годишните спортни Икари на тържествена церемония в Националната галерия „Двореца“ \r\nв столицата. Сред присъстващите бяха много олимпийски, световни и европейски медалисти, стотици заслужили спортисти, треньори и деятели, \r\nжурналисти, представители на бизнеса и културата. \r\nНай-много отличия и интерес естествено заслужиха призьорите от младежките олимпийски игри, както и записалите най-добри и запомнящи се \r\nпостижения в спорта на световни и европейски първенства и турнири през годината. Сред връчилите наградите бяха председателят на БОК Стефка \r\nКостадинова, министърът на младежта и спорта Красен Кралев, зам.-председателите на БОК Йорданка Благоева, проф. Пенчо Гешев, \r\nКрасимир Инински, Любомир Ганев, председателят на Фондация Български спорт Николай Божинов, заслужили дейци и треньори. В края на церемонията \r\nс приветствие към присъстващите се обърна министърът на младежта и спорта Красен Кралев. „Изпращаме една много силна година в спорта, \r\nособено при младите ни състезатели. Надявам се, тя да бъде показателна за успехите през следващата предолимпийска година и през 2020 г. на \r\nОлимпиадата в Токио,“ каза Кралев, като изтъкна факта, че на младежката олимпиада в Буенос Айрес от 24 български представители, 17 са се \r\nнаредили сред първите шест в класирането. \r\nПри годишните спортни икари големият победител за 2018 г. е световната и европейска шампионска по борба в кат. до 62 кг. Тайбе Юсеин. Тя първо \r\nтриумфира на европейското първенство в Каспийск (Русия) през май, а след това и на световното в Будапеща (Унгария) през октомври. Юсеин завършва \r\n2018-а без нито едно поражение. \r\nВ категорията \"Млад и талантлив спортист\" бяха отличени Александра Начева (17 г., лека атлетика), Мариела Костадинова (16 г.) и Панайот \r\nДимитров (18 г.) по акробатика, Мария Делчева (18 г., бадминтон), Кирил Киров (18г., стрелба), Йоана Илиева (17 г., фехтовка), Алберт Попов (21 \r\nг., ски алпийски дисциплини). \r\nЗа „Пробив в световния спорт“ призът отиде в ръцете на 21-годишния световен вицешампион по борба Кирил Милов. В категория „Достойно \r\nпредставяне\" бяха наградени сестрите Габриела и Стефани Стоеви (бадминтон), Мирела Демирева (лека атлетика) и Биляна Дудова (борба). \r\nЗа „Впечатляващо представяне\" награди заслужиха Явор Пешлеевски и Тодор Михалев (модерен петобой, щафета), Стойка Петрова (бокс), Ивет Горанова \r\n(олимпийско карате), Милена Тодорова (стрелба), Денислав Коджабашев (тенис на маса) и Йордан Бозов (баскетбол). \r\nПлакет за шампионско дълголетие получи топ плувецът ни Петър Стойчев, спечелил в края на годината дебютното уникално състезание в ледените \r\nводи на Антарктида. \r\nЗа отбор на годината бе отличен избран ансамбълът по художествена гимнастика, воден от Весела Димитрова. \r\nЦялата зала стана на крака при награждаването с приза за проява на \"Висок спортен дух\" на десетгодишният футболист Михаил Ангелов, който е \r\nс вродена артрогрипоза, ограничаваща движението на ставите, а на по-късен етап предполага парализа. Въпреки това, момчето проявява висок \r\nспортен дух, тренира и насърчава останалите деца да бъдат активни като него. Детето получи и специална награда – пълна екипировка от Любомир \r\nГанев. \r\nСъщевременно Българския олимпийски комитет отличи всички медалисти от младежките олимпийски игри в Буенос Айрес и техните треньори. Наградени \r\nбяха и олимпийски и световни шампиони, навършили през 2018-а кръгли годишнини, а престижният приз \"Надежда Лекарска\" за етика, олимпийско \r\nобразование и възпитание бе връчен на преподавателката по български език и председател на олимпийския клуб в Радомир Доротея \r\nАндонова-Костадинова. \r\nКраят на церемонията бе за традиционните снимки, интервюта, селфита, \r\nпожелания за весели коледни и новогодишни празници. \r\nТрадицията на фондация „Български спорт\" да връчва годишните награди \r\n„Спортен Икар\" датира от 1992 г., а първи носител на приза е двойният \r\nолимпийски шампион на кану от Игрите в Барселона Николай Бухалов. \r\n------------------------------------ \r\nЕто и всички отличени на церемонията в края на 2018 г.: \r\nНАГРАДИ НА БОК \r\nЗлатни значки на БОК за златни медалисти от третите Младежки олимпийски \r\nигри Буенос Айрес 2018 и техните треньори: \r\nМариела Костадинова и Панайот Димитров- акробатика, 2 златени медала, \r\nсмесена двойка  и отборно \r\nГергана Денева треньор на Мариела Костадинова и Панайот Димитров \r\nАлександра Начева – лека атлетика, златен медал, троен скок \r\nСтойко Цонов - треньор на Александра Начева \r\nКирил Киров - стрелба, златен медал, пистолет, отборно \r\nРумяна Апостолова - треньор на Кирил Киров \r\nМария Делчева -  бадминтон, златен медал, отборно \r\nСлънчезар Цанков - треньор на Мария Делчева \r\nСребърни значки на БОК за сребърни и бронзови медалисти от третите \r\nМладежки олимпийски игри Буенос Айрес 2018 и техните треньори: \r\nАдриан Андреев – тенис, сребърен медал, двойка мъже \r\nИвайло Трайков - треньор на Адриан Андреев \r\nХристо Христов – вдигане тежести, сребърен медал (категория над 85 кг) \r\nЖивко Николов - треньор на Христо Христов \r\nВалентин Андреев – лека атлетика, сребърен медал, хвърляне чук \r\nАндриан Андреев - треньор на Валентин Андреев \r\nЕдмонд Назарян - борба, бронзов медал, класически стил (категория 45 кг) \r\nСтанислав Борисов - треньор на Едмонд Назарян \r\nГаля Шатова - вдигане тежести, сребърен медал (категория 63 кг) \r\nИван Лухов - треньор на Галя Шатова \r\n-------------------- \r\nНорайр Нурикян – двукратен олимпийски шампион от Олимпийските игри в \r\nМюнхен 72 г. и Монреал 76 г., вдигане на тежести, с \"Почетен знак на \r\nБОК\" по повод навършване на кръгла годишнина \r\nВалентин Райчев – олимпийски шампион от Олимпийските игри в Москва 1980, \r\nсв. борба, с медал „За олимпийска заслуга“ по повод навършване на кръгла \r\nгодишнина \r\nЯнко Русев -  олимпийски шампион от Олимпийските игри в Москва 1980, \r\nвдигане на тежести, с \"Плакет на БОК\" по повод навършване на кръгла \r\nгодишнина \r\nДимитър Златанов - сребърен медалист от Олимпийските игри в Москва 1980, \r\nволейбол, с медал „За олимпийска заслуга“ по повод навършване на кръгла \r\nгодишнина \r\nКамен Горанов – сребърен медалист от Олимпийските игри в Монреал 1976, \r\nборба кл.стил, с медал „За олимпийска заслуга“ по повод навършване на \r\nкръгла годишнина \r\nАнгел Ангелов - сребърен медалист от Олимпийските игри в Мюнхен 1972, \r\nбокс, с медал „За олимпийска заслуга“ по повод навършване на кръгла \r\nгодишнина \r\nВаня Дерменджиева - сребърна медалистка от Олимпийските игри в Москва \r\n1980, баскетбол с медал „За олимпийска заслуга“ по повод навършване на \r\nкръгла годишнина \r\nДиана Дудева – бронзова медалистка от Олимпийските игри в Сеул 1988, \r\nспортна гимнастика, с медал „Спортът за един мирен свят“ по повод \r\nнавършване на кръгла годишнина \r\nПламен Кръстев – член на ИБ на БОК, с медал „Спортът за един мирен свят“ \r\nпо повод навършване на кръгла годишнина \r\nАнатоли Илиев (вляво на снимката) – председател на „Българска спорна федерация за деца и \r\nмладежи в риск”, организационен секретар на „София – Европейска столица \r\nна спорта“, с медал „Спортът за един мирен свят“, за принос за \r\nразвитието на спорта и дейността на БОК \r\nДобромир Карамаринов  - председател на Българска федерация по лека \r\nатлетика, по повод навършване на кръгла годишнина с „Плакет на БОК“ \r\nАсен Минчев  - изтъкнат спортен журналист с „Плакет на БОК“ за принос \r\nкъм отразяване на олимпийските игри по повод навършване на кръгла \r\nгодишнина \r\nБончук Андонов - изтъкнат спортен фотограф с „Плакет на БОК“ за принос \r\nкъм отразяване на олимпийските игри и дейността на БОК по повод \r\nнавършване на кръгла годишнина \r\nТодор Шабански - изтъкнат спортен журналист с „Плакет на БОК“ за принос \r\nкъм отразяване на олимпийските игри и дейността на БОК по повод \r\nнавършване на кръгла годишнина \r\nДоротея Андонова-Костадинова – преподавател в СУ „Свети Свети Кирил и \r\nМетоди“ гр. Радомир, председател на Олимпийски клуб гр. Радомир за \r\nпринос в дейността на Националната Олимпийска академия и \r\nразпространяване на олимпийските ценности с Приз „Надежда Лекарска” за \r\nетика, олимпийско образование и възпитание \r\nСПОРТНИ ИКАРИ \r\n\"Спортен Икар\" на Фондация „Български спорт“ за постижение на годината: \r\nТайбе Юсеин, световна и европейска шампионка по борба \r\nКатегория \"Млад и талантлив спортист“: Александра Начева (17 г., лека \r\nатлетика). Със специални награди за \"Млад и талантлив спортист\" се \r\nудостояват акробатите Мариела Костадинова и Панайот Димитров, Мария \r\nДелчева (бадминтон), Кирил Киров (стрелба), Йоана Илиева (фехтовка), \r\nАлберт Попов (ски алпийски дисциплини). \r\nКатегория \"Пробив в световния спорт\": Кирил Милов (класическа борба, \r\nкат.97 кг.). \r\nКатегория \"Достойно представяне: Габриела Стоева и Стефани Стоева \r\n(бадминтон), Мирела Демирева (лека атлетика), Биляна Дудова (борба). \r\nКатегория \"Впечатляващо представяне\": Явор Пешлеевски и Тодор Михалев \r\n(модерен петобой, щафета), Стойка Петрова (бокс), Ивет Горанова \r\n(олимпийско карате), Милена Тодорова (спортна стрелба), Денислав \r\nКоджабашев (тенис на маса), Йордан Бозов (баскетбол). \r\nКатегория \"Шампионско дълголетие\": Петър Стойчев (плуване). \r\nКатегория \"Отбор на годината\": Ансамбъл по художествена гимнастика с \r\nтреньор Весела Димитрова - Симона Дянкова, Мадлен Радуканова, Елена \r\nБинева, Стефани Кирякова, Лаура Траатс. \r\nС награда за проява на \"Висок спортен дух\" се награждава Михаил Ангелов \r\n(футбол, \"Слънце\", Хасково) - роден 2008 г., състезател по футбол от \r\n2014 г. \r\n ", "date": "2018.12.19", "title": "БОК раздаде годишните си награди заедно с Икарите"}
{"url": "https://www.standartnews.com/sport/man-yunayted-naznachi-solskyaer-381052.html", "text": "Манчестър Юнйатед обяви официално назначаването на Оле Гунар Солскяер за мениджър на тима. Специалистът ще води „червените дяволи“ до края на сезон 2018/19, пише в официалния сайт на клуба. Часове, след като допуска грешката, да обяви в една от новините си, че именно норвежецът ще поеме тима, от Манчестър Юнайтед все пак потвърдиха, че „грешката“ е вярна. Солскяер отбеляза 126 гола в 366 мача за Юнайтед между 1996 и 2007 година. През 2008 г. той стана мениджър на втория отбор на „червените дяволи“, преди да поеме ръководната роля във ФК Молде от Норвегия. \r\nДоговорът на Оле Гунар Солскяер е с незабавен ефект и ще остане на поста, докато ръководството намери постоянен нов мениджър. Той ще се присъедини към Майк Фелан като треньор на първия тим, който работи заедно с Майкъл Карик и Киеран Маккена. „Оле е клубна легенда с огромен опит както на терена, така и в треньорското поприще. Неговото минало с Манчестър Юнайтед означава, че той живее и диша с нашата култура, а и всички в клуба са щастливи да го върнем заедно с Майк Фелан. Ние сме уверени, че те ще обединят играчите и феновете за втората половина от сезона“, заяви вицепрезидентът на Манчестър Юнайтед Ед Уудуърд. Ръководството на Манчестър Юнайтед освободи във вторник Жозе Моуриньо, който бе начело на тима две години и половина.", "date": "2018.12.19", "title": "Ман Юнайтед назначи Солскяер"}
{"url": "https://www.standartnews.com/biznes/6-golemi-komunikatsionni-gafa-na-2018-g-381064.html", "text": "Ситуацията: 2018 г. си отива – една наситена година, пълна с комуникационни кризи. И много гафове, направени от държавни институции. Центърът за анализ и кризисни комуникации беше създаден именно с цел за стратегическа помощ в комуникационен аспект на институциите и организациите, за да може те да намалят публичните разходи, да избегнат някои негативни последици и да имат наръчник за справяне със ситуацията при други подобни случаи. На прага на новата година, ако не си извадим изводи от предишните кризи, няма да знаем как да реагираме при следващите. Затова Центърът за анализ и кризисни комуникации прави кратък обзор, в който дава предложения за най-сериозните комуникационни гафове на изминалата година, както и прави анализ и предположения кои тенденции трябва да следим, за да се предпазим от възникване на възможни кризи през 2019 г. 6 комуникационни гафа на 2018 година: Годината беше изпълнена с кризи и липса на адекватни комуникации. След тежък избор много обсъждане, Центърът дава следните предложения: 1. Българска агенция по безопасност на храните /БАБХ/ и неумелите им комуникации по време на ограничаване на чумата по животните в Странджа. Видяхме как липсата на общуване от страна на институция ражда наистина големи безумия и всява паника. Нагледно и болезнено доказателство за старата максима, че липсата на комуникация също е комуникация. И как липсата на комуникация може да съсипе и най-доброто управленско решение. 2. Комуникацията около Истанбулската конвенция. Бягството на управляващите от комуникация доведе до изкривяване на разговора по темата. А над 30 жени загубиха живота си заради партньорите си само тази година. Председателят на Народното събрание г-жа Караянчева започна плах разговор по темата с десет месеца закъснение. Дано процесът продължи. 3. Отношението на бившия вицепремиер Валери Симеонов към майките, децата, болните, хората с увреждания и т.н. Центърът излезе със становище по този въпрос. Подобни изяви нямат място в цивилизования свят. 4. Комисия за финансов надзор /КФН/. Два гафа за годината. Недостатъчна комуникация на проблема със ЗК Олимпик. И изцяло сгрешената комуникация на Бонус-малус системата. 5. Ремонтите на ул. Граф Игнатиев. И по тази тема Центърът излезе със специално становище. Високомерното отношение и отказ от човешка комуникация по въпроси, свързани с изразходване на публични средства, е недопустимо. 6. Търговския регистър. Един месец бизнесът беше блокиран, а липсваше адекватна комуникация. „Шефката е в почивка и никой не казва какво става“ би трябвало да остане при Априлския пленум като комуникационен похват. Дали да очакваме продължението им и през 2019? Несъмнено. И начинът, по-който ще бъдат (или вече се) планират дейностите, особено в цитираните институции, ще е показателен дали те са си научили урока как да управляват и да комуникират. Въпреки кризите през тази година, анализът показва, че част от политиците и управляващите не са си взели бележка. Затова вероятно ни очакват много предизвикателства. Ето процесите, на които според Центъра трябва да бъде обърнато специално внимаваме: 1. Евроизбори 2019 г. Яростното противопоставяне на Конвенцията за защита от домашно насилие, на Пакта на ООН за миграцията, както и на много европейски политики, поставя на изпитание много от партиите. А и ще видим как коалиция от анти-европейски партии, с пропаганда за излизане от ЕС, ще се кандидатира за работа и заплата в Брюксел. Дали у нас този феномен ще намери проявление и поле за изява (отново)? 2. Местни избори 2019 г. Много от общините са изправени пред сериозни проблеми. Вътрешната миграция създава неравномерно разпределение на човешкия фактор, което ще доведе до различни проблеми. Но и до първите битки в големите градове за спечелването на умовете и сърцата на хората. И от друга страна – до първите разочарования във феодални общини, в които изборът сякаш е предрешен. Комуникацията ще бъде изключително важна. 3. Брекзит. Все още няма официална позиция на българското правителство какво ще се случи с хората, които работят или учат там. Както и с бизнес отношенията с инвеститорите. Краят на март 2019 г. наближава бързо. А по отношение на „Даунинг Стрийт“ 10, планирането на процеса, нуждата от Брекзит и комуникацията на договореното и периода след „Брекзит“, ще ни донесе дълги месеци на неясни послания. 4. Софийският университет /СУ/ – през 2018 г. се чуха за много проблеми по различни факултети, учебен процес, настанителни процедури. Имиджът на най-стария университет започва да се руши с все по-нарастващи темпове. Ако не се вземат мерки, както управленски, така и комуникационни, кризата е много близо. И влизането с тройки или само с матура ще е само върхът на айсберга на проблемите в СУ и във висшето образование у нас. 5. Комисия за защита на конкуренцията /КЗК/ трябва да каже какво става с Енергийната борса, дали е спазена свободната конкуренция и защо цените на свободно търгувания ток скачат в пъти. Иначе каскадното повишаване на цените може да доведе до нови протести. И то преди изборите. Нормална комуникация липсва от страна на този важен регулаторен орган. А само преди дни ЕК наложи огромна глоба на България за господстващо положение и недопускане на конкуренция в използването на газопреносната мрежа. 6. Инвестициите в страната – гореща тема, по която управляващи, опозиция и бизнес организации не говорят на един и същ език. В този контекст развитието по сделката с ЧЕЗ, въпросът за бъдещето на енергийния комплекс „Марица-изток“, както и привличането на нови и задържането на настоящи инвеститори ще бъде както комуникационно, така и стратегическо препятствие пред управляващите. Бонус ХАК: За съжаление трябва да споменем и глобалната криза с процеса на миграция. От години виждаме, че няма последователна обща европейска позиция по темата. Нерешителността на европейските бюрократи, ловката пропаганда на Путин и липсата на адекватна комуникация само изнервят масовата публика. Затова и от Великобритания (дано да не е само Британия от април нататък) до Турция изборите се печелят от популисти, които обещават лесни решения. И хората, търсещи спокойствие, се поддават. И в комуникационен план не можем да не пропуснем фалшивите новини, пропагандата в социалните мрежи и липсата на доверие от страна на гражданите към институциите. За финал ще припомним отново, че се намираме в много турбулентни и променливи времена. Можем да ги преминем. Но заедно. И с комуникация. Защото липсата на добро общуване ражда чудовища.", "date": "2018.12.19", "title": "6 големи комуникационни гафа на 2018 г."}
{"url": "https://www.standartnews.com/biznes/23-ot-blgarite-ochakvat-da-dishat-po-losh-vzdukh-381030.html", "text": "80% от населението на нашата страна има желание и дори планира да закупи уред за пречистване на домашния въздух, като само 10% се притесняват от цената, т.е. покупките на такива устройство най-вероятно ще се увеличат в кратко- и средносрочен план. Причината за този очакван тренд е, че 2/3 от българите очакват качеството на въздуха у нас да продължи да се влошава. Национално  представително изследване на LG Electronics България показва, че над 91% от запитаните смятат, че състоянието на въздуха отвън се отразява на състоянието на въздуха у дома. Над 78% се притесняват от наличието на фини прахови частици в домовете си. При избор на пречиствател за въздух за дома основни фактори за покупка на пречиствател за въздух са грижата за здравето (43,2%), замърсеният въздух навън (39,7%) и грижата за децата (16,2%).  За над 70% от анкетираните най-голямо  предимство на този тип технологии са пречиствателните функции на уредите, премахването на миризми и фини прахови частици. Като най-важни характеристики на пречиствателните устройства българите посочват ниското ниво на шум, възможността за отстраняване на миризми и възможност за пречистване на фини прахови частици с големина от 10 до 1,0 микрона. За да отговори на нуждите на потребителите и да им осигури максимален комфорт, от февруари на българския пазар ще се предлага новият мощен пречиствател  , подходящ както за дома, така и за офиса, с капацитет за пречистване на пространства от 90 квадратни метра. Безшумното устройството пречиства въздуха на две нива, като се грижи и за най-малките – пълзящите бебета и домашните любимци. Абсорбирайки замърсители и миризми на 360º, пречиствателят доставя чист въздух до всяко кътче в помещението независимо къде е поставен. Може би най-голямото предимство на уреда е възможността да премахва над 99% от фините прахове частици, което го прави единственият уред на пазара, който абсорбира от частици от 10 микрона до екстра фини частици до 1 микрон. Използвайки чувствителен сензор за следене на въздуха,   автоматично премахва фините частици прах, когато установи понижение в качеството и нивото на комфорт на околния въздух. Оценката на въздуха се извършва дори, когато   е изключен, като уредът се включва само при необходимост.   има отличителен цилиндричен дизайн и предлага най-модерната технология за пречистване на въздуха на пазара благодарение на системата на  . Функцията   помага на   да генерира чист въздух на разстояние 7,5 метра, което позволява да се обхванат дори големи зали. При основата си уредът генерира по-лек поток от въздух, което го прави идеален за семейства с малки деца и домашни любимци.", "date": "2018.12.19", "title": "2/3 от българите очакват да дишат по-лош въздух"}
{"url": "https://www.standartnews.com/biznes/4g-mrezhata-na-vivacom-otnovo-s-nay-dobro-pokritie-na-naselenieto-381037.html", "text": "4G мрежата на VIVACOM отново е с най-висок резултат за покритие на населението в страната - 99.25 %. Това стана ясно от последния доклад на Global Wireless Solutions (GWS). Данните са получени на база на национално представително измерване в периода 15.10 –15.11.2018 г. по методология на независимия доставчик на решения за безжичната индустрия.   Потребителите на телекома могат да сърфират във високоскоростната 4G мрежа с всички актуални мобилни планове, без да плащат допълнително. Необходимо е само устройството им да поддържа LTE технологията, SIM картата им да е 4G и да се намират в зона с покритие на мрежата.   Резултатите от проучването на GWS идват малко след последното изследване на друга световна компания в измерването на показатели на телеком мрежите - Ookla®**. Според анализ на информацията от Speedtest Intelligence® на Ookla®. VIVACOM има най-бързата мобилна мрежа в България за третото тримесечие на 2018 г.        ", "date": "2018.12.19", "title": "4G мрежата на VIVACOM - отново с най-добро покритие на населението"}
{"url": "https://www.standartnews.com/biznes/pokritie-s-narrowband-iot-na-tsyalata-strana-do-mart-2019-g-381079.html", "text": "А1 разполага с над 3 000 базови станции, а мобилната 4G мрежа на компанията обхваща 97% от населението на страната. Всяка година компанията инвестира между 120 и 140 милиона лева в развитието на своята мрежа. Всеки месец мрежата на А1 генерира 6 000 терабайта мобилен трафик и 1,5 милиарда изговорени минути. Те са резултат от стратегията на телекома постоянно да разширява своето продуктово портфолио, за да отговори на нуждите на клиенти си. Потвърждение за развитието на мобилната мрежа на А1 са и резултатите на световния лидер в тестването на бързината и качеството на мобилните мрежи Ookla, според които А1 е телекомът с най-бързата 4G мрежа в България за третото тримесечие на 2018 година. Анализът на скоростта на 4G мрежата на А1 се базира на тестове на потребители чрез световноизвестното приложение на Ookla – Speedtest.  А1 първа у нас демонстрира скорости в 4G мрежа още през 2011 г., а от старта на 4G през 2016 г. до днес е инвестирала приблизително 200 милиона лева, като непрекъснато обновява и разширява мрежата си. За този период А1 регистрира над 140% ръст на 4G смартфоните в своята мрежа и повече от 800 000 активни 4G потребители. Телекомът отчита и ръст от 260% на трафика на данни, като над 70% от него се осъществяват в 4G. 4G мрежата на А1 покрива всички населени места с над 1 000 жители у нас при максимална скорост до 112 Mbps, а с 4,5G – всички населени места с над 3000 жители при максимална скорост до 150 Mbps. А1 започна да внедрява 4,5G в България, която осигурява скорост на връзката с 30% по-висока спрямо досега (150 Mbps), в края на 2017 г. Технологията, която позволява това, се нарича „обединяване на честоти” (Carrier Aggregation) и генерира многократно по-бърз интернет в зависимост от използвания честотен спектър. А1 ще е внедрила „обединяване на честоти” в цялата страна до края на тази година. Тези подобрения в мрежата ще позволят бърз ъпгрейд към 5G.   \r\n  \r\nСледвайки своята стратегия да бъде постоянно в полза на хората, А1 разработи умни решения, с които да подпомогне развитието на градовете и индустриите. Тяхното внедряване ще намали чувствително разходите на общините, ще оптимизира производителността и ще подобри качеството на живот на хората, като осигури комфорт, сигурност, по-чист въздух и повече свободно време. А1 вече предлага решения в няколко основни направления – контрол на въздуха, управление на отпадъци, интелигентно осветление, умно паркиране, а също и контрол и отчитане на комунални услуги. За внедряването на умни решения, А1 използва стандарта Narrowband IoT (NB-IoT), който свързва широка гама от устройства, машини и услуги. Телекомът залага на NB-IoT заради неговите предимства спрямо останалите съвременни технологични стандарти – по-ниски разходи за устройства, по-дълъг живот на батериите, по-добро покритие, оптимизиран пренос на данни, двупосочна комуникация, висока сигурност на връзката и качество на предлаганите услуги.  До края на март 2019 г. А1 ще осигури покритие с NB-IoT в цялата страна.  \r\n ", "date": "2018.12.19", "title": "Покритие с Narrowband IoT на цялата страна до март 2019 г."}
{"url": "https://www.standartnews.com/biznes/pokritie-s-narrowband-iot-na-tsyalata-strana-do-mart-2019-g-381078.html", "text": "А1 разполага с над 3 000 базови станции, а мобилната 4G мрежа на компанията обхваща 97% от населението на страната. Всяка година компанията инвестира между 120 и 140 милиона лева в развитието на своята мрежа. Всеки месец мрежата на А1 генерира 6 000 терабайта мобилен трафик и 1,5 милиарда изговорени минути. Те са резултат от стратегията на телекома постоянно да разширява своето продуктово портфолио, за да отговори на нуждите на клиенти си. Потвърждение за развитието на мобилната мрежа на А1 са и резултатите на световния лидер в тестването на бързината и качеството на мобилните мрежи Ookla, според които А1 е телекомът с най-бързата 4G мрежа в България за третото тримесечие на 2018 година. Анализът на скоростта на 4G мрежата на А1 се базира на тестове на потребители чрез световноизвестното приложение на Ookla – Speedtest.  А1 първа у нас демонстрира скорости в 4G мрежа още през 2011 г., а от старта на 4G през 2016 г. до днес е инвестирала приблизително 200 милиона лева, като непрекъснато обновява и разширява мрежата си. За този период А1 регистрира над 140% ръст на 4G смартфоните в своята мрежа и повече от 800 000 активни 4G потребители. Телекомът отчита и ръст от 260% на трафика на данни, като над 70% от него се осъществяват в 4G. 4G мрежата на А1 покрива всички населени места с над 1 000 жители у нас при максимална скорост до 112 Mbps, а с 4,5G – всички населени места с над 3000 жители при максимална скорост до 150 Mbps. А1 започна да внедрява 4,5G в България, която осигурява скорост на връзката с 30% по-висока спрямо досега (150 Mbps), в края на 2017 г. Технологията, която позволява това, се нарича „обединяване на честоти” (Carrier Aggregation) и генерира многократно по-бърз интернет в зависимост от използвания честотен спектър. А1 ще е внедрила „обединяване на честоти” в цялата страна до края на тази година. Тези подобрения в мрежата ще позволят бърз ъпгрейд към 5G.   \r\n  \r\nСледвайки своята стратегия да бъде постоянно в полза на хората, А1 разработи умни решения, с които да подпомогне развитието на градовете и индустриите. Тяхното внедряване ще намали чувствително разходите на общините, ще оптимизира производителността и ще подобри качеството на живот на хората, като осигури комфорт, сигурност, по-чист въздух и повече свободно време. А1 вече предлага решения в няколко основни направления – контрол на въздуха, управление на отпадъци, интелигентно осветление, умно паркиране, а също и контрол и отчитане на комунални услуги. За внедряването на умни решения, А1 използва стандарта Narrowband IoT (NB-IoT), който свързва широка гама от устройства, машини и услуги. Телекомът залага на NB-IoT заради неговите предимства спрямо останалите съвременни технологични стандарти – по-ниски разходи за устройства, по-дълъг живот на батериите, по-добро покритие, оптимизиран пренос на данни, двупосочна комуникация, висока сигурност на връзката и качество на предлаганите услуги.  До края на март 2019 г. А1 ще осигури покритие с NB-IoT в цялата страна.  \r\n ", "date": "2018.12.19", "title": "Покритие с Narrowband IoT на цялата страна до март 2019 г."}
{"url": "https://www.standartnews.com/svyat/semeystvo-trmp-publikuva-ofitsialnite-si-koledni-snimki-381046.html", "text": "Първата двойка на САЩ е в стилни тоалети в една от залите на Белия дом, богато украсена за празника.   Снимката е направена по време на традиционния бал в голямото фоайе на Белия дом.   „Весела Коледа от президента Доналд Дж. Тръмп и първата дама Мелания Тръмп“, се казва в официалното съобщение.  ", "date": "2018.12.19", "title": "Семейство Тръмп публикува официалните си коледни снимки"}
{"url": "https://www.standartnews.com/sport/mitsova-e-na-chetvrtfinal-v-ankara-381018.html", "text": "Мария Мицова се класира за четвъртфиналите на сингъл жени и на смесени двойки на международния турнир по бадминтон в Анкара (Турция) с награден фонд 10 хиляди долара. Поставената под номер 4 в схемата Мицова победи във втората си среща за деня Путри Кусума Вардани от Индонезия с 8:21, 21:16, 21:12 за 45 минути. В спор за място на полуфиналите утре българката ще играе срещу Анастасия Шаповалова от Русия. На смесени двойки Мицова и Алекс Влаар, трети поставени, почиваха в първия кръг, а във втория елиминираха представителите на домакините Емре Сьонмез и Зехра Ердем с 21:15, 21:17 за 24 минути. Следващите им съперници са Нилс Ихсе и Берфин Аслан (Швеция). Димитър Янакиев отпадна във втория кръг на сингъл след загуба в равностоен мач от седмия поставен Мохамед Али Курт (Турция) с 15:21, 21:17, 18:21 за 59 минути. Още две български двойки мъже се класираха за четвъртфиналите. Номер 3 в схемата Пейо Бойчинов и Иван Панев победиха Адриан Джиолко и Павел Смиловски (Полша) с 21:19, 26:24 за 26 минути, а четвъртите поставени Димитър Янакиев и Алекс Влаар надделяха над канадците Филип Чарон и Максим Тетрол с 21:19, 21:12 за 22 минути. На четвъртфиналите Бойчинов и Панев ще играят срещу Мехмет Чапар и Емре Сьонмез (Турция), а Янакиев и Влаар излизат в спор за място на полуфиналите срещу Лео Роли Карнандо и Даниел Мартин (Индонезия).", "date": "2018.12.19", "title": "Мицова е на четвъртфинал в Анкара"}
{"url": "https://www.standartnews.com/svyat/grtskiyat-parlament-prie-byudzheta-za-2019-g-381022.html", "text": "Гръцкият парламент прие бюджета за 2019 г. Това е първият бюджет на южната ни съседка след излизането ѝ от международните спасителни програми. Дебатите продължиха цели пет дни. Планът за разходи през следващата година беше одобрен от 154 депутати, а 143 гласуваха против. Кабинетът на премиера Алексис Ципрас прогнозира икономически растеж от 2,5% и спад на безработицата до 16,7 на сто. Правителството също така реши да се откаже от ново орязване на пенсиите. Въпреки това, в центъра на гръцката столица се състоя протест срещу реформите в икономиката.", "date": "2018.12.19", "title": "Гръцкият парламент прие бюджета за 2019 г."}
{"url": "https://www.standartnews.com/biznes/chuzhd-konsultant-shche-proveryava-dogovora-s-yulen-381066.html", "text": "Международен независим консултант се заема с анализ на концесионния договор на ски зоната в Банско. Задачата е поверена на министъра на околната среда и водите Нено Димов. Решението на кабинета съобщи самият Димов на брифинг в Министерски съвет, пише БГНЕС. Консултантът ще провери допуснатите грешки в договора като ще се разрови още от 2001 година \"Очевидната сложност на този казус ни принуждава да потърсим международна консултация. Нещо повече - става дума за необходимостта за икономически анализ и желанието на правителството да повиши концесионното възнаграждение. Ще видим как това може да се развие по максимално обективен прочит\", обясни министърът. Димов е научил лично от Марк Жирардели, че е собственик на \"Юлен\". И двамата са на мнението, че „зимният спорт в България трябва да има бъдеще''. В началото на седмицата стана ясно, че легендата в ските Марк Жирардели през 2016 година е придобил дружеството, което стопанисва ски зоната в Банско.", "date": "2018.12.19", "title": "Чужд консултант ще проверява договора с Юлен"}
{"url": "https://www.standartnews.com/regionalni/stara-zagora-veche-ima-svoy-khimn-381048.html", "text": "Πeceнтa „Myзиĸaлнaтa eмблeмa нa Cтapa Зaгopa” cтaнa oфициaлeн xимн нa гpaдa. Toвa peшиxa oбщинcĸитe cъвeтници нa пocлeднoтo зa гoдинaтa зaceдaниe.  \r\nAвтop нa тeĸcтa и мyзиĸaтa нa пeceнтa e пoĸoйният пpoф. Πeтъp Жeĸoв – Πoчeтeн гpaждaнин нa Cтapa Зaгopa, личнocт c гoлям пpинoc зa нayĸaтa и изĸycтвoтo в родния си град.Проф.Жеков e пoзнaт нa cтapoзaгopcĸaтa oбщecтвeнocт c изĸлючитeлния cи интeлeĸт, poдoлюбиe и aнгaжиpaнocт ĸъм poдния cи гpaд.  Hoтният мy apxив cъдъpжa нaд 1000 xyдoжecтвeни пecни зa глac и пиaнo в 20 aлбyмa. Te пoлaгaт нaчaлoтo нa бългapcĸoтo пpиcъcтвиe в мyзиĸaлния oтдeл нa нoвoпocтpoeнaтa Aлeĸcaндpийcĸa библиoтeĸa в Eгипeт. Книгитe мy ca в peдицa пpecтижни библиoтeĸи в Eвpoпa, Aмepиĸa и Aвcтpaлия. \r\nHa зaceдaниeтo нa местния парламент в Cтapa Зaгopa пpиcъcтвa нeгoвaтa cecтpa Mapия Жeĸoвa, ĸoятo пpeди тpи гoдини дapи нa Oбщинaтa фaмилнaтa им ĸъщa, oцeнeнa зa нaд 1 млн. лeвa. По нейната воля тя щe бъде преустроена в Цeнтъp зa дapoвити старозагорски дeцa. \r\n Πeceнтa „Myзиĸaлнaтa eмблeмa нa Cтapa Зaгopa” e пoдapeнa oт пpoф. Жeĸoв зa пpaзниĸa нa гpaдa – 5 oĸтoмвpи пpeз 2002 г. Meчтaтa мy дa cтaнe xимн ce cбъднa пocмъpтнo. \r\n„Дaдox ĸлeтвa пpeд нeгoвитe тленни ocтaнĸи, чe cъc зъби щe дpaпaм, нo щe ce изпълни тoвa нeгoвo жeлaниe, зaщoтo знaeтe ĸaĸвo oзнaчaвa пocмъpтнo дa дaдeш oбeщaниe. Tpъгнa ce пo мъĸитe, нo блaгoдapeниe нa нeвepoятнaтa пoмoщ нa нaшия cĸъп ĸмeт Живĸo Toдopoв, нeщaтa тpъгнaxa. И нeĸa тoзи мapш дa ce чyвa вeĸoвe нapeд, дa звyчи финaлът: „Cлaвa, cлaвa, cлaвa и чecт нa Cтapa Зaгopa”,зaяви Mapия Жeĸoвa. \r\nФотоархив \r\n ", "date": "2018.12.19", "title": "Стара Загора вече има свой химн"}
{"url": "https://www.standartnews.com/svyat/tornado-nanese-golemi-shcheti-v-predgradiyata-na-siatl-381028.html", "text": ". Такова природно явление е сравнително рядко срещано по Западния бряг на Съединените щати. Според местни медии торнадото е дошло напълно изненадващо за жителите на района, които не са подготвени как да реагират в подобни случаи. Не се съобщава за пострадали. Напълно разрушени са седем жилищни сгради. Газоподаването било спряно като предпазна мярка. Бурите торнадо могат да се образуват по всяко време на годината, но пролетта и есента са типичните сезони.", "date": "2018.12.19", "title": "Торнадо нанесе големи щети в предградията на Сиатъл"}
{"url": "https://www.standartnews.com/regionalni/svetilo-na-ortopediyata-demonstrira-postavyaneto-na-tazobedreni-prote-381068.html", "text": "Немският ортопед д-р Хайнц Рьотингер, който гостува на старозагорската болница „Тракия, демонстрира публично поставянето на две тазобедрени протези на пациенти, лекуващи се в здравното заведение. Операциите са извършени заедно с началника на отделението в болницата, д-р Петьо Братоев, и проф. д-р Пламен Кинов, началник на клиниката по ортопедия и травматология в УМБАЛ „Царица Йоанна – ИСУЛ“.Демонстрацията на д-р Рьотингер е била наблюдавана „на живо“ чрез видеовръзка от около 20 ортопеди от цялата страна. Те са имали възможност да слушат обясненията на д-р Рьотингер и да задават въпроси. Целта на демонстративните операции е да бъде представена пред българските лекари създадената от д-р Рьотингер вариация за предно-латерален достъп за поставяне на тазобедрена става, поясниха домакините от болница \"Тракия. Това е миниинвазивен метод, който щади меките тъкани и не уврежда мускулите и позволява значително по-бързо и без усложнения възстановяване на пациентите. Двамата оперирани пациенти са били мъже, които се нуждаят от тазобедрена артропластика – единия на левия крак, а другия на десния. \r\n Това е второто гостуване на един от най-авторитетните ортопеди в Европа,д-р Хайнц Рьотингер в България. Преди около 2 месеца той е извършил подобни демонстративни операции в УМБАЛ „Царица Йоанна – ИСУЛ“ по покана на проф. Кинов.  \r\nФото - МБАЛ \"Тракия\"", "date": "2018.12.19", "title": "Светило на ортопедията демонстрира поставянето на тазобедрени проте"}
{"url": "https://www.standartnews.com/regionalni/bez-sinya-zona-za-praznitsite-v-pleven-381055.html", "text": "В Плевен синята зона няма да работи от Коледа до Нова година, съобщиха от общината. \r\nПаркирането в районите на синята зона ще е безплатно за всички от 22 декември 2018 година до 1 януари 2019 година, включително работните 27, 28 и 31 декември. \r\nСлужители на Общинското предприятие \"Център за градска мобилност\" ще дават дежурства в посочените дни, репатриращият автомобил също ще работи. Съдействието на \"паяка\" за вдигане на автомобили ще се налага за останалите нарушения на Закона за движение по пътищата", "date": "2018.12.19", "title": "Без \"синя зона\" за празниците в Плевен"}
{"url": "https://www.standartnews.com/svyat/prof-pimpirev-pristigna-v-antarktida-381029.html", "text": "\"Пристигнахме в ледената красавица Антарктида. Бразилският военен самолет Херкулес безаварийно кацна на чакълената писта на о-в Кинг Джордж! Радостно ни посрещнаха пингвините! Сега очакваме колумбийски кораб да ни закара до нашия си остров Ливингстън!\", съобщи проф. Пимпирев. ", "date": "2018.12.19", "title": "Проф. Пимпирев пристигна в Антарктида"}
{"url": "https://www.standartnews.com/sport/olimpiakos-s-vezenkov-nadvi-barselona-381021.html", "text": "Най-добрият български баскетболист в момента Александър Везенков се изправи вчера срещу бившия си тим Барселона и заедно с новия си отбор Олимпиакос постигна победа със 69:60 в 13-я кръг. Поражението отново извади каталунците от зоната на плейофите, докато Олимпиакос е пети в подреждането. След равностойно първо полувреме, през второто Олимпиакос дръпна леко напред и поддържаше аванса си около десетина точки до края. Везенков бе приет радушно от всички в Барселона, а на терена бе седем минути като се отчете с две точки и три борби в тях. Никола Милутинов с 18 точки и 14 борби доминираше за гърците. Йоргос Приндезис стресна за кратко лагера на Олимпиакос в третата част, когато напусна принудително с болезнени гримаси, но после се върна в игра. И за Барса най-резултатни бяха високите - Виктор Клавер с 13 и Пиер Ориола с 10 точки.", "date": "2018.12.19", "title": "Олимпиакос с Везенков надви Барселона"}
{"url": "https://www.standartnews.com/regionalni/otkrikha-trup-na-novorodeno-381054.html", "text": "В РУ-Кърджали е образувано досъдебно производство след подаден сигнал, че млада жена е потърсила помощ след раждане, но не е известна съдбата на бебето, съобщиха от ОД на  МВР Кърджали. \r\n„Жената е приета снощи в болницата в Кърджали и е в добро състоянието”, обясниха от лечебното заведение. \r\nРано тази сутрин е предприето източване на „Водното огледало“ в Кърджали. Новороденото  е намерено в коритото на Арда малко след 12,40 часа от страната на кв. Възрожденци. \r\nОт полицията заявиха, че са предприети  процесуално-следствени действия, а оперативно-издирвателните действия продължават. Случаят е докладван в Районна прокуратурата и работата продължава под наблюдение на прокурор.    \r\nРайонна прокуратура-Кърджали наблюдава досъдебно производство за престъпление по чл. 120 от Наказателния кодекс – убийство, извършено от майка върху рожба във време на раждането или веднага след него, съобщиха от Апелативна прокуратура по повод намерено мъртво новородено във „Водното огледало” в Кърджали. Оттам уточняват, че подобно деяние се наказва с лишаване от свобода до три години. \r\nМладата жена е от кърджалийския квартал „Боровец“. Тя е на 27 години и това е поредното й  раждане. „Задържана е за 24 часа”, съобщиха от полицията. По случая се извършват процесуално-следствени действия, свързани с часа на раждането, както и дали детето е било живородено и жизнеспособно, механизма и причината за настъпване на смъртта.   \r\nДо момента е установено, че на 18 декември 2018 г., в Кърджали, край река Арда, в района на Водното огледало, 27–годишна жена е родила дете. Към 16 часа състоянието й се влошило и родилката потърсила медицинска помощ в МБАЛ „Д-р Атанас Дафовски“ в Кърджали. Рано сутринта на 19 декември е предприето източване на „Водното огледало“ в Кърджали. Новороденото момче е намерено в коритото на Арда малко след 12, 40 часа от страната на  кв. Възрожденци. Трупът на бебето е  изпратен  в отделението по съдебна медицина за аутопсия.", "date": "2018.12.19", "title": "Източиха Водното огледало заради труп на бебе"}
{"url": "https://www.standartnews.com/sport/al-ain-shche-igrae-na-finala-na-klubnoto-svetovno-po-futbol-381031.html", "text": "Ал Аин от Обединени арабски емирства сензационно ще играе на финала на световното клубно първенство, след като в полуфинален сблъсък надигра шампиона на Южна Америка Ривър Плейт след изпълнение на дузпи. Редовното време и продълженията завършиха при равенство 2:2, а при дузпите домакините на турнира реализираха и петте си изпълнения, докато за Ривър пропуск направи Енцо Перес. Днес в другия полуфинал Реал Мадрид ще играе с японския Кашима Антлърс. ", "date": "2018.12.19", "title": "Ал Аин ще играе на финала на клубното световно по футбол"}
{"url": "https://www.standartnews.com/svyat/pochina-amerikanskata-aktrisa-peni-marshl-381036.html", "text": ". Маршъл е починала от усложнения от диабет в дома си в Холивуд Хилс в щата Калифорния в понеделник, съобщи нейната агентка Мишел Бега. Маршъл участваше в телевизионната продукция \"Лавърн и Шърли\", преди да започне да режисира филми. Сред нейните големи успехи са продукциите \"Голям\" с Том Ханкс и \"Тяхната собствена лига\" с Мадона и Джина Дейвис.", "date": "2018.12.19", "title": "Почина американската актриса Пени Маршъл"}
{"url": "https://www.standartnews.com/sport/borusiya-dortmund-s-prva-zaguba-v-bundesligata-381024.html", "text": "Лидерът в немската футболна Бундеслига - Борусия Дортмунд допусна първа загуба от началото на сезона. В мач от 16-ия кръг Борусия бе сразен като гост от Фортуна Дюселдорф с 1:2. Домакините поведоха с голове на Доди Лукебакио (22 мин) и Ян Цимер (56 мин) Почетното попадение за Борусия вкара Пако Алкасер в 81-ата минута. Въпреки поражението Борусия продължава да води в класирането с 39 т, пред Борусия М - 33 и Байерн - 30 (но с мач по-малко).", "date": "2018.12.19", "title": "Борусия Дортмунд с първа загуба в Бундеслигата"}
{"url": "https://www.standartnews.com/sport/emotsi-i-tenis-ot-visoka-klasa-v-koledniya-turnir-na-sk-dema-381033.html", "text": "С много емоции и прекрасен тенис завърши и тазгодишното издание на традиционен семеен коледен турнир огранизиран от СК \"ДЕМА\".Първи в групата при най-малките с един участник до 10 години станаха българският тенис талант и състезателкa на СК ДЕМА, Денислава Глушкова, която участва със своята сестра Андреа. Във финалният мач те победиха треньорът Бранко Аврамовски и неговият син Дамян с резултат 6/4.При по-големите, където условието е поне единият участник да е до 12 години, победители станаха братята Стоян и Михаил Брадинови. В интересен и оспорван двубой те победиха Мартин и Латин Латинчеви, които са баща и син с резултат 6/4. В последната група, в която имаше и най-голям брой състезатели условието бе и двамата участника да бъдат над 14 години. Там победители станаха представителите отново представители на СК \"ДЕМА\", баща и син Виктор и Никола Керемедчиеви. На финала те се наложиха над друга добре играеща двойка Ивайло и Емил Дечеви - също баща и син.Интересен факт бе, че и в трите групи всички двойки, които се класираха за финала, спечелиха всичките си мачове в груповата фаза и в директен двубой помежду си решиха победителя. За всички участници имаше чаша чай или греяно вини, а за призьорите грамоти и бутилка черено вино от партньора на комплекса, бутикова винарска изба \"Бонония Естейст\". По време на всички мачове имаше добро и положително настроение, участниците показаха голяма борба и желание за победа. Мачовете се проведаха в много спортсменско отношение, както трябва да бъде и преди предстоящите светли коледни и новогодишни празници.", "date": "2018.12.19", "title": "Емоции и тенис от висока класа в коледния турнир на СК \"ДЕМА\""}
{"url": "https://www.standartnews.com/sport/izbrakha-slavi-binev-za-predsedatel-na-evropeyskoto-taekuondo-381043.html", "text": "На извънредно заседание на най-отбраните членове на WTE бе взето историческо решение за развитието на таекуондото в световен мащаб - да бъде създадена обединена европейска структура – WTEU, която да взаимодейства пряко с Европейския парламент, Европейската Комисия, Съвета на ЕС и прилежащите им европейски институции. След единодушно предложение, за председател на таекуондо структурата към ЕС бе избран президентът на българската федерация Слави Бинев. Той получи позицията заради дългогодишния си опит като евродепутат и заслугите си за развитието на спорта както през двата му мандата като член на ЕП, така и заради усърдната работа и успехи в ръководството на таекуондото в национален, европейски и световен мащаб. След като назначи Бинев за председател, президентът на WTE определи за изпълнителен директор на новата европейска таекуондо структура Кенет Шункен от Холандия, който има солиден опит в администрирането на бойния спорт. Освен централния департамент в Брюксел, структурата ще има и още два допълнителни офиса, като единият ще бъде в София, а другият в Атина. Стартира подготовката и на уникално представяне на спорта и бойното изкуство таекуондо в европейските институции. Предвижда се реализацията на най-голямото бойно шоу, което ще бъде водено от председателя на световната федерация д-р Чо и председателя на WTEU Слави Бинев.", "date": "2018.12.19", "title": "Избраха Слави Бинев за председател на европейското таекуондо"}
{"url": "https://www.standartnews.com/kultura/ed-shiyrn-postavi-rekord-za-nay-kasovo-turne-381053.html", "text": "Ед Шийрън постави рекорд за най-касово турне в рамките на 12 месеца. По време на околосветската си обиколка \"Divide\" тази година певецът е изкарвал по 937 хиляди паунда на ден като общо е събрал 342 милиона. Той е продал 4,9 милиона билети. След него се нарежда най-добрата му приятелка Тейлър Суифт. Тази година тя е изкарала 244 милиона от турнето й „Reputation“. Следват Бионсе и Джей Зи, които събраха 201 милиона от първия си съвместен тур. Пинк, Бруно Марс, Ролинг Стоунс и U2 също са сред най-успешните музиканти тази година. Предишният рекорд за най-касово турне бе поставен именно от U2. През 2017 Боно и компания изкараха 250 милиона от обиколката „Joshua Tree“. Те също така държат рекорда за най-успешното турне на всички времена с 581 милиона, което се проведе между 2009 и 2011.", "date": "2018.12.19", "title": "Ед Шийрън постави рекорд за най-касово турне"}
{"url": "https://www.standartnews.com/kultura/klasirakha-nay-bogatite-amerikanski-znamenitosti-381051.html", "text": "От списание „Форбс“ обявиха кои са най-богатите американски знаменитости. На върха стои Джордж Лукас с богатство от 5,4 милиарда долара. Колегата му Стивън Спилбърг се нареди след него с 3,7 милиарда. На трето място е Опра Уинфри с 2,8 милиарда. След нея е Майкъл Джордан с 1,7 милиарда. Челната петорка затваря Кайли Дженър с 900 милиона. 21-годишната красавица държи 100% от акциите на фирмата си „Kylie Cosmetics“ и е на път да се превърне в най-младия „себеуспял“ милиардер. Списъкът продължава с Джей Зи, който също разполага с 900 милиона. След него е Дейвид Копъфийлд с 875 милиона. На 8 място е Пи Диди с 825 милиона. Челната десятка приключва с Тайгър Уудс и Джеймс Патерсън, които имат по 800 милиона. От „Форбс“ отбелязаха, че в списъка с най-богатите американски знаменитости могат да попаднат граждани на САЩ, които са забогатели, благодарение на своята слава, а не хора, които са станали известни заради своето богатство.", "date": "2018.12.19", "title": "Класираха най-богатите американски знаменитости"}
{"url": "https://www.standartnews.com/kultura/gastrol-na-varnenskata-opera-v-bryuksel-s-nabuko-i-bokhemi-381058.html", "text": "За Варненската опера при Театрално-музикален продуцентски център Варна стана вече традиция в края на годината да гастролира в столицата на Европейския съюз Брюксел. Българското оперно изкуство ще бъде представено отново във Forest National, най-голямата зала на Брюксел с 5 000 места, благодарение на партньорството между импресарските агенции „Еurocon“ и „Music Hall“. Варненският екип – солисти, хор и оркестър, ще изнесе два спектакъла – „Набуко“ на 21 декември 2018 година, 20.00, с диригент Маестро Борислав Иванов и „Бохеми“ на 22 декември, 20.00, с диригент Маестро Деян Савич от Белград. Подчертано съвременният режисьорски прочит на двете заглавия е на Жан Франсоа Донт, едно от известните имена на европейската оперна сцена. В „Набуко“ главните роли ще изпълнят солистите на Държавна опера Варна: Венцеслав Анастасов - Набуко, Димитринка Райчева – Абигайл, Ивайло Джуров – Закария, Георги Султанов – Измаел и гостенката от Белград Саня Анастасия – Фенена. Мими в „Бохеми“ ще пресъздаде Таня Иванова, Ивайло Михайлов ще бъде Родолфо, Свилен Николов - Марсел, Пламен Димитров – Шонар, Деян Вачков – Колин и Илина Михайлова – Мюзета.", "date": "2018.12.19", "title": "Гастрол на Варненската опера в Брюксел с „Набуко“ и „Бохеми“"}
