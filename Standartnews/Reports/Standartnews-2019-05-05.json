{"url": "https://standartnews.com/regionalni/kyuftentsa-s-borovinki-i-medovina-shche-opitat-na-srednovekoven-fest-391215.html", "text": "\r\n  Средновековен фестивал ще се проведе на крепостта Червен от днес до Гергьовден - 6 май. Кулинарният проект се организира са варненското сдружение за исторически възстановки „Чигот“, свободни реенактори, както и средновековната кръчма „Странстващата бъчва“. Според един от инициаторите на кулинарния фестт Здравко Пеев  посетителите в лагера ще могат да опитат вкусотии и напитки, приготвени по древни рецепти. Сред тях са домашен пастет от черен дроб и бекон и кюфтенца с боровинки и боровинков сос и емблематичната прабългарска напитка – медовината. Най-любаопитните посетители ще могат да пробват различни бойни изкуства от древността - стрелби с лък , хвърляне на копие,  мятане на ласо и др. Във всеки от трите дни на крепостта Червен на живо ще бъде разказвана по една история за живота в Средновековна България. ", "date": "2019.05.04", "title": "Кюфтенца с боровинки и медовина  ще опитат на средновековен фест"}
{"url": "https://www.standartnews.com/sport/livrpul-si-vrna-liderskata-pozitsiya-v-angliya-391263.html", "text": "Ливърпул победи като гост Нюкасъл с 3:2 и си върна първото място във Висшата лига. \"Червените\" вече имат 94 т, а Манчестър Сити е с 92, но има мач по-малко. В понеделник \"гражданите\" приемат Лестър. Ван Дайк откри за Ливърпул на \"Сейнт Джеймсис Парк\" в 13-ата минута, а Атсу изравни в 20-ата. Салах се разписа в 26-ата и върне аванса на \"червените\". Рондон възстанови равенството в 54-ата. Резервата Ориги спаси Ливърпул от ремито в 86-ата минута и остави шансовете на отбора за титла живи.", "date": "2019.05.04", "title": "Ливърпул си върна лидерската позиция в Англия"}
{"url": "https://standartnews.com/sport/livrpul-si-vrna-liderskata-pozitsiya-v-angliya-391263.html", "text": "Ливърпул победи като гост Нюкасъл с 3:2 и си върна първото място във Висшата лига. \"Червените\" вече имат 94 т, а Манчестър Сити е с 92, но има мач по-малко. В понеделник \"гражданите\" приемат Лестър. Ван Дайк откри за Ливърпул на \"Сейнт Джеймсис Парк\" в 13-ата минута, а Атсу изравни в 20-ата. Салах се разписа в 26-ата и върне аванса на \"червените\". Рондон възстанови равенството в 54-ата. Резервата Ориги спаси Ливърпул от ремито в 86-ата минута и остави шансовете на отбора за титла живи.", "date": "2019.05.04", "title": "Ливърпул си върна лидерската позиция в Англия"}
{"url": "https://standartnews.com/sport/stotitsi-izpratikha-chiko-v-plovdiv-391244.html", "text": "Стотици  запалянковци, колеги и приятели се преклониха днес пред легендата на Ботев (Пловдив) и българския футбол Динко Дерменджиев, който почина през тази седмица. Поклонението се състоя в зала \"Колодрума\" в Пловдив, където близките на Чико с часове приемаха съболезнования. Своята почит към големия спортист и човек отдадоха президентът на България Петър Стоянов, областният управител на Пловдив Здравко Димитров, кметът на града Иван Тотев, ексградоначалникът Славчо Атанасов, вицепрезидентът на БФС Михаил Касабов, Димитър Енчев - председател на зоналния съвет на БФС Пловдив, известната волейболистка Ани Узунова, собственикът на  Локомотив Пловдив Христо Крушарски, легендите на клуба Христо Бонев и Георги Василев и играчи от настоящия тим на \"черно-белите\", големите футболисти на Ботев Пловдив Димитър Вичев, Костадин Костадинов, Петър Зехтински, Антим Пехливанов, Славчо Хорозов, Митко Аргиров, Румен Байрев, състезатели от настоящия мъжки тим на клуба, както и от юношеските формации. Всички бяха единодушни, че Пловдив и България са загубили не само голям футболист и треньор, а и прекрасен човек, който е пример за младите. Траурната процесия тръгна от зала \"Колодрума\" и спря за кратко пред стадион \"Христо Ботев\".  В 13:30 часа в църквата \"Св. Архангел Михаил\" в централния гробищен парк в Пловдив се състоя опелото, а непосредствено след него и погребението на Динко Дерменджиев - Чико.", "date": "2019.05.04", "title": "Стотици изпратиха Чико в Пловдив"}
{"url": "https://standartnews.com/sport/ronaldo-spasi-yuve-sreshchu-torino-391212.html", "text": "Италианският шампион Ювентус и Торино завършиха 1:1 в градското дерби от 35-ия кръг на Серия \"А\". Гостите изиграха много силен мач и поведоха в 18-ата минута чрез Саша Лулич. След това Юве действаше мудно, но в края на мача геният Кристиано Роналдо беше изпуснат и с глава оформи крайния резултат. С него \"биковете\" запазват шансове за Топ 4, докато Юве регистрира второ поредно равенство в калчото, където вече си осигури предсрочно титлата.", "date": "2019.05.04", "title": "Роналдо спаси Юве срещу Торино"}
{"url": "https://standartnews.com/sport/khero-razkri-istinata-za-irtish-391225.html", "text": "Българският футболен треньор Димитър Димитров-Херо говори пред казахстанските медии sports.kz и KAZFOOTBALL.KZ, разказвайки своята гледна точка за скандалите, които тресят клуба Иртиш вече трети ден. Херо все още е в бившата съветска република и утре, събота, ще се прибере в България. Той обаче не е съгласен с написаното на официалната страница на Иртиш, като го нарече нагла лъжа. Клубът го обвинява в несериозно и недобросъвестно отношение към работата, като за него е обидно някой така да говори за него. \"Ден преди мача ние имахме тренировка в 18.00 часа. Нашият администратор ми каза, че в 6 без 20 минути трябва да бъда в акимата (областната управа). Аз обясних, че това е последна тренировка преди мача, тя е много важна и аз не мога да я пропусна. Но в отговор чух, че моето присъствие в актимата е задължително, разказва Димитров пред сайта Sports.kz. \"На срещата присъстваха президентът на Областната федерация по футбол, началникът на Областното управление на туризма, директорът на клуба и още двама души, които аз не познавах. Обещаха ми, че разговорът ще отнеме не повече от 30 минути, но когато по мой адрес започнаха да говорят разни лоши думи, аз не издържах и си тръгнах. И тръгнах за тренировката. До края на самото занимание оставаха 15-20 минути. И когато тренировката приключи, заедно с президента на Областната федерация по футбол, началникът на областното Управление по туризъм и спорт и директорът на клуба, на стадиона пристигна и акимът на Павлодарска област. Той извика охраната и заповяда, че мен и моите помощници не трябва да ни пускат повече, иначе ще си загубят работата. \"Разбира се, никакво забавяне или отлъчване от тактическото занимание не е имало на другия ден. Просто охраната не ни пусна на стадиона. Към тях нямам претенции- не сме се карали, хората просто ми казаха, че изпълняват заповед. И ги разбирам. Накрая отидохме в апартаментите да гледаме мача на компютъра, разказва Димитър Димитров. \"Не съм искал да си развалям договора с Иртиш. Исках да оправя ситуацията. И го казвах- знам и съм наясно с възможностите на нашия отбор. Казах, че оставка няма да подавам. Но когато започнаха да ми говорят лоши думи, просто не можех да ги слушам. След това Димитров е попитан какви са причините за лошия старт на сезона: \"Причините са много. Сега не искам да говоря на тези теми. Но после разбира се, всичко ще разкажа. Имахме проблеми с хората на две позиции в състава. Но сега не виждам смисъл да казвам подробности, казва още Херо по повод разговора с акима на областта и останалите хора с власт. \r\nНакрая журналистът го пита какво се е променило, че хората, които буквално за го домъкнали от България и са го уговаряли да работи в Иртиш, предлагайки му дългосрочен договор, сега са постъпили с него по този начин. \"Чувствах това отношение от самото начало - първите минути на моята работа, от първите секунди. Мисля, че когато ме поканиха, това беше под натиска на феновете. От самото начало не чувствах никаква подкрепа от ръководството- и това беше до последния момент. А тази лъжа, която те повтарят сега, е една огромна неправда. И да го слушам е обидно и срамно, обяснява Димитров. \r\nТой допълва, че тепърва ще предприема действия, които са съгласувани с адвоката му, а също така и ще се обърне към ФИФА, за да защити правата и договора си.", "date": "2019.05.04", "title": "Херо разкри истината за Иртиш"}
{"url": "https://standartnews.com/sport/tsska-sofiya-bi-cherno-more-no-zagubi-dvama-391260.html", "text": "ЦСКА остана в борбата за титлата след ценна победа с 3:1 като гост на Черно море. Ден след напускането на треньора Любо Пенев “червените” се възползваха от отдалите им се шансове и с голове на Тиаго Родригес (33), Едвин Джеси (52) и Али Соу (75) донесоха прекрасен дебют начело на тима на Добромир Митов. За варненци успя да изравни Васил Панайотов (66). Заради жълти картони в мача следващите два ще пропусне капитана на ЦСКА-София Николай Бодуров, а един Жеферсон. Двамата са аут за дербито в София с Лудогорец идния кръг. След този успех \"червените\" вече изостават от шампионите от Разград само на 3 точки.", "date": "2019.05.04", "title": "ЦСКА-София би Черно море, но загуби двама"}
{"url": "https://standartnews.com/sport/levski-specheli-v-plovdiv-391261.html", "text": "Левски постигна важна победа с 3:1 като гост над Ботев в Пловдив. Двубоят на базата в Коматево бе от 32-ия кръг на Първа лига, игран в \"Коматево\".  С успеха \"сините\" събраха 62 т и се бетонираха на 3-то място, което дава право на участие на бараж за Лига Европа. От своя срана \"канарчетата\" заемат 5-та позиция с 50 т. Гостите поведоха в 20-ата минута, когато Станислав Костов беше точен от дузпа. След почивката Тодор Неделев изравни, а Левски стигна до успеха с голове на Станислав Иванов и Валери Божинов в последните минути на сблъсъка.", "date": "2019.05.04", "title": "Левски спечели в Пловдив"}
{"url": "https://standartnews.com/biznes/top-slushalki-na-nokia-se-predlagat-v-blgariya-391239.html", "text": "Nokia True Wireless Earbuds вече са налични в България, съобщават от компанията. „Отвори, докосни, слушай. Истинските безжични слушалки Nokia съчетават лекота, комфорт и елегантен дизайн. Без усилие ги свързвате с телефона си, за да слушате музика, без да се налага да използвате кабели. Когато приключите, ги поставете в стилния калъф, където се зареждат за следващия път“, пише в рекламата на миниатюрните устройства. Ето и възможностите, които Nokia True Wireless Earbuds предлагат: Слушалките са носител на награда reddot за 2019 година.", "date": "2019.05.04", "title": "Топ-слушалки на Nokia се предлагат в България"}
{"url": "https://standartnews.com/sport/verder-otkaza-borusiya-d-ot-titlata-391262.html", "text": "Борусия Дортмунд поведе с 2:0, но завърши 2:2 с Вердер в Бремен в мач от 32-ия кръг на германското футболно първенство. Равенството почти лиши Борусия от шансове да спечели титлата. Тимът от Дортмунд вече изостава на 4 точки от лидера Байерн, а до края на първенството има 2 кръга. Борусия започна отлично на \"Везерщадион\" в Бремен, като Кристиан Пулишич (6) и Пако Алкасер (41) се разписата за 2:0. Вердер стигна до точката с голове на Кевин Мьовалд (70) и Клаудио Писаро (75).", "date": "2019.05.04", "title": "Вердер отказа Борусия (Д) от титлата"}
{"url": "https://www.standartnews.com/sport/khero-razkri-istinata-za-irtish-391225.html", "text": "Българският футболен треньор Димитър Димитров-Херо говори пред казахстанските медии sports.kz и KAZFOOTBALL.KZ, разказвайки своята гледна точка за скандалите, които тресят клуба Иртиш вече трети ден. Херо все още е в бившата съветска република и утре, събота, ще се прибере в България. Той обаче не е съгласен с написаното на официалната страница на Иртиш, като го нарече нагла лъжа. Клубът го обвинява в несериозно и недобросъвестно отношение към работата, като за него е обидно някой така да говори за него. \"Ден преди мача ние имахме тренировка в 18.00 часа. Нашият администратор ми каза, че в 6 без 20 минути трябва да бъда в акимата (областната управа). Аз обясних, че това е последна тренировка преди мача, тя е много важна и аз не мога да я пропусна. Но в отговор чух, че моето присъствие в актимата е задължително, разказва Димитров пред сайта Sports.kz. \"На срещата присъстваха президентът на Областната федерация по футбол, началникът на Областното управление на туризма, директорът на клуба и още двама души, които аз не познавах. Обещаха ми, че разговорът ще отнеме не повече от 30 минути, но когато по мой адрес започнаха да говорят разни лоши думи, аз не издържах и си тръгнах. И тръгнах за тренировката. До края на самото занимание оставаха 15-20 минути. И когато тренировката приключи, заедно с президента на Областната федерация по футбол, началникът на областното Управление по туризъм и спорт и директорът на клуба, на стадиона пристигна и акимът на Павлодарска област. Той извика охраната и заповяда, че мен и моите помощници не трябва да ни пускат повече, иначе ще си загубят работата. \"Разбира се, никакво забавяне или отлъчване от тактическото занимание не е имало на другия ден. Просто охраната не ни пусна на стадиона. Към тях нямам претенции- не сме се карали, хората просто ми казаха, че изпълняват заповед. И ги разбирам. Накрая отидохме в апартаментите да гледаме мача на компютъра, разказва Димитър Димитров. \"Не съм искал да си развалям договора с Иртиш. Исках да оправя ситуацията. И го казвах- знам и съм наясно с възможностите на нашия отбор. Казах, че оставка няма да подавам. Но когато започнаха да ми говорят лоши думи, просто не можех да ги слушам. След това Димитров е попитан какви са причините за лошия старт на сезона: \"Причините са много. Сега не искам да говоря на тези теми. Но после разбира се, всичко ще разкажа. Имахме проблеми с хората на две позиции в състава. Но сега не виждам смисъл да казвам подробности, казва още Херо по повод разговора с акима на областта и останалите хора с власт. \r\nНакрая журналистът го пита какво се е променило, че хората, които буквално за го домъкнали от България и са го уговаряли да работи в Иртиш, предлагайки му дългосрочен договор, сега са постъпили с него по този начин. \"Чувствах това отношение от самото начало - първите минути на моята работа, от първите секунди. Мисля, че когато ме поканиха, това беше под натиска на феновете. От самото начало не чувствах никаква подкрепа от ръководството- и това беше до последния момент. А тази лъжа, която те повтарят сега, е една огромна неправда. И да го слушам е обидно и срамно, обяснява Димитров. \r\nТой допълва, че тепърва ще предприема действия, които са съгласувани с адвоката му, а също така и ще се обърне към ФИФА, за да защити правата и договора си.", "date": "2019.05.04", "title": "Херо разкри истината за Иртиш"}
{"url": "https://www.standartnews.com/sport/stotitsi-izpratikha-chiko-v-plovdiv-391244.html", "text": "Стотици  запалянковци, колеги и приятели се преклониха днес пред легендата на Ботев (Пловдив) и българския футбол Динко Дерменджиев, който почина през тази седмица. Поклонението се състоя в зала \"Колодрума\" в Пловдив, където близките на Чико с часове приемаха съболезнования. Своята почит към големия спортист и човек отдадоха президентът на България Петър Стоянов, областният управител на Пловдив Здравко Димитров, кметът на града Иван Тотев, ексградоначалникът Славчо Атанасов, вицепрезидентът на БФС Михаил Касабов, Димитър Енчев - председател на зоналния съвет на БФС Пловдив, известната волейболистка Ани Узунова, собственикът на  Локомотив Пловдив Христо Крушарски, легендите на клуба Христо Бонев и Георги Василев и играчи от настоящия тим на \"черно-белите\", големите футболисти на Ботев Пловдив Димитър Вичев, Костадин Костадинов, Петър Зехтински, Антим Пехливанов, Славчо Хорозов, Митко Аргиров, Румен Байрев, състезатели от настоящия мъжки тим на клуба, както и от юношеските формации. Всички бяха единодушни, че Пловдив и България са загубили не само голям футболист и треньор, а и прекрасен човек, който е пример за младите. Траурната процесия тръгна от зала \"Колодрума\" и спря за кратко пред стадион \"Христо Ботев\".  В 13:30 часа в църквата \"Св. Архангел Михаил\" в централния гробищен парк в Пловдив се състоя опелото, а непосредствено след него и погребението на Динко Дерменджиев - Чико.", "date": "2019.05.04", "title": "Стотици изпратиха Чико в Пловдив"}
{"url": "https://www.standartnews.com/sport/ronaldo-spasi-yuve-sreshchu-torino-391212.html", "text": "Италианският шампион Ювентус и Торино завършиха 1:1 в градското дерби от 35-ия кръг на Серия \"А\". Гостите изиграха много силен мач и поведоха в 18-ата минута чрез Саша Лулич. След това Юве действаше мудно, но в края на мача геният Кристиано Роналдо беше изпуснат и с глава оформи крайния резултат. С него \"биковете\" запазват шансове за Топ 4, докато Юве регистрира второ поредно равенство в калчото, където вече си осигури предсрочно титлата.", "date": "2019.05.04", "title": "Роналдо спаси Юве срещу Торино"}
{"url": "https://www.standartnews.com/sport/tsska-sofiya-bi-cherno-more-no-zagubi-dvama-391260.html", "text": "ЦСКА остана в борбата за титлата след ценна победа с 3:1 като гост на Черно море. Ден след напускането на треньора Любо Пенев “червените” се възползваха от отдалите им се шансове и с голове на Тиаго Родригес (33), Едвин Джеси (52) и Али Соу (75) донесоха прекрасен дебют начело на тима на Добромир Митов. За варненци успя да изравни Васил Панайотов (66). Заради жълти картони в мача следващите два ще пропусне капитана на ЦСКА-София Николай Бодуров, а един Жеферсон. Двамата са аут за дербито в София с Лудогорец идния кръг. След този успех \"червените\" вече изостават от шампионите от Разград само на 3 точки.", "date": "2019.05.04", "title": "ЦСКА-София би Черно море, но загуби двама"}
{"url": "https://www.standartnews.com/sport/levski-specheli-v-plovdiv-391261.html", "text": "Левски постигна важна победа с 3:1 като гост над Ботев в Пловдив. Двубоят на базата в Коматево бе от 32-ия кръг на Първа лига, игран в \"Коматево\".  С успеха \"сините\" събраха 62 т и се бетонираха на 3-то място, което дава право на участие на бараж за Лига Европа. От своя срана \"канарчетата\" заемат 5-та позиция с 50 т. Гостите поведоха в 20-ата минута, когато Станислав Костов беше точен от дузпа. След почивката Тодор Неделев изравни, а Левски стигна до успеха с голове на Станислав Иванов и Валери Божинов в последните минути на сблъсъка.", "date": "2019.05.04", "title": "Левски спечели в Пловдив"}
{"url": "https://standartnews.com/svyat/bez-elektricheski-trotinetki-po-trotoarite-na-frantsiya-391255.html", "text": "Ще ги карат само по велоалеи и по улиците Движението по тротоарите на електрически тротинетки, които през последните месеци превзеха улиците на големите градове във Франция, скоро ще бъде забранено и ще се налага глоба в размер на 135 евро, съобщи правителството, цитирано от Франс прес и БТА. Френската министърка на транспорта Елизабет Борн каза в интервю за в. \"Паризиен\", че заради масовото каране на тротинетки е настанала \"анархия\" и се е възцарил \"законът на джунглата\". Ограниченията ще засегнат всички \"моторизирани средства за придвижване\" като електрическа тротинетка, сегуей и самобалансиращ се скутер (ховърборд). От началото на учебната година през септември ползвателите на тези алтернативни превозни средства ще трябва да ги карат само по велоалеи и по улиците. На тротоара те ще могат само да се бутат и да са с изключени мотори. Извън населените места движението им ще бъде забранено по пътното платно и ще може да се показва само по зелени пътища и велотрасета. Забранява се използването им от лица под 8-годишна възраст и карането им със слушалки.", "date": "2019.05.04", "title": "Без тротинетки-електрички по тротоарите на Франция"}
{"url": "https://www.standartnews.com/sport/verder-otkaza-borusiya-d-ot-titlata-391262.html", "text": "Борусия Дортмунд поведе с 2:0, но завърши 2:2 с Вердер в Бремен в мач от 32-ия кръг на германското футболно първенство. Равенството почти лиши Борусия от шансове да спечели титлата. Тимът от Дортмунд вече изостава на 4 точки от лидера Байерн, а до края на първенството има 2 кръга. Борусия започна отлично на \"Везерщадион\" в Бремен, като Кристиан Пулишич (6) и Пако Алкасер (41) се разписата за 2:0. Вердер стигна до точката с голове на Кевин Мьовалд (70) и Клаудио Писаро (75).", "date": "2019.05.04", "title": "Вердер отказа Борусия (Д) от титлата"}
{"url": "https://standartnews.com/svyat/tunelt-pod-lamansha-stava-na-25-godini-391243.html", "text": "25 години на едно от най-големите строителни начинания в Европа ще бъдат отбелязани в понеделник. На 6 май 1994 г. британската кралица Елизабет Втора и френският президент Франсоа Митеран откриха съоръжението, свързващо под водата двете страни. След серия от провали, колебания и непредвидени ситуации, строителният проект на века на стойност 100 милиарда френски франка (15,2 милиарда евро), днес осигурява транзита на една четвърт от стоките между Обединеното кралство и Европа. Идеята за подобна подводна връзка датира от 1802 г. Тогава френският инженер Албер Матьо-Фавие предлага на Наполеон Бонапарт първи план за тунел, предаде БТА. Мостове, диги, тръбопроводи, изкуствени острови ... около 100 проекта за връзка през Ламанша се появяват през 19 век. Един от тях получава одобрението на кралица Виктория и на Наполеон Трети през 1855 г. Това е проектът на французина Еме Томе за локомотив, който да преминава през пробит тунел. Британецът Уилям Лоу пък решава трънливия проблем с вентилацията на тунела. Близо два километра галерии са пробити от едната и от другата част на Ламанша между 1878 г. и 1883 г. Но поради стратегически причини, изтъкнати от британското правителство, и Голямата депресия, проектът постепенно е \"погребан\". Той \"възкръсва\" 75 години по-късно след двете световни войни. През 1957 г. е създадена изследователска група, която да проучи възможностите за реализация на тунела под Ламанша благодарение на Европейската икономическа общност, създадена същата година. През 1973 г. 300 метра са пробити край град Сангат, във френския департамент Па дьо Кале, и 400 метра - близо до Дувър. Но британското правителство се сменя и заради бюджетни причини Харолд Уилсън изоставя работите през 1975 г. С идването на власт през 1979 г. на Маргарет Тачър и на Митеран през 1981 г. проектът е подет отново. Четири предложения са предложени на обсъждане - пътно-железопътен мост, железопътен тунел, пътно-железопътен тунел, пътно-железопътен мост и тунел. Мнозинството от британците предпочитат пътните връзки, докато французите предпочитат железопътните връзки. Накрая се решава да има двоен подводен железопътен тунел с дължина 50,5 километра. Това решение е \"подпечатано\" с британско-френски договор, сключен в Кентърбъри на 12 февруари 1986 г. Най-големият строителен проект на Европа мобилизира до 15 000 работници. От френска страна са наети 4100 работници. От другата страна са наети почти двойно повече служители. На месец пробивните машини напредват с по 500 метра. На 1 декември 1990 г. в 12,12 ч. двама работници - французинът Филип Козет и британецът Роберт Греъм Фаг - пробиват първа дупка и се срещат \"под водата\". Снимката им със знамена в ръка обикаля света. Обектът е предаден през декември 1993 г. По време на строителството най-малко девет работници загиват, от които седем са британци. За церемонията в Кокел в Па дьо Кале по откриване на тунела на 6 май 1994 г. британската кралица Елизабет Втора идва с кралския Ролс Ройс, преминал в тунела под Ламанша със скорост 160 километра в час. Кралицата заявява, че тунелът е плод на съчетанието на британския прагматизъм и на френския ентусиазъм. Митеран пък изтъква, че двете страни вече имат и сухопътна граница. После кралицата и президентът се качват на кралския Ролс Ройс, който е натоварен на влака-совалка, отиващ до терминала в Шерингтън в графство Кент. Зад Ролс Ройса във влака-совалка се качва и Мазератито на Елисейския дворец, в което са съпругът на кралицата - принц Филип, и първата дама на Франция Даниел Митеран. По време на 25-минутното пътуване официалните представители и журналистите, излезли от колите си, обикалят из влака-совалка и разменят впечатленията си на първи пътници под Ламанша.", "date": "2019.05.04", "title": "Тунелът под Ламанша става на 25 години"}
{"url": "https://standartnews.com/biznes/dva-pti-poveche-porsheta-u-nas-za-pet-godini-391237.html", "text": "Поршетата с българските регистрационни номера почти са удвоили бройката си през последните пет години, става ясно от публикация във в. „Монитор“, която цитира данни на МВР. В средата на 2014 г. броят на луксозните возила на германската марка е бил 1958. Сега, почти 5 години по-късно, баровските коли на концерна са 3616. Само от началото на годината са били регистрирани 175 коли, като 22 от тях са нови. Явно, за да плащат нисък данък, собствениците на шест от тях са ги регистрирали като лекотоварни. От началото на 2019 г. пък са регистрирани 12 бентлита, като едно от тях е с категория микробус. Вероятно става дума за луксозна лимузина с повече от 8 места за сядане. Общо 195 коли с тази марка се подвизават у нас, като през тази година са внесени 12, а 2 от тях са чисто нови. За 5 години фераритата, пък са се увеличили от 72 на 85 - с български номера. 21 от тях са до 5 години. През първите 4 месеца на годината у нас са регистрирани 5 броя спортни коли от марката, всичките употребявани. Продажбите на луксозни автомобили в България продължават да са около 10% от всички на нови коли и през 2018 г., като сред тях има екзотични и скъпи модели на \"Бугати\", \"Макларън\", \"Ламборгини\", \"Астън Мартин\", \"Ролс-Ройс\" и други. Официалните данни в сайта на МВР показват, че в България преди пет години в статистиката не са фигурирали луксозни марки като “Ламборгини”, защото не са надвишавали бройката от 40 автомобила. Сега вече са 60 по родните улици, а най-много бройки от мощните коли е имало през 2016 г. - 74. В регистрите от началото на годината са влезли 5 ламборгинита. Иначе български номера в КАТ са сложени на един \"Ролс-Ройс\", като от марката в страната вече има 54 коли. \"Мазерати\" също не са много - общо 217, като 32 от тях са на възраст до 5 години. За половин десетилетие хората с възможности, които харесват марката, почти са се удвоили. По-достъпните, но луксозни машини от марката “Ягуар” вече са 2465 в България, като 231 от тях са на възраст от 0 до 5 години. Луксозните всъдеходи на “Ленд Роувър” са предпочетени от 15 897 българи, като през първите 6 месеца на годината са купени чисто нови 163 бройки и 432 употребявани. Огромните американски джипове с марка “Хамър” за пет години са се увеличили с 31 до 220, като нито един от тях не е до възраст 5 години. През 2018-а за първа регистрация в страната е минало едно чисто ново \"Бугати\", а друго от началото на тази година няма. Към момента единственият актуален модел на марката е \"Широн\", с цена около 5 млн. лв. От данните на Пътна полиция не става известно колко автомобила от марката има към момента в страната. От други популярни премиум брандове няма регистрации от началото на годината, но през изминалата година два нови \"Астън Мартин\" и пет втора ръка са регистрирани в България, като общият им брой е 26. Новите макларъни също са два, но няма данни колко са като цяло за страната. Мощна инвазия на мотоциклети от култовата американска марка “Харли Дейвидсън” може да се види у нас - от 357 мотоциклета през 2014 до 681, като 150 са на възраст до 5 г. Статистика от края на миналата година на Столична община показва, че болшинството от скъпите коли не са регистрирани в София.", "date": "2019.05.04", "title": "Два пъти повече поршета у нас за пет години"}
{"url": "https://standartnews.com/svyat/posledna-pochit-na-khertsoga-na-lyuksemburg-otdavat-krale-i-polititsi-391251.html", "text": "Херцог Жан почина на 99 години, погребват го под катедралата Кралски особи и политици се събраха в Люксембург, за да отдадат последна почит на великия херцог Жан, който почина на 23 април на 98 години, предаде Франс прес. Стотици люксембургци се стекоха край катедралата, за да видят кортежа и да проследят церемонията на гигантски екран, информира БТА. Сред присъстващите на погребението бяха около 30 представители на кралски семейства, като датската кралица Маргрете Втора, принц Албер Втори Монакски, британската принцеса Ана. Последна почит на великия херцог Жан отдадоха и политици, като бившите президенти Никола Саркози и Йоахим Гаук, председателя на Европейската комисия Жан-Клод Юнкер, както и министър-председателят на Люксембург Ксавие Бетел. Великият херцог Жан беше погребан в кралската крипта под катедралата. Великият херцог Жан е начело на Люксембург 36 години - от 1964 г. до 2000 г., когато абдикира в полза на сина си Анри. Той е роден на 5 януари 1921 г. Син е на великата херцогиня на Люксембург Шарлот и на принц Феликс Бурбон-Пармски. През 1953 г се жени за белгийската принцеса Жозефин-Шарлот. Двойката има 5 деца.", "date": "2019.05.04", "title": "Отдават последна почит на херцога на Люксембург"}
{"url": "https://standartnews.com/svyat/moshchen-vzriv-v-khimicheski-zavod-v-ilinoys-391252.html", "text": "Трима са в неизвестност Мощна експлозия разруши химическо предприятие в щата Илинойс. Четирима души са ранени и трима са в неизвестност, предаде Франс прес. Заводът се намира на 65 км северно от Чикаго. Късно снощи там е станала силна експлозия и е било усетено земетресение. На място са изпратени полиция, лекари и пожарникари, които са успели да угасят пожара, съобщи в \"Туитър\" шерифът на окръг Лейк, предава БТА. Девет души са се намирали в сградата в момента на експлозията, съобщи източник от пожарната служба. Четиримата пострадали са изведени от обекта и откарани в болници. Съдбата на трима е неясна.", "date": "2019.05.04", "title": "Мощен взрив в химически завод в Илинойс"}
{"url": "https://standartnews.com/svyat/amsterdam-bez-koli-na-benzin-i-dizel-391253.html", "text": "Средната продължителност на живота в града ще се увеличи с година. Градският съвет на Амстердам прие 10-годишен план, който предвижда пълна забрана на автомобилите с бензинови и дизелови двигатели до 2030 година, пише в. „Гардиън”. От следващата година ще бъде забранено на колите, произведени преди 15 и повече години и с двигатели с вътрешно горене, да влизат в пределите на града, те ще могат да се движат отвъд околовръстната магистрала А10. Градските автобуси, които замърсяват въздуха с изхвърлени газове, ще изчезнат от центъра на столицата през 2022 година. През 2025 година ще бъдат забранени мотопедите и развлекателните речни кораби, използващи бензин и дизелово гориво. Към В 2030 година в Амстердам няма да има бензинови и дизелови автомобили. Според авторите на плана промяната ще направи града по чист, а средната продължителност на живота в Амстердам ще се увеличи с година.", "date": "2019.05.04", "title": "Амстердам без коли на бензин и дизел"}
{"url": "https://standartnews.com/svyat/samolet-ss-140-dushi-na-borda-katsna-v-reka-391222.html", "text": "Машината – Боинг 737, със 136 пасажери и 7 души екипаж, изпълнявала чартърен полет от американската военна база Гуантанамо в Куба. При кацането пистата обаче не достигнала на самолета, той продължил и спрял в реката на 30-ина метра от пистата. За радост няма жертви и пострадали, по информация на местните власти. За по-сигурно 21 души са откарани в болница за преглед, но нямат сериозни наранявания. Засега не е ясна причината за инцидента, като властите не дават и информация по темата. Самолетът не е потънал, уточниха от местната полиция, като предстои да се предприеме операция за източване на горивото му.", "date": "2019.05.04", "title": "Самолет със 140 души на борда \"кацна\" в река"}
{"url": "https://standartnews.com/svyat/severna-koreya-podnovi-raketnite-testove-391221.html", "text": ". Заради изстреляните ракети президентът на Южна Корея Мун Дже Ин свика извънредно заседание с министрите и началниците, отговарящи за служби за сигурността. От администрацията му обявиха, че са във връзка и с властите в САЩ. \"Нашите военни внимателно наблюдават действията на Северна Корея в тясна координация със САЩ\", заявиха от южнокорейското военно командване.", "date": "2019.05.04", "title": "Северна Корея поднови ракетните тестове"}
{"url": "https://standartnews.com/svyat/makha-vadzhiralongkorn-koronyasan-ofitsialno-za-kral-na-tayland-391227.html", "text": "Сам постави на главата си Великата корона на победата В 12,09 ч. местно време (5,09 ч. по Гринуич) кралят сам постави на главата си Великата корона на победата - кралска регалия, тежаща над седем килограма, изваяна от злато и инкрустирана със скъпоценни камъни. Маха Ваджиралонгкорн се възкачи на престола след кончината на баща си крал Пумипон Адулядет през октомври 2016 г. Церемонията по коронацията му обаче бе забавена заради спазването на траур в памет на покойния крал, властвал в Тайланд в продължение на 70 години. На церемонията днес новият крал изпълни няколко специфични ритуала, облечен в бяло, след което се преоблече в кралски одежди, обшити със злато. Церемонията, започнала с оръжейни салюти, съчетаваше будистки и хиндуистки ритуали в съответствие с тайлайндските будистки традиции и с вярването, че кралете на Тайланд са превъплъщение на хиндуисткия бог Вишну. След като беше коронясан, кралят връчи кралски регалии на съпругата си Сутхида Ваджиралонгкорн На Аюдхя, която стана официално кралица. В сряда бе обявено, че Маха се е оженил за Сутхида, но не се уточняваше на коя дата е станало това. Сутхида е била стюардеса в авиокомпанията \"Тай еъруейз\", преди да бъде назначена за командир на семейната охрана на краля с чин генерал. Кралица Сутхида, която е на 40 години, е четвъртата съпруга на крал Маха Ваджиралонгкорн. Кралят, който е на 66 години, има петима синове и две дъщери от предишни бракове. По-късно днес кралят ще приеме членовете на кралското семейство и други високопоставени тайландски представители. После ще посети Храма на изумрудения Буда, за да обяви, че е вече кралски защитник на будизма. Накрая в кралския дворец ще се състои тържество за символично посрещане на коронования монарх. Тържествата по коронацията на краля продължават утре и в понеделник, пише БТА. Утре е планирано да има кралска процесия, която ще продължи 7 километра и в която ще участват 343 души. По време на нея мъже ще носят краля, седнал върху пищно декорирано кресло от типа паланкин. Очаква се процесията да привлече 150 000 зрители в старата част на Банкок. В понеделник кралят ще приветства множеството от балкона на големия дворец в Банкок. Церемониите струват 31 милиона долара. В навечерието на коронацията кралят помилва 50 000 затворници от цялата страна.", "date": "2019.05.04", "title": "Новият крал на Тайланд коронясан официално"}
