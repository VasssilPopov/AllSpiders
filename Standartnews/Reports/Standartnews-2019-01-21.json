{"url": "https://www.standartnews.com/sport/tomash-komentira-vzmozhnostta-berbatov-da-stane-chast-ot-beroe-382840.html", "text": "Александър Томаш сподели мнението си от първата проверка на тима през зимната пауза. Днес Берое изигра добър мач и стигна до престижен хикс (1:1) срещу Астра (Гюргево) в среща на турска земя, където двата отбора се подготвят за предстоятщите сблъсъци в първенствата си напролет. Томаш коментира и възможността Димитър Бербатов да заиграе при старозагорци.  \r\n“Естествено, че винаги можем повече. На базата на това, което е нашият отбор в момента, смятам, че се справихме на ниво. Не мога да кажа, че условията тук са тежки. Тежки са в България. Двамата на проби са колкото близо, толкова и далеч до договор с клуба. Ако заслужават, ще подпишат. Решението дали Бербатов ще бъде включен в списъка с футболисти е изцяло наше. Райнов изигра цял мач. Има договор с Берое и се възползваме изцяло. Възможно е да има още нови футболисти на проби. Човек очаква според познанията му и според това как разсъждава. Въпросът дали Бербатов ще играе за Берое е доста подвеждащ”, сподели Томаш.", "date": "2019.01.20", "title": "Томаш коментира възможността Бербатов да стане част от Берое"}
{"url": "https://www.standartnews.com/sport/shifrin-specheli-nov-supergigantski-slalom-382816.html", "text": "Микаела Шифрин продължава да пише историята. Американката спечели супергигантския слалом за Световната купа проведен днес в Кортина д'Ампецо (Ит). Тя стартира с №17 и даде най-доброто време - 1:22,48 мин. Втора на 0,16 сек остана Тина Вайратер (Лихт), а трета на 0,18 е Тамара Типлер (Ав). За Шифрин това е 54-а победа за СК. Тя води убедително в класирането за големия кристален глобус с 1494 т. Американката е начело и подрежданията за слалом, гигантски слалом и супергигантски слалом.", "date": "2019.01.20", "title": "Шифрин спечели нов супергигантски слалом"}
{"url": "https://www.standartnews.com/sport/poklonenieto-pred-ivan-vutsov-shche-e-v-ponedelnik-na-natsionalniya-stadi-382793.html", "text": "Една футболна легенда си отиде през изминалата седмица. Поклонението пред тленните останки на Иван Вуцов ще бъде в понеделник. За големия български треньор и футболист разказва Ивомира Пехливанова.  Преди синята фланелка е зелената. Първите голове са вкарани в родния Габрово за отбора на \"Янтра\". \"Той беше много жизнен, много пъргав и още от малък личеше, че притежава спортни качества. Първоначално беше състезател по лека атлетика, волейбол играеше и след това футбол\", спомня си Божидара Василева - братовчедка на Иван Вуцов пред камерата на \"Събуди се\".  Футболът надделява, а пътя към световните терени минава през \"Ботев Пловдив\". Там Вуцов среща съотборника си и бъдещ приятел Динко Дерменджиев. \"Той ще остане в историята на българския футбол и на българския спорт, защото беше честен, супрепрофесионалист, работохолик. Той се раздаваше...През цялото време на своя живот\", заяви Динко Дерменджиев-Чико. Забелязан от големите във футбола Вуцов дебютира на \"Герена\" през 60-те, а по-късно става първият габровец, играл за националния отбор. В кариерата си защитникът има записани 213 двубоя за шампионата с 4 отбелязани гола, 41 мача за купата на страната и 60 международни срещи. С голямата си любов - \"Левски\", като футболист и треньор остава близо 20 години, през които открива едни от най-големите футболни таланти, сред които е и Емил Спасов. \"Аз съм израснал покрай него, станах и футболист покрай него. Живеехме в един и същи квартал до \"Герена\". Той ме вкара в големия футбол. Няма да забравя, когато дойде на тренировката на юношите и каза на треньора, че иска да говори с мен. И вика: \"Готви се, момче, защото в събота може да играеш\". Дебютирах и оттам насетне аз директно влязох в първия отбор на \"Левски\", спомня си Спасов. Начело на „Левски” Вуцов печели шампионската титла и 2 пъти купата на България. Елиминира \"Аякс\" за Купата на УЕФА и достига до четвъртфинал с \"Барселона\", където футболистите ни разгромяват \"каталунците\" с 5:4. \"Той много обичаше да разговаря с нас, с футболистите си - да ги увещава, да ги мобилизира, беше един мотивиращ човек\", добави Емил Спасов. Вуцов е единственият, класирал страната ни на Световно и като играч, и като треньор, и като ръководител на Футболния съюз. През 2008 г. издава автобиографичната си книга \"Истини за живота и футбола\". Днес на мястото на родната къща на Вуцов в Габрово се издига величествената спортна зала \"Орловец\". ", "date": "2019.01.20", "title": "Поклонението пред Иван Вуцов ще е в понеделник на Националния стади"}
{"url": "https://www.standartnews.com/regionalni/v-kula-izplnyavat-obichaya-kpachi-na-ivanovden-382814.html", "text": "Празниците Йордановден и Ивановден се отбелязват в град Кула,  Видинско по стар стил – на 19-и и 20-и януари. Тяхното честване е свързано със самобитния за града обичай \"Къпачи на Ивановден\". Къпачите тръгват през нощта на 19 януари и ритуално къпят за здраве всички именици, както и младите семейства, съобщава БНР Групата винаги се състои от нечетен брой млади мъже, всичките ергени. Тази година те са единадесет души като двама от тях са деца на 12 – 13 години, които за пръв път ще участват в ритуала и ще бъдат обучавани и напътствани от по-големите батковци. Това осигурява приемственост между поколенията. Обичаят е много популярен и тачен в Кула и се провежда от столетия.  Костюмът за ритуала се предава от баща на син и от дядо на внук. Облеклото е автентично, от кулския край– везани ризи, шаечни панталони – беневреци и характерните за зимната премяна кабаници – дебели вълнени ямурлуци. Мъжете са окичени с пера и звънци, на лицата си носят страшни маски, подобни на кукерските, но се спазват традиционни персонажи – например винаги присъства „булката“, облечена в костюм. Групата носи котле със светена вода, в която е натопена китка босилек и здравец, с която ръсят имениците и младоженците. В случай, че някой от тях опита да се укрие или се дърпа от ръсенето, обичаят повелява да го завлекат до някоя от градските чешми и да го потопят в ледената вода. Дружината в по-нови времена къпе и работещите в институциите, хората по улиците и заведенията, въобще всички, които срещне до обяд на 20 януари. Къпачите отиват привечер в читалището, откъдето са тръгнали предишната нощ и със събраните месо, хляб, вино се приготвя трапеза, на която остават до зори.", "date": "2019.01.20", "title": "В Кула изпълняват обичая \"Къпачи на Ивановден\""}
{"url": "https://www.standartnews.com/sport/velik-shampion-nadvi-aoyama-382821.html", "text": "Даниел Иванов-Аоияма загуби от великия шампион Хакухо, в схватка от осмия кръг на новогодишния турнир по сумо в Токио. Въпреки поражението българинът е с баланс от пет успеха и три загуби. Хакухо пък оглавява класирането с осем победи от осем двубоя. Българският маегашира-5 отстъпи на Хакухо с хватката шитатедашинаге, а утре ще се изправи срещу маегашира-3 Шодай, който днес загуби срещу маегашира-6 Чиотариу. 28-годишният японец е с баланс 2-6 преди схватката си с Аоияма. Хакухо е едноличен лидер в надпреварата с перфектен баланс, а маегашира-13 Яго, маегашира-15 Чионокуни и маегашира-8 Кайсей са с по 7-1.", "date": "2019.01.20", "title": "Велик шампион надви Аояма"}
{"url": "https://www.standartnews.com/sport/kleman-noel-s-prvi-uspekh-za-svetovnata-kupa-382817.html", "text": "Французинът Клеман Ноел спечели първата си победа в Световната купа на алпийците. 21-годишнияс световен шампион при младежите от Давос 2018-а триумфира в слалома във Венген (Швейц). Той поведе убедително след първия манш и аванса му стигна да удържи победата. Втори на 0,08 сек зад него остана Мануел Фелер (Ав), а трети на 0,10 сек е неповторимия Марсел Хиршер (Ав). За Ноел днешният старт бе едва 20-и за Световната купа. Последният френски успе  на слалом във Венген бе на Алекси Пинтюро през 2014-а. За Хиршер пък това бе 133-и подиум от 236 старта в СК. Той обаче води убедително за големия кристален глобус с 1036 т. Марсел е лидер и в слалома с 496 т. Идната седмица алпийците са в Кицбюел, а дамите в Гармиш-Партенкирхен.  ", "date": "2019.01.20", "title": "Клеман Ноел с първи успех за Световната купа"}
{"url": "https://www.standartnews.com/sport/tsska-sofiya-stana-za-rezil-v-ispaniya-382838.html", "text": "  ЦСКА-София допусна загуба с 1:3 от Академия Пушкаш във втората си проверка през зимната пауза. В Испания, столичани изиграха слаб мач срещу едва 9-тия в Унгария. \"Червените\" допуснаха съперника да поведе с 3:0, а Тиаго вкара почетното попадение за \"армейците\" в края на срещата. Головете за Академия отбелязаха Арабули (54), Латифи (62) и Трайковски (65).  Срещата започна равностойно, като първото положение бе пред вратата на Черниаускас, но той справи със ситуацуята. Следващата възможност се откри пред Чорбаджийски, който стреля с глава след добро центриране на Пинто, но стражът на унгарците спаси. Малко след това на Черниаускас отново му се наложи да се намесва, след хубав изтрел на Арабули. По-късно пропуски направиха Джеси и Перейра, като ударите им минаха покрай вратата на Пушкаш. Преди почивката Черниаускас отново показа класа, като отрази плътен удар на Кнежевич. Така на почивката двата тима се прибраха при резултат 0:0. \r\nВтората част започна по-добре за Академия. В 54-ата минута Арабули се възползва от грешка в отбраната на столичани и разпечата врата за 1:0. Няма и десет минути след това, унгарците водеха вече с 2:0. Те създадоха отлична атака, а автор на попадението бе Латифи. Секунди по-късно резултата вече беше класически. След изпълнение на корнер последва разбъркване в наказателното поле на ЦСКА-София, а Трайковски беше на точното място в точния момент и прати топката в мрежата на \"червените\" за трети път. В 73-ата минута Десподов опита късмета си, но ударът му се отби в крак на противников играч и излезе в корнер. В 80-ата минута играч на Академия опита да отбележи със задна ножица, но стреля в аут. Минута след това столичани върнаха едно попадение. Евандро намери Тиаго, който сам срещу вратаря не сбърка за крайното 1:3.", "date": "2019.01.20", "title": "ЦСКА-София стана за резил в Испания"}
{"url": "https://www.standartnews.com/sport/manchestr-siti-bi-navn-khdrsfiyld-382834.html", "text": "Манчестър Сити сраси с 3:0 като гост Хъдърсфийлд в мач от 23-ия кръг на Висшата лига на Англия. Така шампионите водени от Пеп Гуардиола вече имат 56 т и изостават със 4 от лидера Ливърпул. Хъдърсфийлд заема последно място в подреждането с едва 11. В 18-ата минута Данило опита удар извън наказателното поле към вратата на Хъдърсфийлд, топката се отклони от тялото на Кристофър Шиндлер и заблуди вратаря Йонас Льосъл, след което се оплете в мрежата - 0:1. В 54-ата минута Стърлинг вкара втория гол за Сити след като засече топката с глава във вратата. Само 2 минути по-късно Сане оформи класическото 3:0. До края на срещата резервата за състава на Хъдърсфийлд Стив Муние направи два непростими пропуска. фото ЕПА/БГНЕС", "date": "2019.01.20", "title": "Манчестър Сити би навън Хъдърсфийлд"}
{"url": "https://www.standartnews.com/biznes/zapechatali-avtobus-za-neizdaden-bilet-ot-1-lev-382833.html", "text": "Данъчните са запечатали автобус заради неиздаване на един билет от един лев, съобщи по БНР Магдалена Милтенова от Конфедерацията на автобусните превозвачи. Милтенова е категорична, че превозваческият бранш не е против наредбата за касовите апарати, която изисква нов софтуер и фискални устройства. Проблемът за тях е, че всеки отделен автобус се разглежда като самостоятелен търговски обект, което може да се окаже пагубно за компания, която притежава само два или три автобуса: \"Ние работим по договори с общините и това не е магазин, който ще затворите днес за два или три дни и хората ще отидат в съседния магазин да си купят хляб. Когато затворят един наш обект, могат категорично да приключат дейността на фирмата и да я доведат до фалит\", каза Магдалена Милтенова от Конфедерацията на автобусните превозвачи.", "date": "2019.01.20", "title": "Запечатали автобус за неиздаден билет от 1 лев"}
{"url": "https://www.standartnews.com/mneniya/za-likhvite-i-urotsite-na-lemn-bradrs-382839.html", "text": ", е казал философът от Ефес Хераклит. Светът не може да бъде сполетян два пъти от една и съща криза, защото си взема поуки, твърдят експертите. Ако обаче не си научиш урока по лесния начин, то ще бъдеш принуден да сториш това по трудния, гласи друга поука. Първото домино падна в 01,45 часа местно време, понеделник, на 15 септември 2008 г., когато нюйоркската банка  т, оставяйки неплатена сметка за 691 млрд. долара. А 25 000 смаяни служители с кашони под мишниците останаха на улицата. \"Не забелязахме нищо такова да се задава\", коментира банкер в Лондон. И докато глобалните икономики ближеха раните си в бавното и мъчително възстановяване, експертите анализираха причините, довели до краха.  Тези думи на дългогодишния изпълнителен директор на \"Леман брадърс\" Ричард Фълд, с които той е напътствал специалистите по управление на риска в инвестиционната банка, вече са влезли в учебниците като пример за лошо управление, довело до сгромолясването на институцията, което катализира финансовата криза и я превърна в икономическа. \"Ръководството ни засили с 250 км в час към най-високия айсберг на високорисковите ипотеки\", коментира друг служител пред АФП. Научиха ли се обаче банките да премерват риска и не са ли изкушени да раздават лесни пари във време на ниски лихви, гонени от стремеж за печалба и подпирани от конкуренцията? И ще могат ли хората да връщат тези заеми, когато парите поскъпнат заради повишаването на лихвите, а икономическият цикъл тръгне надолу? \"  до 1-2 г. и тези, които имат кредити или смятат да изтеглят, трябва да го имат предвид\", предупреди още през ноември 2017 г. шефът на Асоциацията на банките в България  . И обясни, че в управляваната от него финансова институция има указание, с което продавачът на кредита предупреждава клиента за това, което предстои. Защото, успокоени от растящите доходи и стабилността в момента, , без да си направят дългосрочна сметка какво ще правят, когато тенденцията се обърне. През миналата година обаче бе време на възход, в което ръстът на кредитите у нас рязко се увеличи.  , в която нивата на раздазените заеми са достигнали нивата отпреди кризата. Особено голям е  , който по неокончателни данни е над 15%. А сред тенденциите, които бяха откроени, е, че този вид заеми са били масово използвани за покупка на имоти. Но, както е казал народът, не е виновен този, който яде зелника, а онзи, който му го дава. А се оказва, че някои банки са били доста \"дащни\" през миналата година. \"Клиент на една банка, който е получил кредит за мобилен телефон, смело си погасил заема за 3 месеца. Автоматично системите подсказват, че той може да поеме по-голям кредит. Предлагат му се на другия ден 70 000 лева потребителски кредит. Клиентът заявява, че може да използва парите за покупка на още едно жилище, което ще използва, за да печели от наеми. Когато склонността на хората да спекулират бъде подхранена от банките и стигне до размери, в които получават лесно пари и инвестират в нещо, което не им е от първа необходимост, то вниманието ни трябва да се повиши и \", посочи Андронов. Според друг голям банкер -  - хората не трябва да се притесняват от повишението на лихвите, което ще е плавно. \"За мен от гледна точка на клиентите важното е дали лихвата е поносима и дали човек може да си я позволи като потребление или като корпоративен кредит.  , как се управлява една компания и дали тя може да понесе различните кредитни продукти. В българската икономика участниците са относително предпазливи. От гледна точка на потребителското и ипотечното кредитиране, в никакъв случай  , така че ако имаме един разумен консерватизъм и благоразумие и от двете страни - и от тези, които предоставят кредита, и от тези, които го взимат, ще избегнем драматични развития\", казва Хампарцумян. Но независимо дали участниците в двустранния процес са благоразумни или не,  . Според подуправителя на БНБ  , новият лихвен цикъл ще носи трансформация на лихвен риск в кредитен, влошаване на качеството на кредитите, необходимост от повече провизиране и оттам - по-ниска норма на печалба на банките. Заради потенциалните рискове БНБ е взела решение за  А управителят на БНБ   съобщи в речта си за Деня на банкера, че БНБ вече е готова с насоките за необслужваните кредити. За тях е важно, от една страна, намаляването на равнището на съществуващите и, от друга – недопускане на нови такива заеми. А мерки трябва да се вземат, въпреки че развитието им през последните години се определя като \"наистина много добро\" - в края на 2014 г. делът им е бил около 17%, а сега е около 11%. А към края на септември 2018 г. капиталът, превишаващ регулаторното изискване от 8% и определените капиталови буфери, покрива изцяло размера на нетните необслужвани кредити в банковата система. , които да се проявят при бъдещо покачване на лихвите или отслабване на икономическата активност. За това предупредиха от Българската народна банка в последното издание \"Банките в България\". В него БНБ проследява рисковия профил на системата през третото тримесечие на 2018 г. , отчитат централните банкери. Подемът на икономическата активност намира отражение в увеличаване на заетостта, трудовите възнаграждения и печалбите. Предприятията и домакинствата продължават да формират оптимистични очаквания за бъдещото си финансово състояние, което в съчетание с ниските лихвени равнища засилва склонността им да използват привлечени средства при финансиране на инвестициите и потреблението. А увеличеното търсене на кредити е съпроводено с повишена склонност на банките да разширяват кредитната си дейност. Под влияние на тези фактори  , като активизирането на кредитната дейност е по-ясно изразено в сегмента на кредитите за домакинствата. Растежът на жилищните кредити води до  , което допълнително стимулира търсенето на заеми при финансиране на покупката им. В краткосрочен план разширяването на кредитната дейност се отразява благоприятно върху финансовия резултат на кредитните институции. Ако се осъществява прекалено бързо обаче, то може да създаде циклични рискове за банковия сектор. Те може да се проявят в дългосрочен план под влияние на фактори с негативно отражение върху способността на кредитополучателите за обслужване на задълженията, прогнозират банкивите специалисти. За такъв фактор те определят евентуалното  , което ще се пренесе и върху цената на заемните ресурси в България и ще се отрази върху лихвената тежест на кредитополучателите. Най-често договорите за кредит предвиждат промяна на лихвените условия в зависимост от пазарните условия и състоянието на икономическата среда, а около 97% от новоотпуснатите кредити за последните 10 години са с първоначално фиксиране на лихвения процент под една година. Придържането на банките към политика на поддържане на лихвения марж без отчитане на възможните ефекти от евентуално бъдещо затягане на монетарните условия в еврозоната би довело до ситуация, при която промяната в лихвените равнища на местния пазар ще създаде затруднения за част от кредитополучателите (и оттам ще доведе до трансформация на лихвен риск в кредитен риск от гледна точка на банките). Друг фактор, който може да повлияе върху способността за редовно обслужване на задълженията, би била засегната и при  . В краткосрочен хоризонт рисковете за икономическия растеж в ЕС са свързани както с глобални фактори, като търговската политика на САЩ, така и с несигурността относно икономическите аспекти на оттеглянето на Великобритания от ЕС и несигурността около политическата ситуация и състоянието на публичните финанси в Италия. Тези фактори биха могли да се отразят неблагоприятно в България по индиректен начин посредством каналите на външната търговия и финансовите потоци с ЕС, посочват експертите на Централната банка. Според тях извън тези непосредствени рискове негативно влияние върху финансовото състояние на кредитополучателите може да окаже      Управителят на Европейската централна банка Марио Драги ще държи лихвите ниски до последно. Ако ги вдигне, това ще стане преди да изтече мандатът му през октомври 2019 г., показва проучване на Bloomberg сред икономисти. Мнението се подкрепя и от това, че банкерите от Европейската централна банка дадоха сигнал, че  Икономистите прогнозират, че ЕЦБ ще повиши депозитната лихва до -0,2% от -0,4% до септември следващата година. Увеличението на лихвения процент по основните операции по рефинансиране (който в момента е нула) вероятно ще бъде направено до декември 2019 г. - след оттеглянето на Драги. Президентът на ЕЦБ Марио Драги неведнъж е призовавал да се запази търпение за промяната на лихвената политика. Той също е казвал, че лихвите ще се покачват с бавни темпове от септември 2019 г., съобщава Financial Times. От друго негово изказване става ясно, че гъвкавата парична политика предоставя уникален шанс на  . А напоследък става ясно, че . Това посочи и самият Драги на 15 януари, в речта си по повод отбелязването на 20-годишнината от въвеждането на еврото пред членове на Европейския парламент в Страсбург. \"Икономическите промени в еврозоната бяха \"по-слаби от очакваните и несигурността, особено свързана с глобалните фактори, остава видима. Така че няма място за самодоволство. Значителна част от стимулите за паричната политика все още са необходими\", каза Драги. Предупреждението идва в момент на   като тези на Германия и Франция, подхранвано от несигурността относно Brexit и последствията от напрежението между САЩ и Китай. Основна грижа на банкерите от ЕЦБ е Италия, чиято икономика от 2 трилиона долара се е свила през трите месеца до септември, засилвайки безпокойството около слабите банки в страната и високия държавен дълг, коментира Wall Street Journal. Какво ще се случи обаче след оттеглянето на Драги - засега е напълно неясно. Отдавна вече се спрягат имената на неговите наследници. Но и . А сред тях са Брекзит и дори бъдещето на самия Европейски съюз, който тази година ще има и нов парламент. Сценариите, които се спрягат за общността, са от пълен разпад, през Европа на две скорости, до стабилизиране.", "date": "2019.01.20", "title": "За лихвите и уроците  на \"Лемън Брадърс\""}
{"url": "https://www.standartnews.com/regionalni/krepostta-baba-vida-vse-po-predpochitana-ot-mladozhentsi-382801.html", "text": "  Стотици младоженци, не само от община Видин, но и от по-далечни места в страната и чужбина, изявяват желание да сключат граждански брак сред стените на средновековния замък в крепостта \"Баба Вида\". Вече е получена и първата заявка за тази година - 12 май.  Много от младоженците отправят покана към кмета да извърши сватбения ритуал в качеството си на длъжностно лице.  \r\n„Баба Вида“ е изключително популярна историческа забележителност и привлича погледите на все повече туристи. Само през изминалата 2018 година тя е разгледана от над 47 000 наши и чуждестранни посетители. Развитието на сватбения туризъм е още един атрактивен начин за опознаване на националното културно наследство.  ", "date": "2019.01.20", "title": "Крепостта \"Баба Вида\" все по-предпочитана от младоженци"}
{"url": "https://www.standartnews.com/sport/iznenada-tsitsipas-izkhvrli-federer-v-melbrn-382831.html", "text": "Стефанос Циципас спечели най-голямата победата в кариерата си в мъжкия професионален тенис, след като надви действащия шампион Роджър Федерер в мач от четвъртия кръг на откритото първенство по тенис на Австралия. Най-младият останал играч в схемата се наложи над най-възрастния с 6:7(11), 7:6(3), 7:5, 7:6(5), съобщава БТА. 20-годишният Циципас, номер 14 в схемата, спечели много трудно срещу носителя на 20 титли от турнири за Големия шлем и ще срещне Роберто Баутиста Агут на четвъртфиналите. По-рано днес испанецът поднесе още една изненада, побеждавайки поставения под номер 6 хърватин Марин Чилич с 6:7(8), 6:3, 6:2, 4:6, 6:4. Интересно е, че Чилич е вторият финалист от миналата година заедно с Федерер . Мачът премина през множество дълги разигравания и печеливши удари - общо 123, а Федерер пропусна 12 възможности за пробив. Неговият форхенд го провали в най-важните моменти и беше причината за 33 от общо 55 непредизвикани грешки, което е твърде голяма цифра за Маестрото. След като двамата си размениха по един тайбрек, Циципас спечели единствения пробив в мача в последния гейм на третия сет и това му даде решаващата преднина на \"Род Лейвър Арина\". В тайбрека на последния сет Циципас поведе с 6:5 и се възползва още от първото разиграване за мача, при което Федерер прати топката в мрежата и часовникът спря на три часа и 45 минути. \"Още от самото начало вярвах в себе си и знаех, че трябва да използвам всеки шанс. Роджър е легенда и изпитвам уважение към него. Той играе отличен и постоянен тенис, а аз го гледам от 6-годишен. За мен самата възможност да играя с него е сбъдната мечта, а да спечеля, това няма обяснение. Не мога да го опиша\", каза Циципас край корта. \"В началото тръгнах малко по-бавно и исках повече време. Заради това получих предупрежденията. Може би съдията не е съгласен с мен и счита това за закъснение\", продължи 20-годишният грък. \"Знаех, че Федерер ще има възможности за пробив и бях спокоен. Ключът беше да бъда търпелив и да ги спасявам. Показах борбен дух, а това може би се дължи и на публиката, защото по-голямата част от нея ме подкрепяше през цялото време. Никога не бях чувал толкова шумна публика. Това е моментът, който съм мечтал от дете\", добави той.", "date": "2019.01.20", "title": "Изненада: Циципас изхвърли Федерер в Мелбърн"}
{"url": "https://www.standartnews.com/regionalni/nad-200-atleti-shche-se-pusnat-v-polumaraton-atanasovsko-ezero-382800.html", "text": "\r\n  Рекорден брой състезатели ще участват в днешнияполумаратон \"Атанасовско езеро\" в Бургас. \"Над 170 души са заявили участие, очакваме в спортния празника да се включат над 200 души, а ако времето е хубаво ще са и много повече“, съобщи пред Радио Бургас Владимир Димитров от сдружение „Зелена Странджа“, един от организаторите заедно с Българската фондация \"Биоразнообразие\" и община Бургас.  \r\n Участниците, които са от цялата страна, ще се включат в полумартонско  бягане на 8 км и 21 км и колоездене. Основната цел на събитието е да се популяризират спорта, физическата активност и опазването на резервата \"Атанасовско езеро\" като природозащитен обект на регионално и световно ниво. След финала е предвидена специална  презентациите за Атанасовското езеро и среща с шампиона на България по маратон и планинско бягане Шабан Мустафа. \r\nФото - Радио Бургас \r\n ", "date": "2019.01.20", "title": "Над 200 атлети ще се пуснат  в полумаратон \"Атанасовско езеро\""}
{"url": "https://www.standartnews.com/svyat/matera-stana-kulturna-stolitsa-na-sveshchi-382820.html", "text": "Матера стана културна столица на свещи. По време на церемонията снощи  всички светлини в скалния италиански град угаснаха. На тяхно място бяха запалени хиляди свещи. Идеята бе да се покаже, че звездите не са само на небето, а са слезли в Матера. „Много ми харесва, че навсякъде има свещи. Този огън придава магичност на града, защото това е един много стар град и хората са живели наистина примитивно”, сподели Лора Абаджиева пред камерата на бТВ. \r\nПрезидентът на Италия Сердо Матарела беше почетен гост на събитието. „Днешният ден е от голямо значение за Матера, за цяла Италия и за Европа, която е показала, че знае да признава и да цени своите култури. Културата е свързващата тъкан на европейската цивилизация”, каза Серджо Матарела, президент на Италия. Валя Балканска покори Матера с уникалното си изпълнение на песента „Излел е Дельо Хайдутин”. Церемонията в Матера премина под мотото „Отворено бъдеще”. Тя  започна разнообразни спектакли и фойерверки, имаше музиканти във въздуха, светлинно шоу и акробатични изпълнения. Със спектакли на четири сцени Матера затвърди своето място в света на европейската култура. Любимецът на хиляди италианци – актьорът Джиджи Пройети беше водещ на церемонията на един от централните площади – „Сан Пиетро Кавеозо”. Хиляди туристи посетиха града за откриването. „Невероятно е, много ми харесва, толкова е красиво. Шоуто, певците, всичко. Можем да видим много изложби, шоу програми – ще бъде чудесна година за Матера”, заяви Ариана Роза, цитирана от бТВ.", "date": "2019.01.20", "title": "Матера стана културна столица на свещи"}
{"url": "https://www.standartnews.com/svyat/dvama-dushi-zaginakha-v-nedelya-a-oshche-14-byakha-raneni-chetirima-ot-tyakh-382807.html", "text": "Двама души загинаха в неделя, а още 14 бяха ранени, четирима от тях сериозно, при голям пожар в ски курорта Куршевел във френските Алпи, заявиха официални представители, цитирани от AFP. Пожарът е избухнал в ранните сутрешни часове и наложил евакуацията на около 60 работници, включително чужденци, от триетажна сграда за настаняване на персонал. Пожарникарите са открили телата на двамата загинали в изгоряла част на сградата. Трима от четиримата тежко ранени са транспортирани в болница с хеликоптер, съобщиха местните власти. Причината за пожара не е известна засега, но около 70 пожарникари са овладели огъня. \r\nПрочети повече в Blitz.bg: ", "date": "2019.01.20", "title": "Пожар уби двама в Куршевел"}
{"url": "https://www.standartnews.com/biznes/26-ma-drzhat-parite-na-polovinata-svyat-382827.html", "text": "26-има милиардери вече притежават толкова пари, колкото и половината най-бедно население в света. Това се посочва в доклад на неправителствената организация Oxfam. Тя констатира увеличаване на концентрацията на богатството през 2018 и апелира държавните да облагат най-богатите хора. \"Пропастта, която се е увеличила между богатите и бедните, възпрепятства борбата срещу бедността, вреди на икономиката и подхранва гнева в света\", посочва Уини Бианийма, изпълнителен директор на Oxfam интернешънъл, цитирана в съобщението Правителствата трябва да гарантират, че компаниите и най-богатите хора плащат своя дял от данъците, допълва тя по случай традиционното публикуване на годишния доклад на Oxfam за неравенствата в света в навечерието на Световния икономически форум в Давос, който ще се проведе от 22 до 25 януари в швейцарския зимен курорт. Според цифрите на неправителствената организация, чиято методология, основаваща се на данните, публикувани от Forbes и банката Credit Suisse, се оспорва от някои икономисти, 26 души разполагат с толкова пари, колкото и 3,8-те милиарда най-бедни души на планетата. През 2017 г. техният брой бе 43, съобщи Инвестор.бг. Най-богатият човек в света - Джеф Безос, главният изпълнителен директор на Amazon, е натрупал богатство през 2018 г. на стойност 112 млрд. долара, твърди Oxfam и за сравнение посочва, че бюджетът за здравеопазване на Етиопия е 1% от състоянието на Безос. Общо богатството на милиардерите по света се е увеличило с 900 млрд. долара миналата година или с 2,5 млрд. долара на ден, а състоянието на половината най-бедно население на планетата се е свило с 11 на сто, уточнява Oxfam. Броят на милиардерите се е удвоил от финансовата криза през 2008 г.,  като  \"най-богатите са облагодетелствани не само от нарастващо състояние, но и от най-ниски ниски данъци от десетилетия. Експертите на Oxfam твърдят, че от един долар от подоходното облагане само четири цента идват от налози върху богатството. Най-богатите крият от данъчните власти 7,6 трлн. долара, а в страни като Бразилия или Великобритания, \"10-те процента най-бедни хора плащат вече по-високи данъци пропорционално на техните доходи в сравнение с най-богатите\", твърди неправителствената организация.", "date": "2019.01.20", "title": "26-ма държат пари колкото половината свят"}
{"url": "https://www.standartnews.com/svyat/trmp-gotov-da-otstpi-za-mechtatelite-sreshchu-57-mlrd-382796.html", "text": "Американският президент Доналд Тръмп предложи сделка по темата имиграция в опит да бъде сложен край на продължаващото вече 29 дни частично спиране на работата на федералната администрация, съобщи Ройтерс. В реч в Белия дом Тръмп предложи да бъде удължена закрилата на т.нар. \"мечтатели\" - млади имигранти, пристигнали незаконно в САЩ още като деца, както и за тези, които се ползват със статут на временна закрила. В замяна той настоява да се изпълни искането му да бъдат отпуснати тази година 5,7 милиарда долара за изграждането на стена по границата с Мексико. \"Днес съм тук, за да намеря изход от задънената улица, да предложа на Конгреса път за преодоляване на парализата на правителството и за уреждане на кризата по южната граница\", каза Тръмп. Малко преди словото на Тръмп, председателката на Камарата на представителите на американския Конгрес, демократката Нанси Пелоси, нарече в комюнике предложението \"неприемливо\" и добави, че не вярва то да събере необходимия брой гласове, за да бъде прието. Заради спора за стената между президента и контролираната от Демократическата партия долна камара на Конгреса, около една четвърт от американските правителствени програми бяха частично спрени, а 800 000 федерални работници бяха пуснати в отпуск или работят без заплащане от 22 декември.", "date": "2019.01.20", "title": "Тръмп готов да отстъпи за \"мечтателите\" срещу $5,7 млрд."}
{"url": "https://www.standartnews.com/svyat/10-raneni-pri-protestite-v-atina-382829.html", "text": "Десет полицаи са ранени при спорадичните сблъсъци пред гръцкия парламент по врем е на протеста срещу Договора от Преспа, съобщават гръцки медии. Група маскирани лица, вероятно членове на крайнодесни групи се опитаха да пробият полицейския кордон пред Паметника на незнайния войн на площад „Синтагма“ в Атина. Младежите, някои от които с противогази, хвърляха боя, камъни и пиратки по органите на реда, които отвърнаха с гранати със сълзотворен газ, за да ги разпръснат. Стотици хиляди гърци, развяващи националния флаг, изпълниха площад „Синтагма“ и околните улици в центъра на гръцката столица в знак на протест срещу ратификацията на подписания през миналата година Договор от Преспа, съобщава БГНЕС. С договора беше сложен край на продължилия 27 години спор между Атина и Скопие за името на Македония. Демонстрацията под надслов „Македония е Гърция“ започна мирно. Хората скандираха обидни лозунги срещу премиера Алексис Ципрас, който се очаква на вота следващата седмица да събере необходимите му 151 гласа за окончателното одобрение на споразумението. На плакати, развявани от протестиращите се четеше „Македония е гръцка“, „Референдум сега“ и се чуваха скандирания „Този договор е предателство“. Демонстрантите са пристигнали за протеста с 326 автобуса от цялата страна. Според организаторите на демонстрацията обаче автобусите са били 3000. В северната част на Гърция фермери временно блокираха с тракторите си основната магистрала, водеща към Скопие, в знак на солидарност с демонстрантите в Атина. Пътят в момента отново е отворен за движение. За охраната и сигурността на протеста властите в гръцката столица изпратиха допълнителни полицейски подразделения, предаде още БГНЕС. Улиците в централната част на Атина бяха затворени още преди обяд за движение на автомобили. Поставени са и полицейски контролни пунктове на някои места за проверка на демонстрантите. Местните власти съобщиха, че има сериозни нарушения в обществения транспорт заради протестите.      ", "date": "2019.01.20", "title": "10 ранени при протестите в Атина /СНИМКИ/"}
{"url": "https://www.standartnews.com/sport/sportt-po-tv-za-20-yanuari-382783.html", "text": "ТВ Акценти - Неделя 20.01.2019 БНТ 18,30 Спорт ТОТО bTV 17,50 Спорт тото Диема спорт 18,00 Футбол, Франция, Лига 1: Каен - Марсилия; 22,00 Сент Етиен - Лион (пряко) 01,00 Баскетбол, НБА: Индиана - Шарлът (пряко) Диема спорт 2 15,30 Футбол, Англия, Висша лига: Хъдърсфийлд - Ман Сити; 18,00 Фулъм - Тотнъм (пряко) 20,30 Баскетбол, Испания: Баскония - Барселона (пряко) Nova Sport 16,00 Футбол, Франция, Лига 1: Рен - Монпелие (пряко) MaxSport1 15,30 Футбол, Холандия, Ередивизи: Емен - ПСВ; 17,45 Аякс - Хееренвеен (пряко) 19,40 Хокей на лед, НХЛ: Чикаго Блекхоукс - Вашингтон Кепитълс (пряко) MaxSport2 13,00 Футбол, Испания, Ла Лига: Бетис - Жирона, 17,15 Виляреал - Атлетик Б; 19,30 Леванте - Валядолид; 21,45 Барселона - Леганес (пряко) MaxSport3 13,30 Футбол, Италия, Серия А: Фрозиноне - Аталанта; 16,00 Фиорентина - Сампдория; 19,00 Каляри - Емполи; 21,30 Наполи - Лацио (пряко) Ring.BG 19,00 Волейбол, Италия, Серия А: Тренто - Чивитанова (пряко) Eurosport 15,45 Биатлон: Световна купа в Руполдинг, масов старт, жени (пряко) 16,30 Ски скокове: Световна купа в Закопане, състезание (пряко) 20,45 Снукър: Турнир \"Мастърс\", финал (пряко) Eurosport 2 11,00 и 13,45 Ски, СК: Венген, слалом, мъже, първи и втори манш (пряко) 12,15 Ски, СК: Кортина д'Ампецо, супер Г, жени (пряко) 15,00 Снукър: Турнир \"Мастърс\", финал (пряко) 16,15 Футбол, Германия, Първа Бундеслига: Нюрнберг - Херта; 19,00 Шалке - Волфсбург (пряко)", "date": "2019.01.20", "title": "Спортът по тв за 20 януари"}
{"url": "https://www.standartnews.com/svyat/prints-filip-s-novo-narushenie-na-ptya-382797.html", "text": "Британски вестници публикуваха снимки, на които се вижда как 97-годишният принц принц Филип, съпругът на кралица Елизабет Втора, шофира без предпазен колан, два дни след като остана невредим при пътнотранспортно произшествие, предаде Франс прес. \"Такава е стандартната ни реакция, когато до знанието ни стигнат снимки, показващи такъв тип нарушение\", обясни той. Принц Филип остана невредим след пътен инцидент, станал в четвъртък близо да частната кралска резиденция Сандрингам в Норфолк, където с Елизабет прекарват голяма част от зимата. Той се блъсна с друга кола, в която са пътували две жени и деветмесечно бебе, и се преобърна. Водачката на другия автомобил е с контузено коляно, спътничката й със счупена китка, а бебето е невредимо.", "date": "2019.01.20", "title": "Принц Филип с ново нарушение на пътя"}
{"url": "https://www.standartnews.com/sport/grigor-dimitrov-se-prepna-sreshchu-rozhdenik-382788.html", "text": "Така пропадането на Димитров в световната ранглиста може да продължи, тъй като той не можа да защити точките си за участието си на четвъртфиналите в Австралия през миналата година и ще загуби нови 180 от актива си. На четвъртфиналите 39-ият в света Франсис Тиафо ще се изправи срещу Рафаел Надал, който се наложи с 6:0, 6:1, 7:6 (7:4) над Томаш Бердих. Първият сет между Димитров и Тиафо започна точка за точка. Григор можеше да поведе в четвъртия гейм, но пропусна четири брейк пойнта. Вместо да поведе обаче Гришо допусна пробив за 4:3, а след това отново се размина с пробив, като този път Тиафо спаси три брейк пойнта за 5:3. Димитров все пак стигна до 5:5, но беше пробит в най-важния момент за 5:6, след което американецът си взе сета с 40:15 за 7:5. Вторият сет също запоична равностойно. Българинът поведе с 4:2 след пробив, но пробивът му веднага бе върнатдопусна пробив за 3:4. Стигна се до тайбрек, в който Гришо поведе с 5:2, след което обаче  допусне обрат и загуби с 6:8. Третият сет започна лошо за първата ни ракета. Той беше на косъм да бъде пробит още в първия си сервис гейм, но успя да се спаси. Това обаче се случи в 6-ия гейм, с след който Тиафо поведе с 4:2. Григор обаче се стегне, веднага върна пробива и докара нещата до тайбрек, в който бе категоричен и го спечели със 7:1. Четвъртият сет започна гейм за гейм и се разви по този начин до 5:5. Точно тогава рожденикът Тиафо обаче направи пробив, поведе с 6:5, след което спечели сервирането си и затвори мача със 7:5.  ", "date": "2019.01.20", "title": "Григор Димитров се препъна срещу рожденик"}
{"url": "https://www.standartnews.com/sport/v-petbchnya-standart-karamarinov-mladite-davat-tlask-na-atletika-382784.html", "text": "- Отговорът може да бъде само - успешна. Главната причина това да е така, е че от всички големи първенства през 2018-а атлетите ни се върнаха с медали. Мирела Демирева спечели среброто от европейското в Берлин и то с резултат от 2 метра. За младите нямам думи да изразя радостта си от представянето им. Александра Начева стана световна шампионка до 20 г в тройния скок, като това е една възраст над тази която е в момента. Спечели и олимпийската титла от младежката олимпиада. Най-ценното от този златен медал от Буенос Айрес, е че победи Мария Висенте, която я победи драматично на финала в началото на сезона на европейското до 18 г в Гьор. За мен тези момичета, да са живи и здрави, и ги виждам в едно дългогодишно съперничество на пистата. За Алекс бе много важно именно в последното и най-важно състезание за 2018-а, а именно олимпийските игри в Буенос Айрес да победи испанката. А тези 14,18 м, които Начева постигна през миналата година, са нещо уникално. Такъв резултат не е постигала нито една атлетка на тази възраст. Валентин Андреев също изпраща силна година със сребро от европейското до 18 г и вицешампионска титла от младежката олимпиада на чук, като и неговите резултати също са престижни. За него бившия световен шампион Вадим Девятовски, който сега е президент на атлетическата федерация на Беларус, каза, че има страхотно бъдеще. Тези медали и цялостното настъпление на младите, като тук трябва да отбележа, че това не са само отличията от големите първенства ни дават повод за много оптимизъм за бъдещето на леката атлетика в България. Също така не бива да подминаваме и факта, че с всяка година се увеличава и броя на картотекираните атлети в БФЛА. - Мирела Демирева влезе в коментарите на всички големи специалисти със спечелването си на среброто от Евро 2018, защото това бе едно много необикновенно състезание. Аз нямам спомен в борба за титлата на състезание от такъв ранг да се пропускат 2 поредни височини и да се отива директно на 2 метра. Именно с това тя фокусира вниманието на всички върху нея. През сезона победи и безспорния доминант в последните години Мария Ласицкене, а също така достигна и не веднъж кота 2 метра. Алекс Начева вече е млада звезда известна в цял свят. Тя стана Изгряваща звезда на Балканите за 2018-а, а бе номинирана и за този приз в Европа. - Този преход според мен трябва да стане по различен начин. Алекс може и да мине без преход, защото с този резултат от 14,18 м от световното до 20 г без проблеми можеше да скача и във финала на Европейското първенство в Берлин, където дебютира при жените. Това означава, че тя е готова. Алекс е направила физическия преход. Остава й само психологически да се настрои за състезанията с жените. Тя трябва само да осмисли, че вече не е детето Александра, а нейните резултати отговарят на най-големите в този труден спорт. За мен Начева ще участва и то с успех на олимпиадата в Токио. При Валентин Андреев прехода ще е малко по-различен, по простата причина, че има смяна на тежестите на уреда. Той отива към по-тежки чукове, където и методиката трябва да е по-различна. Тепърва трябва да запазва техниката и бързината, която има и сега му помага много. Той трябва да качи и маса. Като се има обаче предвид, че неговия баща е бивш състезател на чук, и негов треньор то съм сигурен, че всичко ще продължи успешно. В Балчик от където е семейство Андрееви всичко е чук (смее се). Те имат желанието, мотивацията и със сигурен, че ще го направят. - Очаквам, че на игрите в Токио да имаме повече състезатели отколкото бяха на олимпиадата в Рио 2016, защото потенциала на младите ни атлети е много голям. Хубавото е, че и балканския шампионат в Правец (2-3 септември 2019) също влиза в системата на квалификациите за игрите в Токио. - Балканските игри са изключително мащабно състезание, а също така се провежда и в изключително стратегическо време. Първо, защото са в периода на взимаме на квоти за олимпиадата и второ ще е последна възможност за покриване на нормативи за Световното в Доха (28 септември - 6 октомври). Този шампионат на планетата дава отражение на целия сезон в леката атлетика, защото от години не сме имали световно, което да е толкова късно през сезона. Моите очаквания са в Правец да стане голям празник на балканската атлетика. Към момента страните членки на АБАФ са 19, като се очаква до стартовете в Правец те да станат 20, защото и Азербайджан е подала молба за членство. Очаква се да дойдат над 600 атлети. Сигурен съм, че Правец ще се справи с тази мащабна проява. Градът има сертифициран стадион, където през 2013-а бе проведена Европейската купа на 10 000 м, а също така са правени и национални шампионати. Правец през годините се утвърди като балкански център на леката атлетика, защото там освен състезания се провеждат и много организационни мероприятия. Стадионът е прекрасен. Имаме подкрепа от община Правец и Министерството на младежта и спорта. Така, че очаквам да направим едно отлично състезание в Правец. - Да, и в последните години това се чувства все по осезаемо. Министерството на младежта и спорта налучка проблематичните места в атлетиката ни и оказа нужната подкрепа. Имам предвид, че с подкрепата на министерството през последните 2 месеца бяха възстановени двете тренировъчни писти в Пловдив, които са много нужни за нашия спорт. София отново има своя атлетическа зала - \"Асикс Арена\", която бе открита в края на 2017-а година. Започва и реконструкция на залата в Добрич, която позволи поставяне на нова писта и ще завърши до следващия сезон. Така, че България вече ще разполага с 2 кръгови писти и ще станем първата балканска страна, която има 2 такива съоръжения. Турция има една и строи втора, а сърбите също искат да построят втора малка зала. Искам да благодаря на министерството на младежта и спорта, защото оказаха нужната помощ точно и на място. Тепърва предстои и реконструирането на стадион \"Академик\". Аз мога само да адмирирам навременната подкрепа на министерството за нашия спорт. - Не очаквах. Моята задача през 2010-а година, когато поех балканската атлетика, бе да възстановим балканските шампионати, защото ние 2 години нямахме никакви първенства на Балканите. Тогава на срещата в Белград бяхме 7 държави и трябваше да решим дали да сложим край на тези състезания или да опитаме да направим нещо запомнящо се. Всички държави тогава се обединиха около това, че трябва да ми гласуват доверие, за да направя аз нещо в помощ на балканската атлетика. Това бе голямо предизвикателство за мен, защото ние 2 години нямахме първенства. От 2010-а година от както поех поста с много амбиция и помощ на хората около мен мисля, че успях да отговоря на очакванията на балканските федерации. Дадохме възможност на много от атлетите, които няма как да стигнат до големите първенства от ранга на европейско или световно да участват на Балканските шампионати. Давам за пример последната балканиата в която участваха 600 атлети. Голяма гордост е за страни като Черна гора, Македония, Косово, когато вземат медал от балкански шампионат. Това е голяма мотивация за техните атлети. От 2010-а година досега Балканската атлетика отдавна не е само географско поняние. Сега вече имаме 19 страни членки, които скоро ще станат 20. Имаме 11 шампионата всяка година, а също така и сериозна обучителна програма със семинари. Правим в края на всяка година Балканска гала, а също така и ежегодни конгреси. Неочаквах така да развия балканската атлетика, но според оценката на президента на ИААФ Сър Себастиан Коу АБАВ в момента е най-голямата, най-действащата регионална атлетическа асоциация в света. Например в Южна Америка са 13 държави. Потвърждение за нашата значимост в световен мащаб е и факта, че Сър Коу не е пропускал нито един от нашите форуми. - Всичко това ми отнема доста енергия, защото все пак ръководя българската и балканската атлетика, а съм и първи вицепрезидент на Европейската. За мен това е предизвикателство, което изключително много удовлетворява, когато се види какво си свършил. Ето европейския шампионат в Берлин през 2018-а беше изключително успешен. С много иновации. Ние трябва да се стремим да правим нови неща, защото иначе ще изостанем от световните тенденции. - Да така е. Чуваме се всяка седмица и имаме взаимно уважение. Аз съм изключително доволен, че той оценява това което си говорим, а също така и факта, че аз мога да бъда полезен с нещо за Световната лека атлетика. - Не смятам, че има цена. Да, отнема много време, енергия и сили, но всъщност аз се чувствам удовлетворен, защото правя това което обичам да правя. Когато се виждат спечелените медали от българските атлети, разрастването на балканската асоциация и желанието на все повече и повече страни да се присъединяват към АБАФ, защото виждат ползата за самите атлети, също така и положителните оценки на европейско ниво това носи само удовлетворение. Това замества думата цена.  ", "date": "2019.01.20", "title": "В ПЕТЪЧНИЯ СТАНДАРТ Карамаринов: Младите дават тласък на атлетиката"}
{"url": "https://www.standartnews.com/svyat/pochina-nay-vzrastniyat-mzh-v-sveta-382805.html", "text": "През последните години, мъжът, който бе роден на 25 юли 1905 г., е живеел заедно с внуците си, които държат малък хотел край горещите извори Онсен. Именно и ежедневното топване в топлата вода той изтъкна като една от причините за дълголетието му през април миналата година, когато „Гинес” му връчи грамота за най-възрастен мъж в света. Всъщност Нонака бе най-възрастният мъж, но бе едва на 30- място сред най-възрастните хора, като всички 29 позиции пред него се заемат от жени. Япония е на второ място сред държавите в света с най-застаряващо население след Монако. Високата средна възраст от 47,3 години обаче се дължи и на многото хора в страната, които доживяват 100-годишна възраст, като по данни от миналата година те са над 68 000 души при общо около 450 хиляди в целия свят.  ", "date": "2019.01.20", "title": "Почина най-възрастният мъж в света"}
{"url": "https://www.standartnews.com/sport/grisho-sam-se-bi-v-melbrn-382785.html", "text": "Григор Димитров са се би в Мелбърн. От това спечели нахаканият американец Франсис Тиафо, който стигна четвъртфиналите на Откритото първенство на Австралия. Резултатът 7:5, 7:6 (6), 6:7(1), 7:5 в полза на Тиафо съвсем спокойно можеше да е в полза на хасковлията, но пропуснати шансове и липса на късмет разочароваха. Очаквайте подробности!!", "date": "2019.01.20", "title": "Гришо сам се би в Мелбърн"}
