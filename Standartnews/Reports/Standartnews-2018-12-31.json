{"url": "https://www.standartnews.com/sport/zografski-23-i-na-starta-na-chetirite-shantsi-381567.html", "text": "", "date": "2018.12.30", "title": "Зографски 23-и на старта на \"Четирите шанци\""}
{"url": "https://www.standartnews.com/regionalni/oborudvat-planinski-khizhi-s-videokameri-381551.html", "text": "\r\n   Кампания за поставяне на камери по плнинсикте хижи организират планинари от наскоро създадения Българския планинарски съюз. Идеята е на Боян Пресолски, чието сдружение „Хижи с обсервация“ е част от новия съюз , съобщи тази сутрин Радио Шумен. От няколко години повечето хижи в Стара планина вече имали интернет и уеб-камери, но в останалите планини нямат подобно оборудване. Боян Пресолски е поставил до момента 8 уебкамери, които в реално време показват обстановката около хижите и дават метеорологични данни. Те са достъпни на платформата Huts.bg. Средствата за оборудването се събират чрез дарения. Последната инициатива на организацията е поставянето на уебкамера на хижа \"Ловна\" в Рила.   Необходимата сума за това е 920 лв., като голяма част от нея вече била събрана. Предстояло монтирането на камери на още 3 хижи. \r\n \"На сайта на Българския планинарски съюз,всеки хижар може да пусне заявка за включване на неговата хижа в проекта\", посочи инициаторът Пресолски. \r\n ", "date": "2018.12.30", "title": "Оборудват планински хижи с видеокамери"}
{"url": "https://www.standartnews.com/biznes/khemus-gotova-do-2024-g-381565.html", "text": "119 км нови пътища с индикативна стойност е около 1 млрд. лв. ще се строят догодина. Това съобщи министърът на регионалното развитие и благоустройство Петя Аврамова, цитирана от БТА. Средствата за строежите ще са от бюджета, Оперативна програма \"Транспорт и транспортна инфраструктура\" и Механизъм \"Свързана Европа”. Петя Аврамова потвърди, че целта на министерството е магистрала \"Хемус\" да е готова до 2024 г. За проекта за скоростния път Видин-Ботевград министър Аврамова каза, че в началото на 2019 г. ще бъдат обявени обществените поръчки за отсечките по трасето между Видин и Ружинци. Те са с обща дължина 55 км и са с индикативна стойност 458 млн. лв. През 2018 г. бяха обявени обществените поръчки за избор на изпълнител на два подучастъка по трасето между Мездра и Ботевград, които са с обща дължина 33 км и са на стойност 302 млн. лева, напомни министърът. Паралелно се извършват рехабилитация и основни ремонти на 709 км републикански пътища, изтъкна още Аврамова. Инвестициите за обновяването са за близо 516 млн. лв. Инвентаризацията на републиканската пътна мрежа показа, че в отлично състояние е настилката на 12 на сто от пътищата, добро е на 27 на сто, задоволително - на 23 на сто, незадоволително на около 13 на сто и лошо на 25 на сто, каза още Аврамова. В най-лошо състояние е третокласната пътна мрежа - данните показват, че близо 8000 км се нуждаят от ремонт. Необходимите инвестиции по предварителни данни са малко над 930 млн. лв. Необходимо е и обновяването на 112 пътни съоръжения, за които по първоначални оценки са необходими 165 млн. лв.", "date": "2018.12.30", "title": "„Хемус” готова до 2024 г."}
{"url": "https://www.standartnews.com/regionalni/burgas-shche-sfinansira-plnometrazhen-film-za-poetesata-petya-dubaro-381554.html", "text": "Община Бургас е готова да съфинанира пълнометражен филм за талантливата потеса Петя Дубарова, която рано наспусна този свят. Това обяви пред БНР кметът на морския град Димитър Николов. Скулптурен симпозиум за градска среда, , е планиран още за догодина в културния календар на общината. Средствата за него били заделени в бюджета за 2019-та. Този симпозиум, който ще спомогне за обогатяването на естетическата визия на главните улици и парковата среда, е първата инициатива на открития филиал на Националната художествена академия в Бургас.  \r\n  Мултикултурен фестивал \"Заедно в Бургас\", нов уличен арт-фестивал \"Летни улици\", няколко нови изложби в Морското казино, в партньорство с Чешкия културен център, са сред останалите културни акценти през Новата година в  Бургас. Освен новите събития през 2019 г.,  общината  ще продължи да подкрепя традиционните за града фестивали, както и събития свързани с всички национални култури.  \r\n ", "date": "2018.12.30", "title": "Бургас прави филм за Петя Дубарова"}
{"url": "https://www.standartnews.com/biznes/10-te-rekorda-v-bg-ikonomikata-za-2018g-381545.html", "text": "2018 година оправда очакванията на световния форум в Давос с икономическо оживление и завидни финансови показатели в различни краища на планетата. Америка отчете  рекордни стойности на борсовите си индекси, рекордни добиви на петрол, царевица и соя. Китай достигна исторически рекорд в търговския си излишък с Америка, а Русия вече се похвали с рекорден износ на газ и пшеница, както и с първия си бюджетен излишък през последните 7 години. България също преживя година, изпълнена с политически противоречия и социални напрежения, но във финансово отношение тя бе еднозначна - впечатляващи икономически показатели и очаквано преизпълнение на бюджета в приходната му част, което подпомогнато от завишени, но очаквани стойности на  инфлацията и силно потребителско търсене, осигури стабилен растеж на икономиката през цяла година, стабилен инвестиционен кредитен рейтинг  и позволи разработването на бюджет, в които са заложени нови рекорди за предстоящата годината, в която очакваме и най-важната новина от Брюксел - влизането ни в  чакалнята за еврозоната.  -   стоки и услуги за около 107 милиарда лева се очаква да произведе икономиката ни през завършващата година.  След минаването на психологическата граница от 100 милиарда миналата година, първото тримесечие ръста на БВП бе 3,6 процента, за второто - 3,4 процента, а за третото - около 3 процента. . Рекорден бюджетен излишък и тази година отчете през голяма част от годината министерство на финансите, като към началото на ноември той достигна 2,8 милиарда лева. Очаква се към края на годината държавният бюджет да е с минимален дефицит и почти балансиран. 0,5 процента дефицит е заложен и в бюджета за следващата година. . България удари петгодишен връх в увеличаването  на потребителските цени и в октомври, на годишна база, се покачи с 3.6 процента и така се нареди на трето място по ръст на инфлацията в страните от Евросъюза  след Естония, Румъния и Унгария. За следващата година в макроикономическата ни прогноза са предвидени 2,6 процента. Общо за ЕС поскъпването тази година се очаква да е средно 2.2 процента.  - над 2,52 лева и 2,54 в бензин в края  на октомври нажежиха политическата обстановка и предизвикана вълна от протести. За месец обаче цените слязоха с близо 40 стотинки на литър надолу.  - заехме рекордно седмо място в ЕС със 7,5 процента ръст. За София увеличението е още по-голямо - със  7,7 процента. Прогнозите са за забавен ръст през следващата година.  - печалбите на банките се очаква да имат двуцифрен ръст като надминат рекорда,поставен преди 10 години, точно преди началото на последната световна финансова криза. В края на октомври тя е  1, 379 млрд.лева, почти с 38 процента повече от същия период за миналата година. 1,387 милиарда лева бе рекордната чиста печалба на сектора, реализирана през 2008 година. . За последната година ръстът е с 12,7 процента. За първи път стокообменът между България и Германия надхвърли сумата от 7 милиарда евро. България е изнесла 3.82 милиарда лева за Германия, а е внесла стоки и услуги 3.68 млрд.лв. Търговският дефицит за Германия е 136.6 млн.евро.  - лихвите по жилищните кредити достигнаха най ниските нива откакто БНБ събира статистика за пазара - 3.3 процента. Само  за първите 10 месеца на годината банка са одобрили нови и предоговорили стари жилищни заеми на стойност 2,5 млрд.лв  - сумата мина психологическата граница от  50 милиарда лева. Въпреки липсата на  доходност депозитите нарастват с над 220  млн.лв. месечно.  - този показател стигна исторически минимум за последните 10 години , като падна до 5.9 процента по данни на Агенцията по заетостта, а регистрираните безработни намаляха под 200 000 човека. Догодина се очаква нов рекорд - с под 5 процента  в икономически план у нас  - ниското равнище на доходите, стопанското  разделение между Северна и Южна България, липсата на квалифицирани кадри в най-търсените сектори, обезлюдяването в държавата, ниският размер на чуждестранните инвестиции, масовото прехвърлянето на активи на български фирми зад граница, маргинализирането на големите депозити, перманентното поскъпване на горивата, увеличаването на местните данъци и такси, както и всички проблеми, произтичащи от преобладаващия дял на чуждестранния аутсорсинг.", "date": "2018.12.30", "title": "10-те рекорда в бг икономиката за 2018г."}
{"url": "https://www.standartnews.com/sport/progovori-mzht-pomognal-na-shumakher-381562.html", "text": "Мъжът, оказал първа помощ на Михаел Шумахер, проговори пред немската агенция \"Фокус\". Преди 5 години, карайки ски в курорта Мерибел във френските Алпи, Шумахер претърпя ужасно падане, от което все още се възстановява. Стефан Бозон е ръководил спасителния екип, който на 29 декември 2013 г. получава сигнал за \"падане с тежки последствия\" на скиор. \"Шумахер имаше късмет, че хеликоптерът изобщо успя да стигне до мястото. То е трудно достъпно, наоколо има писти и наклонът не е малък. Никога няма да забравя гледката, както и камъкът, от който Михаел бе паднал. И този, в който се бе ударил.\", разказа французинът. И продължи: \"Разследването установи, че той и синът му са карали извън обозначения за скиорите периметър. И въпреки това последствията далеч нямаше да са толкова сериозни, ако в този ден, както и в предишния, имаше снеговалеж.\" \"Вместо това снегът върху камъните бе много тънък, едва ги бе покрил. Шумахер не е видял камъка от снега, но той не е бил достатъчно дебел, за да омекоти пък удара в него. Това е малшанс, но от друга страна - казвам отново, Михаел има огромен късмет, че хеликоптерът изобщо стигна до него и успя бързо да го откара в клиниката за животоспасяваща операция\", каза още Бозон. \"При пристигането ни на мястото, там вече имаше други хора - скиори, както и служители на ски пистата. Никой от хората, отговарящи за пистата, не носи вина. Михаел и синът му са били в зона, която не е обезопасена\", продължи спасителят. Запитан дали е бил търсен от близките на седемкратния световен шампион, за да не дава интервюто, Бозон отрече. Каза, че му е било трудно да говори по темата и не желае да го прави за в бъдеще. \"Одобрявам това, което прави семейството му. Той има нужда да бъде оставен на спокойствие, те също. Убеден съм, че това са били пет ужасно мъчни години.\", коментира Бозон. Преди ден полицията предостави на съпругата на Шумахер – Корина, записа от каската на Шумахер, на който е документирано спускането и падането на състезателя. Записът бе иззет в деня на инцидента преди 5 година. Корина още не го е коментирала.", "date": "2018.12.30", "title": "Проговори мъжът, помогнал на Шумахер"}
{"url": "https://www.standartnews.com/regionalni/varnentsi-zaedno-v-novogodishnata-noshch-381553.html", "text": "Заедно в новогодишната нощ” - така се нарича празничния концерт, с който Варна ще посрещне Новата 2019 г. на централния площад „Независимост. Поп звездата Любо Киров, Deep Zone Project и DJ Fabrizio Parisi, победителят във ВИП Брадър Атанас Колев, Константин Трендафилов – Papi Hans са част от изпълнителите в шоуто. На сцената ще се качат и младите варненски таланти Виктория Георгиева, Кристина Христова, Габи Петрова и Жанет Светославова. Началото на концерта е в 22 ч. на 31-ви декември, а програмата ще продължат до 2 ч. на 1-ви януари  Специална 3D сцена ще направи още по-бляскава празничната фиеста.Освен с грейналата елха и с красивата празнична украса, варненци ще могат да се снимат и с интересни ледени фигури \r\n  Точно в 12.00 ч небето над морската столица ще бъде озарено оъс светлинно и лазерно шоу. По традиция фолклорен ансамбъл „Варна” ще поведе вечното Дикоилиево \"Дунавско хоро\" на площада", "date": "2018.12.30", "title": "Варненци \"Заедно в новогодишната нощ\""}
{"url": "https://www.standartnews.com/kultura/nov-film-za-botev-predstavyat-v-kalofer-381544.html", "text": "\r\n  Нов късометражен филм за Христо Ботев ще бъде представен в Калофер за 171-годишнината от рождението на поета-революционер. Лентата \"На прощаване\" е 41 минути и е копродукция на „България ин моушън пикчърс” и Националния исторически музей. Режисьор, оператор и монтажист е Борислав Марков-Бобсън, а сценарист – младият казанлъшки поет Атанас Янев. \r\n  Според авторите му „На прощаване” е един документален разказ, който ни кара да погледнем Ботев и епохата, в която е живял, с широко отворени очи, прощавайки се завинаги със заблудите и лъжите. \r\n   Първата официална премиера на филма ще бъде на 5-ти януари в националния музей „Христо Ботев” в Калофер, и е част от програмата на официалните тържества по случай годишнината от рождението на великия българин. Входът е свободен", "date": "2018.12.30", "title": "Нов филм за Ботев  представят в Калофер"}
{"url": "https://www.standartnews.com/sport/bansko-podgotvya-otlichno-trase-za-natsionalite-po-ski-381557.html", "text": "Отлични условия за тренировки подготвят за националите по ски алпийски дисциплини в Банско. Треньорите от СК \"Юлен\" и БФСки инжектират с вода трасе на писта №7. Там от 2 януари ще се подготвят Алберт Попов и Камен Златков, които на 6-и ще карат в слалома за Световната купа в Загреб. По подготвеното като за Световна купа трасе ще могат да тренират и останалите ни представите ли на националните гарнитури. Ски курорт №1 Банско предлага и в момента най-добрите условия за зимни спортове в България. От 22 до 24-и февруари Банско ще е домакин за шести път в последните 10 години на стартове за Световната купа. Под Тодорка ще карат най-добрите алпийци при мъжете в алпийска комбинация, супергигантски слалом и гигантски слалом. Елитът идва в Банско директно от Оре (Шв), където до 17-и февруари ще се проведе световното първенство на алпийците.", "date": "2018.12.30", "title": "Банско подготвя отлично трасе за националите по ски"}
{"url": "https://www.standartnews.com/svyat/putin-km-trmp-rusiya-e-gotova-za-dialog-ss-sashch-381558.html", "text": "Русия е готова за диалог със Съединените щати. Това заявява в новогодишното си пожелание към Доналд Тръмп руският президент Владимир Путин. В съобщението си руският държавен глава подчертава, че „руско-американските отношения са най-важният фактор за осигуряването на стратегическа стабилност и международна безопасност”, както и че Русия е отворена за диалог със САЩ по важните теми. Освен към Тръмп, Путин е изпратил новогодишни пожелания и на Джордж Буш-младши, съобщи ТАСС. Коледни и новогодишни поздравления от руския президент получи и Еманюел Макрон, съобщи бТВ. В тях Путин посочва, че отношенията между двете страни имат голям потенциал, потвърден от срещите и преговорите между двамата президенти. А в поздравления до сирийския президент Башар Асад руският президент обещава Русия „и занапред всячески да съдейства на правителството и народа на Сирия в борбата срещу силите на тероризма, в защитата на държавния суверенитет и териториалната цялост” на страната. Руският лидер пожелава на сирийците възможно най-скорошно завръщане към мирния, благополучен живот, допълва неговата пресслужба.", "date": "2018.12.30", "title": "Путин към Тръмп: Русия е готова за диалог със САЩ"}
{"url": "https://www.standartnews.com/svyat/yunker-es-ne-se-opitva-da-zadrzhi-velikobritaniya-381546.html", "text": "Брюксел не се опитва да задържи Великобритания в ЕС и иска да започне да обсъжда бъдещите връзки веднага щом британският парламент одобри брекзита, за да се фокусира на собственото си единство преди предстоящите избори през май. Това заяви председателят на Европейската комисия Жан-Клод Юнкер, предаде Ройтерс. \"Намеква се, че нашата цел е да задържим Великобритания в ЕС с всички възможни средства. Нямаме подобно намерение. Всичко, което искаме, е яснота за нашите бъдещи отношения\", заяви Юнкер в интервю за в. \"Велт ам зонтаг\". \"Ние зачитаме резултатите от референдума\" за напускане на ЕС, подчерта той. Юнкер подчерта, че ЕС е готов да започне да договаря ново споразумение с Великобритания, веднага щом британският парламент одобри споразумението за отделяне от блока. Той обаче призова Лондон да се мобилизира \"и след това да ни кажете какво искате\". \"Изхождам от презумпцията, че Великобритания ще напусне ЕС, защото това реши народът\", подчерта председателят на ЕК, отказвайки да бъде въвлечен в дебата дали трябва да се проведе втори референдум. \"Това е въпрос, който британците трябва да решат\", заяви той. Освен това Юнкер заяви, че следи внимателно действията на президента на САЩ Доналд Тръмп по отношение на търговията. \"Вярвам му, докато спазва думата си. А ако престане да я спазва, и аз няма да се чувствам обвързан от моята\", заяви председателят на ЕК, коментирайки напрежението около тарифите за внос на автомобили. Юнкер предупреди, че гражданите на ЕС се отчуждават все повече и това е проблем, по който трябва да се работи още преди изборите през май, за да се гарантира, че това разделение няма да стане прекалено дълбоко. \"Не трябва да намекваме, че популистите са прави. Те са просто шумни и нямат конкретни предложения за решаване на предизвикателствата на нашето време\", отбеляза той,  предаде бТВ. Европа трябва да бъде единна в борбата срещу троловете и хакерските групи от Китай и Русия, които може да се опитат да повлияят на гласуването, добави Юнкер.", "date": "2018.12.30", "title": "Юнкер: ЕС не се опитва да задържи Великобритания"}
{"url": "https://www.standartnews.com/svyat/khilyadi-na-protest-sreshchu-vuchich-381552.html", "text": "Хиляди сърби протестираха в Белград срещу президента Александър Вучич и неговата управляваща Сръбска прогресивна партия, предаде Ройтерс. Те скандираха „Вучич е крадец” по време на мирното шествие в центъра на града в събота вечерта. Протестиращите настояват за медийна свобода и спиране на атаките срещу журналисти и опозиционни политици. Това е четвъртият подобен протест в последните седмици. Първият беше проведен в отговор на нападение над опозиционния ляв политик Борко Стефанович, който бе пребит в Крушевац, Южна Сърбия, на 23 ноември, предаде бТВ. Поддръжниците на Алианс за Сърбия, опозиционна формация, в която влизат над 30 партии и организации, твърдят, че Вучич е автократ, а партията му е корумпирана, което категорично се отрича от партийното ръководство. В интервю за проправителствената телевизия Б ТВ Вучич заяви, че е готов да обсъди исканията на опозицията. „Готов съм да обсъдя причините за недоволството на хората”, посочи той, след като беше освиркан от група протестиращи, докато влизаше в сградата на телевизията. По-рано Вучич заяви, че е склонен да тества подкрепата за партията си на извънредни избори, въпреки че Вук Йеремич, бивш външен министър и лидер на малката Народна партия, част от алианса, заяви, че опозицията ще бойкотира евентуален вот. „Няма да има легитимни избори в Сърбия с участието на опозицията, докато не се създадат нормални условия за избори и за живот”, каза Йеремич. Според проучване от октомври Сръбската прогресивна партия на Вучич получава подкрепа от 53,5% от избирателите, а останалите партии изостават доста. Ако опозиционните партии се явят на избори като алианс, а не като отделни формации, биха спечелили около 15% от гласовете. Водената от партията на Вучич управляваща коалиция разполага с мнозинство от 160 депутати в 250-местния парламент. Следващите национални избори ще са през 2020 г.", "date": "2018.12.30", "title": "Хиляди на протест срещу Вучич"}
