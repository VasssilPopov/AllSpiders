{"url": "https://www.standartnews.com/sport/kralev-zhenskata-ni-borba-e-svetovna-velichina-389421.html", "text": "„Много съм щастлив, защото по категоричен начин българската женска борба доказа, че е световна величина и че школата ни е много добра“, заяви министърът на младежта и спорта Красен Кралев веднага след спечелването на европейската титла от Биляна Дудова на шампионата по борба в Букурещ. Българската състезателка триумфира в категория до 59 кг без да допусне точка срещу нея. На финала тя победи в много здрава битка рускинята Светлата Липатова с 3:0. Това е трета европейска титла на Дудова в трета различна категория. Миналата година българката спечели златото в категория до 57 кг, а през 2017 триумфира при 55 килограмовите. „Показах, че трябва да се борим до последно и трябва да вземем победата за България. Благодаря за помощта на треньорите ми, момичетата от отбора и за цялото съдействие, което ни оказва Министерството на младежта и спорта“, каза Биляна Дудова минути след победата си. Другите две български финалистки Миглена Селишка (кат. до 50 кг) и Евелина Николова (55 кг) не успяха да спечелят срещите си и останаха със среброто. Световната шампионка Тайбе Юсеин се класира за финал и утре ще защитава титлата си в категория до 62 килограма, след като тушира скоростно съперничката си на полуфиналите Тетяна Омелченко от Азербайджан. При 57 килограмовите Мими Христова ще се бори за бронза. „Ако и двете ни момичета успеят да победят утре, мисля, че имаме шанс да спечелим отборната титла на шампионата, като изпреварим Украйна, която днес спечели две златни отличия“, допълни министър Кралев, като благодари на старши треньора Петър Касабов и неговия екип за отличната работа. Спортният министър отбеляза, че разликата между 2015 година и това, което жените ни показват сега, е забележителна. „Пожелавам най-вече здраве на нашите боркини. Смятам, че ще ни донесат много поводи за радост и на Олимпийските игри в Токио. Най-важното е хармонията в този екип да не се нарушава“, допълни той.", "date": "2019.04.11", "title": "Кралев: Женската ни борба е световна величина"}
{"url": "https://standartnews.com/sport/kralev-zhenskata-ni-borba-e-svetovna-velichina-389421.html", "text": "„Много съм щастлив, защото по категоричен начин българската женска борба доказа, че е световна величина и че школата ни е много добра“, заяви министърът на младежта и спорта Красен Кралев веднага след спечелването на европейската титла от Биляна Дудова на шампионата по борба в Букурещ. Българската състезателка триумфира в категория до 59 кг без да допусне точка срещу нея. На финала тя победи в много здрава битка рускинята Светлата Липатова с 3:0. Това е трета европейска титла на Дудова в трета различна категория. Миналата година българката спечели златото в категория до 57 кг, а през 2017 триумфира при 55 килограмовите. „Показах, че трябва да се борим до последно и трябва да вземем победата за България. Благодаря за помощта на треньорите ми, момичетата от отбора и за цялото съдействие, което ни оказва Министерството на младежта и спорта“, каза Биляна Дудова минути след победата си. Другите две български финалистки Миглена Селишка (кат. до 50 кг) и Евелина Николова (55 кг) не успяха да спечелят срещите си и останаха със среброто. Световната шампионка Тайбе Юсеин се класира за финал и утре ще защитава титлата си в категория до 62 килограма, след като тушира скоростно съперничката си на полуфиналите Тетяна Омелченко от Азербайджан. При 57 килограмовите Мими Христова ще се бори за бронза. „Ако и двете ни момичета успеят да победят утре, мисля, че имаме шанс да спечелим отборната титла на шампионата, като изпреварим Украйна, която днес спечели две златни отличия“, допълни министър Кралев, като благодари на старши треньора Петър Касабов и неговия екип за отличната работа. Спортният министър отбеляза, че разликата между 2015 година и това, което жените ни показват сега, е забележителна. „Пожелавам най-вече здраве на нашите боркини. Смятам, че ще ни донесат много поводи за радост и на Олимпийските игри в Токио. Най-важното е хармонията в този екип да не се нарушава“, допълни той.", "date": "2019.04.11", "title": "Кралев: Женската ни борба е световна величина"}
{"url": "https://standartnews.com/biznes/borisov-proektt-aets-belene-e-izgoden-za-kitay-389416.html", "text": "Отношенията между България и Китай се развиват , а за Пекин ще бъде изгодно да инвестира в проекта „АЕЦ Белене“, стана ясно от думите на министър-председателя Бойко Борисов, който се срещна днес с китайския премиер Ли Къцян. \"Белене\" беше част от темите на разговора между българския и китайския премиери. \"Според мен това е един изключително изгоден за тях проект - политически. Изключително геостратегически за тях - за първи път Китай в Европейския съюз да строи централа. И ако ме питате мене, това би се обявило при едно посещение на президента Си Цзинпин,\" поясни министър-председателят Борисов. Той подчерта, че българските условия за реализацията на енергийния проект са ясни и са формулирани в стартиралата процедура за избор на стратегически инвеститор. \"Отношенията между България и Китай са доста динамични и приятелски, особено след проведената миналата година Среща на върха \"16+1\" в София. Тази година отбелязваме и 70-годишнина от установяването на дипломатическите връзки между двете държави\", заяви Борисов. Разговорът между двамата правителствени ръководители се състоя в рамките на Осмата среща на ръководителите на страните от Централна и Източна Европа и Китай в Дубровник. В рамките на срещата между българския премиер Бойко Борисов и китайския му колега Ли Къцян беше обсъдено сътрудничеството в областта на пътната инфраструктура, енергетиката, технологиите, селското стопанство. Дискутирани бяха и възможностите за допълнително активизиране на бизнес контактите между двете държави. Бойко Борисов изрази надежда, че още тази година е възможно да има посещение на китайския президент Си Цзинпин у нас и ще бъдат постигнати още конкретни договорености с Китай, особено в сферата на земеделието. \"В момента 800 милиона долара е износът на България към Китай при милиард и половина от Китай за България - преди това разликата беше космическа при тези обороти\", допълни премиерът Борисов. Двамата правителствени ръководители на България и Китай обсъдиха и създаването на мозъчен тръст \"16+1\", който е одобрен и се очаква да бъде подписан в София. \"Няма да се учудя, ако Китайската народна банка откриe и свой център в София за финансиране на различни проекти\", каза още българският премиер в Дубровник.", "date": "2019.04.11", "title": "Борисов: Проектът „АЕЦ Белене“ е изгоден за Китай"}
{"url": "https://standartnews.com/regionalni/frankofonski-festival-navrtya-26-godini-389402.html", "text": "Международният франкофонски фестивал на ученически театрални трупи  ще се проведе за 26-ти път  от 11 до 14 април в Стара Загора. Девет театрални състава - 8 български и един от Тунис ще спорят за голямата награда - Златна маска.  Ще бъдат връчени още Сребърна и Бронзова маска, Маска за най- добри актьор и актриса, за млада надежда, за най- добро владеене езика на Молиер. Специална награда ще присъди община Стара Загора. В извънконкурсната програма в събота вечер зрителите ще могат да видят лауреатите на Златната маска от 2018 година- трупата на 9-та Френска езикова гимназия „Алфонс Дьо Ламартин“ от София. За втора година ще се включат и гостите от Франция от Гимназия „Луи Жуве“ от парижкото предградие  Таверни. \r\n  Организатори на фестивала са Френският институт-България, Асоциацията на преподавателите по и на френски език в България /АПФБ/ и Алианс Франсез - Стара Загора, с подкрепата на община Стара Загора.  \r\n За втора година фестивалът ще бъде с променен формат, като част от международната мрежа на Фестивалите за франкофонски ученически театър - \"10 от 10\". \r\n  „Новият форма дава възможност на актьорите да се срещнат на живо с авторите в работни ателиета, а това е много добра възможност за усвояване на език. Много изявени български актьори са тръгнали към голямата сцена точно от този фестивал“, посочи зам.-кметът на Стара Загора Иванка Сотирова. \r\n„Радваме се, че Фестивалът се присъедини към мрежата „10 от 10“, която присъства в 44 страни по света\", каза Ян Новак, едни от създателите на мрежата. Същността на формулата е, че авторите, чиито пиеси ще се играят, са тук и ще се срещнат с актьорите. Тази година ще се играят две пиеси от френски автори и една от белгийски – Лоран ван Ветер, който вече е в Стара Загора. „Аз съм автор и актьор, живея в Брюксел. Бил съм вече тук и много се радвам, че една от трупите избра моя пиеса. Ще съм щастлив да се срещна с тях“, сподели белгийският автор. \r\n Всички спектакли ще се играят в залата на Старозагорския куклен театър при свободен вход. \r\n ", "date": "2019.04.11", "title": "Франкофонски фестивал навъртя 26 години"}
{"url": "https://standartnews.com/svyat/ekvador-predade-asanzh-britanskata-politsiya-go-arestuva-389386.html", "text": "Джулиан Асанж е арестуван в еквадорското посолство в Лондон, където основателят на  разследващия сайт WikiLeaks получи убежище през 2012 година. Срещу него бе повдигнато обвинение в сексуално насилие в Швеция, което по-късно отпадна, но молбата за екстрадиция остана. Асанж се страхуваше, че целта на екстрадицията му е да бъде предаден на САЩ, където го грози много сурова присъда, заради публикуваните от него секретни данни. WikiLeaks разпространиха информация, свързана с войната в Ирак, шпионските програми на САЩ, както и вътрешните имейли на Демократическата партия, разкриващи, как нейният елит иска да наложи Хилари Клинтън за кандидат-президент, саботирайки кандидатурата на Бърни Сандърс. Арестът е станал с помощта на Еквадор Стопкадър: YouTube Макар Асанж да се укриваше в посолството на Еквадор във Великобритания, отношенията между него и южноамериканската държава се влошиха след избирането на Ленин Морено за неин президент. Морено показваше симпатии към желанието на Великобритания да арестува Асанж. Той забрани достъпът до интернет на създателя на WikiLeaks. След това Ленин Морено забрани и посещенията на други лица до Асанж, като на практика той се оказа в пълна изолация от външния свят. Еквадорският президент оправда отнемането на статуса на политически бежанец на създателя на WikiLeaks, заявявайки, че Асанж е нарушавал условията на предоставеното му убежище в посолството. \"Близо седем години след влизането си в еквадорското посолство мога да потвърдя, че Джулиан Асанж е арестуван и ще бъде изправен пред правосъдието във Великобритания. Бих искал да благодаря на Еквадор за сътрудничеството и на полицаите за техния професионализъм. Никой не е над закона\", заяви министър на вътрешните работи на Великобритания Саджид Джавид. Журналистът и поддръжник на Асандж - Джон Пилджър, призова миналата седмица хората да \"напълнят улицата пред посолството и да го защитят и да покажат солидарност с един смел чове \". Това стана на фона на изтекла информация, че Еквадор се готви да предаде създателят на WikiLeaks на британските власти. Американските власти никога не са потвърдили официално, че са повдигнали обвинение срещу Асандж, но през ноември 2018 г. публикуван документ намекна за повдигнато тайно обвинение. Създателят на WikiLeaks многократно е заявявал, че бъде ли арестуван от британските власти ще бъде предаден на САЩ.", "date": "2019.04.11", "title": "Еквадор предаде Асанж, британската полиция го арестува"}
{"url": "https://standartnews.com/kultura/liza-shopova-rezhisira-sina-si-asen-mutafchiev-i-bashcha-mu-khristo-389401.html", "text": "„Трима мъже и една Маргарита“ е спектакълът, в който авторката на текста Лиза Шопова режисира сина си Асен Мутафчиев и неговия баща Христо Мутафчиев. На сцената в Сатирата са още Петър Калчев и Маргарита Хлебарова, а премиерата е на 20 април – постановка № 322 в историята на славната трупа.  Художник е Антония Попова, за  музикалната среда отговаря Мартин Каров.  Пиесата беше отличена през януари на 2019-а с наградата „Алеко Константинов“ на третото издание на конкурса в Сатирата. „В живота често тръгваш за някъде, но се оказваш на друго място. Това се случва през една нощ с трима мъже, които попадат в обща болнична стая. В рамките на осем часа те са изправени пред абсурдни дилеми и ситуации. От решението, което всеки един от тях ще се наложи да вземе, зависи тяхното бъдеще. А медицинската сестра, която трябва да се грижи за тях, е под голям стрес, тъй като й предстои изключителното събитие да се омъжи на следващата сутрин. Болничната стая се превръща в бойно поле, на което всички средства са позволени, а залогът е любовта“, споделя Лиза Шопова. Това е втората драматургична творба на актрисата, която действа в широк размах в професията. Преди време тя написа „Всичко или нищо“ за брат си Христо Шопов и добрите му стари приятелки Лили Маравиля и Ирини Жамбонас, които, естествено, попадат във взривоопасен любовен триъгълник, а после ги и режисира.      ", "date": "2019.04.11", "title": "Лиза Шопова режисира сина си Асен Мутафчиев и баща му Христо"}
{"url": "https://standartnews.com/regionalni/zhena-se-potroshi-na-stlbi-v-remont-v-tsentra-na-stara-zagora-389370.html", "text": "Старозагорка на 60 години се потроши  в центъра на Стара Загора, който продължава да се обновява. Инцидентът е станал  на централния булевард “Цар Симеон Велики”, където се извършват строителни дейности, съобщи Радио Стара Загора. Жената пада от небезопасени от строиителите стълби  и си чупи двете ръце в китките и получава сериозни травми по главата и тялото. Парчета кофражни плоскости, поставени без укрепване, са причина за инцидента. Дружество „Красива Стара Загора“ е изпълнител на ремонта в областния град. \r\n Ранената старозагорка е приета за лечение в ортопедията на университетската болница „Проф. Стоян Киркович“.  \"Травмите са много сериозни, казва лекуващият д-р Стамен Сталев. Той не се ангажира с прогноза за възстановяването на пациентката, но тя щяла да остане  с гипсирани ръце поне месец. \r\n   Близки на пострадалата са сезирали районната прокуратура в Стара Загора, която щяла да извърши проверка и да оповести официално данните в законния едномесечет срок.  Утвърдено адвокатско дружество в Града на липите ще защитава интересите на пострадалата жена. \r\n Фото - Радио Стара Загора", "date": "2019.04.11", "title": "Жена се потроши на стълби  в ремонт в Стара Загора"}
{"url": "https://standartnews.com/regionalni/mesets-na-cheshkiya-komiks-zapochva-v-burgas-389375.html", "text": "  \"В това време на едно друго място / 100 години чешки комикс“ - така се нарича експозицията, с която днес в изложбената зала на филиала на Националната художествена академия в Бургас ще бъде открит месеца на комикса. Проявата се организира от Съюза на българските художници  и Чешкия културен център у нас. \"Изложбата представя историята на една държава през изкуството на комикса, представя я художникът Антон Стайков\", един от най-добрите изследователи и познавачи на комикса в България и по света. \r\n Зрителите ще видят популярните комикси за Швейк, както и малко познатия и страхотен автор -  Кая Саудек, който е бил дисидент. Дълги години той е публикувал комикси в негов много типичен стил, повлиян от американския ъндърграунд и от френския комикс от 1968 г., който също е бунтарски.", "date": "2019.04.11", "title": "Месец на чешкия комикс започва в Бургас"}
{"url": "https://standartnews.com/svyat/otlozhikha-brekzit-za-31-oktomvri-389349.html", "text": "Лидерите на 27-те страни в Европейския съюз и британският премиер Тереза Мей са договорили гъвкаво удължаване на срока за излизането на Великобритания от Блока до 31-ви октомври. Това съобщи след 5-часовото заседание председателят на Европейския съвет Доналд Туск. \"През това време ходът на действията ще бъде изцяло в ръцете на Великобритания. Тя все още може да ратифицира споразумението за напускане, като в този случай удължаването ще бъде прекратено. Може да преразгледа и цялата стратегия за Брекзит, което може да доведе до промени в политическата декларация, но не и в споразумението за напускане. До края на този период Обединеното кралство ще има и възможността да отмени чл. 50 и да се откаже напълно от Брекзит\". Тереза Мей заяви, че Европейският съюз е изпълнил нейното ключово искане в споразумението за шестмесечно удължаване на срока за Брекзит да бъде включена клауза за ранно напускане на общността. Продължавам да вярвам, че ние трябва да напуснем Европейския съюз със сделка възможно най-бързо. Жизненоважно е, че Евросъюзът се съгласи отсрочката да може да бъде прекъсната, когато споразумението за оттегляне бъде подписано. Това беше ключовото ми изискване към колегите\", коментира Мей. фото ЕПА/БГНЕС", "date": "2019.04.11", "title": "Отложиха Брекзит за 31 октомври"}
{"url": "https://standartnews.com/regionalni/muzikata-na-kosmosa-zvuchi-v-shumen-za-12-april-389377.html", "text": "\r\n  „Музиката на космоса“ - така се нарича концерта в Астрономическата обсерватория в Шумен тази вечер. Той е  посветен на  Деня на космонавтиката - 12 априлп, и на 100-годишния юбилей на Международния астрономически съюз. Произведенията, които ще бъдат изпълнени, са посветени на небесните тела и космическите явления. “. Акцент в концертната програма ще бъде участието на солистите от Варненската и Русенската опера Лиляна Кондова и Борис Луков. Те са възпитаници на световноизвестния  тенор и докторант по астрофизика  Емил Иванов. В концерта ще участват и студенти от специалността „Педагогика на обучението по музика“ в Шуменския университет и ученици от средното училище „Сава Доброплодни. \r\n  \"Тази връзка между изкуството и космоса съществува от древни времена. Ако погледнем историята на изкуството, ще видим, че много поетични и музикални произведения са посветени на космоса. Програмата е богата. Надяваме се да поднесем една приятна емоция на гражданите и гостите на Шумен в навечерието на Деня на космонавтиката\", посочи за Радио Шумен проф. Диана Кюркчиева, ръководител на Астрономическата обсерватория", "date": "2019.04.11", "title": "Музиката на Космоса звучи в Шумен за 12 април"}
{"url": "https://standartnews.com/svyat/trmp-kritikuva-es-za-brexit-389365.html", "text": "Президентът на САЩ Доналд Тръмп се оплака, че ЕС е много суров към Великобритания, часове след като лидерите на блока и британският премиер Тереза Мей договориха удължаване на срока за Брекзит до 31 октомври, предаде ДПА и БТА. \"Много лошо, че Европейският съюз е толкова суров към Обединеното кралство и Брекзит\", написа Тръмп в туит. Американският президент също така обвини ЕС, че е \"брутален търговски партньор на САЩ, което ще се промени\". \"Понякога в живота трябва да оставите хората да дишат, преди всичко да ви се върне\", допълни той. След 8-часовото заседание на ЕС и дадения нов краен срок за Брекзит Тереза Мей заяви, че може да подсигури сделката и да напусне блока на 22 май - преди британците да трябва да гласуват в изборите за Европейски парламент на 23 май - датата вече е насрочена.", "date": "2019.04.11", "title": "Тръмп критикува ЕС за Brexit"}
{"url": "https://standartnews.com/sport/taybe-stigna-s-tush-do-finala-na-evro-2019-389413.html", "text": "Спортист №1 на България за 2018-а Тайбе Юсеин се класира на финал и ще защитава титлата си в категория до 62 килограма на европейското първенство по борба в румънската столица Букурещ, след като тушира бързо съперничката си на полуфиналите Тетяна Омелченко от Азербайджан. \r\nМачът продължи само 43 секунди, в които Юсеин първо вдигна Омелченко във въздуха за две точки, а моментално след това я хвана в клинч на земята. Арбитърът отсъди туш за българката и тя се класира без особени проблеми на финала, в който ще срещне италианката Аурора Кампаня.  По пътя към финала спортист номер 1 на България и миналогодишна европейска и световна шампионка победи Амелин Дуаре от Франция и Илона Прокопевнюк от Украйна с 8:6.", "date": "2019.04.11", "title": "Тайбе стигна с туш до финала на Евро 2019"}
{"url": "https://standartnews.com/svyat/praznuvat-ostavkata-na-prezidenta-na-sudan-predi-obyavyavaneto-y-389364.html", "text": "Протестът на народа продължава вече 4 месеца Жителите на столицата на Судан Хартум масово излязоха на улиците с флаговете на страната, отбелязвайки оставката на президента Омар ал-Башир преди официалното й обявяване, съобщава кореспондентът на РИА Новости. По улиците на града се провеждат масови демонстрации, жителите размахват знамената на страната и издигат \"Ние спечелихме.\" Трафикът по улиците е затруднен. Суданската армия възнамерява да обяви създаването на нов правителствен орган, оглавяван от военните. Телевизионните канали в Судан обявиха излъчването в близко време на брифинга на представители на Министерството на отбраната за ситуацията в страната. Суданската армия блокира пътя, водещ към сградата на държавната телевизия и радио, в района на сградата присъствието на армията е засилено. В Судан народният протест продължава около четири месеца, като започна с искания за понижаване на цената на хляба, но постепенно доведе до лозунги за промяна на политическия режим на ал-Башир, който е на власт в страната от 30 години. Ливанският телевизионен канал ал-Маядиен съобщи, че суданската армия е решила на извънредно заседание в четвъртък да свали Ал Башир от всички постове и да принуди правителството на страната да подаде оставка. От своя страна, тв каналът Ал Хадат съобщил, че суданските военни са задържали ексминистъра на отбраната на страната и редица други официални лица на фона на съобщения за евентуален военен преврат, затворено е и летището на Хартум. Тълпи от хора се събират около сградата на Генералния щаб.", "date": "2019.04.11", "title": "Празнуват оставката на президента на Судан преди обявяването й"}
{"url": "https://www.standartnews.com/sport/taybe-stigna-s-tush-do-finala-na-evro-2019-389413.html", "text": "Спортист №1 на България за 2018-а Тайбе Юсеин се класира на финал и ще защитава титлата си в категория до 62 килограма на европейското първенство по борба в румънската столица Букурещ, след като тушира бързо съперничката си на полуфиналите Тетяна Омелченко от Азербайджан. \r\nМачът продължи само 43 секунди, в които Юсеин първо вдигна Омелченко във въздуха за две точки, а моментално след това я хвана в клинч на земята. Арбитърът отсъди туш за българката и тя се класира без особени проблеми на финала, в който ще срещне италианката Аурора Кампаня.  По пътя към финала спортист номер 1 на България и миналогодишна европейска и световна шампионка победи Амелин Дуаре от Франция и Илона Прокопевнюк от Украйна с 8:6.", "date": "2019.04.11", "title": "Тайбе стигна с туш до финала на Евро 2019"}
{"url": "https://standartnews.com/sport/prvo-zlato-za-blgariya-ot-evro-2019-po-borba-389419.html", "text": "България има злато и два сребърни медала при жените от Евро 2019 в Букурещ. Биляна Дудова спечели третата си европейска титла, побеждавайки с 3:0 точки на финала до 59 кг Светлана Липатова (Рус). За българката това е поредно злато в различна категория. Евелина Николова и Миглена Селишка спечелиха сребърните медали. \"Усещането е страхотно. Знам колко усилия ми е коствало. Знаех, че трябва да се боря до последно. Зад мен има много хора, които ми помогнаха, така че съм благодарна на всички, които са ми помогнали. Този медал беше изключитгелно трудно извоюван. Имах и контузия, но успях да се превъзмогна и спечелих трета европейска титла. Аз съм от добрите в тези категории. Радвам се, че завърших първенството, без да ми вземат нито една точка. Това значи, че успявам да постигна своите цели\", коментира Дудова пред БНТ. \"Колкото и нескромно да прозвучи, България е една от най-силните школи в света. Резултатите го доказват. Радвам се на всички момичета, въпреки че другите две загубиха финалите. Гордея се, че те успяха да се съберат и да постигнат този голям успех, въпреки травмите\", каза треньорът на женския ни национален отбор Петър Касабов. \"От Тайбе Юсеин очаквам европейска титла. Не обичам да говоря предварително, но с тази увереност и тази стабилност, тя показва само и единствено това. В момента не сме в най-добрата си форма. Всичко е на 80 процента и сме насочили погледите ни към световното първенство. Надявам се да успеем, защото наистина ще бъде убийствено\", завърши Касабов.", "date": "2019.04.11", "title": "Първо злато за България от Евро 2019 по борба"}
{"url": "https://www.standartnews.com/sport/prvo-zlato-za-blgariya-ot-evro-2019-po-borba-389419.html", "text": "България има злато и два сребърни медала при жените от Евро 2019 в Букурещ. Биляна Дудова спечели третата си европейска титла, побеждавайки с 3:0 точки на финала до 59 кг Светлана Липатова (Рус). За българката това е поредно злато в различна категория. Евелина Николова и Миглена Селишка спечелиха сребърните медали. \"Усещането е страхотно. Знам колко усилия ми е коствало. Знаех, че трябва да се боря до последно. Зад мен има много хора, които ми помогнаха, така че съм благодарна на всички, които са ми помогнали. Този медал беше изключитгелно трудно извоюван. Имах и контузия, но успях да се превъзмогна и спечелих трета европейска титла. Аз съм от добрите в тези категории. Радвам се, че завърших първенството, без да ми вземат нито една точка. Това значи, че успявам да постигна своите цели\", коментира Дудова пред БНТ. \"Колкото и нескромно да прозвучи, България е една от най-силните школи в света. Резултатите го доказват. Радвам се на всички момичета, въпреки че другите две загубиха финалите. Гордея се, че те успяха да се съберат и да постигнат този голям успех, въпреки травмите\", каза треньорът на женския ни национален отбор Петър Касабов. \"От Тайбе Юсеин очаквам европейска титла. Не обичам да говоря предварително, но с тази увереност и тази стабилност, тя показва само и единствено това. В момента не сме в най-добрата си форма. Всичко е на 80 процента и сме насочили погледите ни към световното първенство. Надявам се да успеем, защото наистина ще бъде убийствено\", завърши Касабов.", "date": "2019.04.11", "title": "Първо злато за България от Евро 2019 по борба"}
{"url": "https://standartnews.com/sport/yaponki-si-podobri-svetovniya-rekord-vv-figurnoto-przalyane-389420.html", "text": "Японката Рика Кихира спечели кратката програма при жените на световното отборно първенство по фигурно пързаляне във Фукуока. 16-годишната Кихира спечели с 83.97 т, което е нов световен рекорд. Предишното върхово постижение отново беше нейно - 82.51. В програмата си японката изпълни най-сложния от тройните скокове - аксел, както комбинация от троен флип - троен тулуп и троен лутц. \r\nВтора до момента е 22-годишната рускиня Елисавета Туктамишева с 80.54 точки, която също направи троен аксел. \r\nНа трета позиция е друга японка - Каори Сакамото със 76.95 точки. При танцовите двойки победители в ритмичния танц станаха четирикратните световни шампиони Габриела Пападакис и Гийом Сисерон (Франция) с 87.31 точки. Победител в кратката програма при мъжете е двукратният световен шампион Нейтън Чън (САЩ) със 101.95 точки.  В класирането следват Винсънт Чжоу (САЩ) със 100.51 и Шома Уно (Япония) с 92.78 точки. \r\nНачело в отборното класиране след първия ден е САЩ с 50 точки, пред Япония с 48, Русия с 38 и други. Русия, САЩ, Япония, Франция, Италия и Канада участват на световното отборно първенство по фигурно пързаляне. Това са първите шест отбора в ранглистата на ИСУ. \r\nВсеки тим се състои от двама мъже, две жени, една спортна и една танцова двойка. \r\nОтборните световни първенства се провеждат от 2009 година насам. Три пъти шампион е САЩ (2009, 2013, 2015), а две победи има Япония (2012, 2017). ", "date": "2019.04.11", "title": "Японка си подобри световния рекорд във фигурното пързаляне"}
{"url": "https://www.standartnews.com/sport/yaponki-si-podobri-svetovniya-rekord-vv-figurnoto-przalyane-389420.html", "text": "Японката Рика Кихира спечели кратката програма при жените на световното отборно първенство по фигурно пързаляне във Фукуока. 16-годишната Кихира спечели с 83.97 т, което е нов световен рекорд. Предишното върхово постижение отново беше нейно - 82.51. В програмата си японката изпълни най-сложния от тройните скокове - аксел, както комбинация от троен флип - троен тулуп и троен лутц. \r\nВтора до момента е 22-годишната рускиня Елисавета Туктамишева с 80.54 точки, която също направи троен аксел. \r\nНа трета позиция е друга японка - Каори Сакамото със 76.95 точки. При танцовите двойки победители в ритмичния танц станаха четирикратните световни шампиони Габриела Пападакис и Гийом Сисерон (Франция) с 87.31 точки. Победител в кратката програма при мъжете е двукратният световен шампион Нейтън Чън (САЩ) със 101.95 точки.  В класирането следват Винсънт Чжоу (САЩ) със 100.51 и Шома Уно (Япония) с 92.78 точки. \r\nНачело в отборното класиране след първия ден е САЩ с 50 точки, пред Япония с 48, Русия с 38 и други. Русия, САЩ, Япония, Франция, Италия и Канада участват на световното отборно първенство по фигурно пързаляне. Това са първите шест отбора в ранглистата на ИСУ. \r\nВсеки тим се състои от двама мъже, две жени, една спортна и една танцова двойка. \r\nОтборните световни първенства се провеждат от 2009 година насам. Три пъти шампион е САЩ (2009, 2013, 2015), а две победи има Япония (2012, 2017). ", "date": "2019.04.11", "title": "Японка си подобри световния рекорд във фигурното пързаляне"}
{"url": "https://standartnews.com/svyat/snezhna-burya-vrkhletya-sashch-v-sredata-na-april-389367.html", "text": "Силна пролетна снежна буря  . Циклонът е вторият подобен, който минава през района само за един месец. \r\nСтотици полети са отложени, а някои пътища са непроходими или затворени заради пътни инциденти. \r\n  \r\nСпоред някои синоптици, бурята може да бъде наречена „историческа“, тъй като   в средата на април, като дори подобри някои рекорди. \r\n  \r\nПоривите на вятъра вече достигат до повече от 80 км/ч. Предупреждения за опасно време са издадени за най-малко 6 щата от Колорадо до Минесота. \r\nДържавните учреждения в Южна Дакота са затворени, училищата също не работят.   В щата е регистрирано и рядкото явление сняг с гръмотевична буря.", "date": "2019.04.11", "title": "Снежна буря връхлетя САЩ в средата на април"}
{"url": "https://standartnews.com/biznes/britantsite-mag-podadokha-oferta-za-letishche-sofiya-389405.html", "text": "Manchester Airports Group (MAG), най-голямата британска летищна група, подаде оферта в тръжната процедура за отдаване на концесия на летище София за следващите 35 години, съобщиха от пресофиса на фирмата. Заедно с партньора си в консорциума, китайския строителен гигант BCEG, MAG внесе своята официална оферта в Министерството на транспорта, информационните технологии и съобщенията (МТИТС) в София днес. Тръжната процедура бе стартирана на 5 юли 2018 г. от българското правителство. MAG очаквано взима участие, след като публично оповести своите планове на пресконференция в София през месец октомври 2018 г. MAG управлява три от основните летища във Великобритания – Манчестър, Лондон Станстед и Ийст Мидландс и предоставя услуги на шест летища в САЩ. Нейните британски летища заедно обслужват 60 милиона пътници на година до над 270 дестинации чрез 70 авиолинии. В момента MAG инвестира над 1.5 милиарда английски лири (3.2 милиарда лева) в летищата си във Великобритания, а BCEG строи най-големия авиационен проект в света – пекинското международно летище Daxing, което ще бъде най-голямото летище в света, а съвсем скоро проведе първите си пробни полети. Първата фаза на проектът Beijing Daxing се състои от четири писти, 268 самолетни стоянки и площ на терминалите от над 700,000 квадратни метра. Когато заработи на пълен капацитет, очаква се да оперира с 9 писти, за да обслужва 620,000 полета и над 100 милиона пътници всяка година. Предложението на англо-китайския консорциум към българското правителство съдържа сериозни планове за развитие и реконструкция на съществуващите терминали на летището, както и дизайни за напълно нов Терминал 3, който в завършен вид ще превърне софийското летище в напълно отговарящо за водеща европейска столица. Андрю Харисън, Изпълнителен директор по летищни услуги на MAG, споделя: “Както обещахме миналата година, MAG подаде официалната си оферта в тръжната процедура по отдаване на концесия на летище София. Това е вълнуващ момент за нас, защото наистина вярваме, че летище София има огромен потенциал да осигури по-голяма свързаност на София. Това на свой ред ще стимулира допълнителен икономически растеж и увеличаване на туризма за цяла България. Прекарахме по-голямата част от последните две години в България, проучвайки различните бизнес сектори, както и какво жителите на София биха искали да видят в едно ново и трансформирано летище. MAG вярва, че тази концесионна процедура ще бъде от огромна полза за България като цяло и вярваме, че заедно с BCEG сме подготвили изключителна оферта. За нас е огромно вълнение да участваме в този проект.“ Уникалната структура на собственост на MAG включва както Градския съвет и Общинските власти на Манчестър, така и дългосрочни частни инвеститори (IFM Investors), пример за истинско публично-частно партньорство. Този тип собственост гарантира, че в основата на растежа на компанията, е способността да балансира търговските приоритети на летищата с ангажимента си да работи в тясно сътрудничество с местните общности около всеки обект. По този начин се гарантира, че те ще имат ползи от гледна точка на инвестиции и създаване на работни места, а и ще бъде гарантирано и опазването на околната среда. MAG оперира всяко от летищата си като самостоятелен обект, с дълбокото разбиране за стремежите и интересите на местното население, служителите и икономическите партньори. Компанията разбира и отговорността на управляването на едно летище, имайки предвид икономическия растеж и просперитет, които то може да донесе на всеки един град, регион или държава. MAG има практиката да работи с местни компании като доставчици. MAG, съвместно с екип от местни консултанти, вече повече от две години анализира потенциала на Летище София и беше първият консорциум, който официално потвърди участие в процедурата. Партньорът на MAG, китайската държавна компания BCEG, една от световните топ 250 строителни компании, има над 65 години опит, специализирайки в строителството, развитието и инвестициите. В BCEG работят над 20,000 души по целия свят, развивайки проектите и услугите на компанията в 27 държави на 5 континента, включително с регионални офиси в Австралия, Канада, Нова Зеландия, САЩ и Великобритания. BCEG има сериозно портфолио от завършени проекти в авиационния сектор. До днешна дата групата е изпълнила и предала повече от 1 милион квадратни метра нови площи за терминали, 15 големи карго и технически хангара и стотици километри писти, пътеки за рулиране и перони. Партньорството между MAG и BCEG е дългосрочно, започвайки от 2013 г. за работа по проекта Летищен Град Манчестър (Airport City Manchester). Консорциумът разви добро сътрудничество, което продължава при създаването на обща визия за осъществяване на потенциала на летище София. Ксинг Ян, Регионален директор на BCEG споделя: “Чрез успешното подаване на нашата оферта в концесионната процедура, с партньорите ни от MAG имаме възможността и способностите напълно да преобразим летище София и престоя на милионите пътници, които го използват всяка година. BCEG има сериозно портфолио от завършени важни проекти като този, изпълнени навреме, в рамките на заложения бюджет и на най-високо качество. “Ние разглеждаме процедурата като първи от потенциално много следващи строителни проекти в и около летище София, и с удоволствие ще работим в тясно сътрудничество с MAG за подобряване на транспортната инфраструктура и стабилно позициониране на летище София на авиационната и туристическата карта. “Изключително сме горди, че сме част от екипа, който подава оферта за такъв важен проект. Международното летище София ще допринесе значително за процъфтяването на района и за успеха на България и нейните граждани.” MAG и BCEG са работили със следните консултанти по проекта: · ING и Raiffeisen Bank като финансови консултанти; · Андрей Делчев и Партньори – Евролекс и Pinsents Masons като юридически консултанти; · Arup като технически консултанти; · Allen & Overy като юридически консултанти към кредитиращите институции.", "date": "2019.04.11", "title": "Британците MAG подадоха оферта за Летище София"}
{"url": "https://standartnews.com/svyat/topyashch-se-lednik-v-islandiya-edva-ne-vze-zhertvi-389371.html", "text": "Топящ се ледник в Исландия едва не взе жертви. На любителски кадри се вижда как част от ледника се срутва, а предизвиканата от огромната ледена маса вълна заплашва да залее стоящите наблизо туристи. Те тръгват да бягат и за щастие успяват да се спасят. Мястото е изключително популяно за туристите. Заради покачването на температурите обаче ледът изтънява. Ако тенденцията продължи, ледникът ще изчезне напълно до 200 години.", "date": "2019.04.11", "title": "Топящ се ледник в Исландия едва не взе жертви"}
{"url": "https://standartnews.com/svyat/pochina-maykata-na-angela-merkel-389383.html", "text": "Работила е като учител по английски в Полша На 90-годишна възраст е починала майката на канцлера на Германия Ангела Меркел - Херлинд Каснер. Както съобщава Deutsche Welle, информацията е потвърдена от представителя на федералното правителство Щефан Зайберт, което е помолил журналистите да се отнесат с уважение към личния живот на канцлера и нейното семейство. Каснер е родена в Гданск, Полша, работила е като учителка по английски и латински език. Нейният съпруг, бащата на Ангела Меркел, Хорст Каснер е починал през 2011 г. Родителите на канцлера рядко са се появявали пред медиите, но са съпровождали дъщеря си по време на важни мероприятия. Ангела Меркел в момента се намира в Брюксел на срещата на лидерите от 27-те страни от Евросъюза с Тереза Мей, на която са решили да предоставят отсрочка на Великобритания за излизане от блока до 31 октомври.", "date": "2019.04.11", "title": "Почина майката на Ангела Меркел"}
{"url": "https://standartnews.com/biznes/otkrikha-ofis-na-faynenshl-tayms-v-sofiya-389406.html", "text": "„Файненшъл таймс“ (Financial Times) откри офис в София. Предвижда се до края на годината в него да работят 130 служители, които ще отговарят за инженеринга, разработването, дизайна и икономически анализи, съобщиха от Столичната община. „Изборът на София от една от най-авторитетните бизнес медии в света означава голямо доверие и възможности.“, каза при откриването кметът на София Йорданка Фандъкова. На събитието присъства Кейт О’Риърдън, главен продуктов и информационен директор във FT, която разказа за избора на София: „Оглеждахме различни възможни места за този офис – в Азия, Европа и Великобритания, преди да се спрем на България. Дългата репутация на София като център на технологиите, заедно с развитието на индустриите в областта на данните, изкуствения интелект, възраждащата се като столица на технологиите на Балканите София – всичко това прави вашия град неустоима дестинация за подобна инвестиция. Нашите екипи в София са двигателят в основните области. Продължаваме да инвестираме в София - възнамеряваме да разширим своята дейност тук, като създадем нов екип, който ще работи за специализираните издания на FT. Надявахме се, че градът ще ни предостави талантливи хора, които ще ни помогнат да преобразим FT. Действителността надхвърли нашите очаквания. Вашите отдаденост и енергия са изключително вълнуващи и нямам търпения да видя какво още можем да постигнем заедно. Като медия сме ориентирани към цифровите технологии. Над ¾ от нашите читатели са абонати на цифровата ни платформа и София ще играе централна роля за постигане на растеж в тази насока.“, посочи също Кейт О’Риърдън. Част от политиката на изданието в цял свят са и образователните инициативи. „FT има образователни инициативи за гимназисти от горните класове, на които предоставя безплатен достъп до изданието. По този начин отглеждаме следващото поколение служители и читатели на FT. Освен това ние намираме и други начини, с които да допринасяме за образованието, като работим с училища, клубове, университети, организираме събития с ученици“, посочи още Кейт О’Риърдън. София получи и приза „Бизнес град“ в националната класация на „Дарик радио“. „Тази награда е за хората на София, за талантливите, предприемчиви и образовани млади хора, защото благодарение на тях, големите компании идват тук. На заседание на Министерски съвет беше одобрено и споразумение между България и „Световната банка“, която също открива свои офис в София. Това е възможност и перспектива за младите, образовани хора на нашия града.“, заяви също кметът Фандъкова. Приоритет на Столичната община е да привличане на инвестиции в публичната инфраструктура и в образованието. Според последното изследване на FDi Intelligence София е сред най-атрактивните локации за международни инвестиции в следващите 2 години. София се нарежда на 28 място от общо 283 европейски региона включени в индекса за работни позиции, изискващи интелектуална дейност. През 2018 г. София зае 18 място от 400 световни региона с високо владеене на английски език, което също е важно за привличане на международните компании в столицата.", "date": "2019.04.11", "title": "Откриха офис на Файненшъл Таймс в София"}
{"url": "https://standartnews.com/biznes/pravyat-masovi-proverki-za-kachestvoto-na-khranata-389411.html", "text": "Започват масови проверки в цялата страна за качеството на храните за Великденската трапеза. Това съобщават от Българската агенция по безопасност на храните и допълват, че засилените инспекции ще започнат от 15 април и ще продължат до 6 май – Гергьовден. Основно ще бъдат проверявани производството и търговията на  агнешко месо, козунаци, яйца, включително боядисани яйца, пресни зеленчуци и др., както и на боите за яйца. Инспекторите ще следят за правилното съхранение на стоките, наличието на маркировки и правилното етикетиране. Тази година се въвеждат нови изисквания за продажбата на агнешко месо. Това, което е с произход България ще има маркировка в син цвят, за месо с произход различен от български – маркировката ще е в червен цвят. В производствените обекти ще се проверява за произхода, сроковете и условията на съхранение на използваните суровини и храни, наличие на технологична документация за произвежданите храни и придружаващите ги документи. Предвиждат се извънредни проверки и на пазарите на живи животни. На тях ще се следи за идентификацията на живите животни, включително паспорти, ветеринарномедицински свидетелства за придвижване и отразяването им в Интегрираната информационна система на БАБХ – ВетИС.", "date": "2019.04.11", "title": "Правят масови проверки за качеството на храната"}
{"url": "https://standartnews.com/kultura/rut-koleva-predstavya-blgariya-v-pekin-389397.html", "text": "Околосветското музикално пътешествие на Рут Колева продължава с динамични темпове и през настоящата година. След десетки успешни концерти в Азия и Европа изпълнителката се подготвя усилено за второто си турне в Китай, което започва след няколко седмици. Съвсем скоро Рут получи и официална покана да представи България на големия форум „16+1” в Пекин в началото на месец на май, който е с фокус икономическите отношения между Китай и Източна Европа.  Преди дни Рут Колева изнесе два поредни концерта в най-новия клуб за жива музика в Токио - LDH Kitchen Haneda в компанията на музикантите Кеске Уасабе, Ивасаги Ори и Върнън Кийт. По време на престоя си в Япония певицата ще запише два сингъла с легендарната японска група Kyoto Jazz Massive, които се предвижда да излязат до края на 2019-а. Това не е първото успешно участие в Япония за българската соул изпълнителка. Още през 2016-а  Рут прибра награда за най-добра вокалистка от „Интер ФМ радио“ в Страната на изгряващото слънце, а след това впечатли стотици фенове с концерта си в легендарния „Cotton Club” в Токио.  В края на май Рут стартира второ европейско турне. Заедно със своята група “The Fingertones”певицата ще покори отново някои от най-добрите кубове за жива музика на Стария континент.", "date": "2019.04.11", "title": "Рут Колева представя България в Пекин"}
{"url": "https://standartnews.com/kultura/khoreysho-e-noviyat-pryakor-na-valeri-yordanov-389399.html", "text": "Българският Хорейшо е новият прякор на Валери Йорданов. Известният актьор го получи заради своя герой в „Дяволското гърло“ -  Манол Попнеделчев-Попето. Той е лошото ченге в екипа на следователя Филип Чанов и бивш член на силова групировка. „Сценарият е много добър – всички персонажи  са интересни и разнообразни. Аз съм израснал в годините на силовите групировки и имам преки наблюдения върху този период.  Бързо се ориентирах, защото познавам начина на мислене на хората като моя герой. По време на снимките беше трудно, но хубаво. Беше супер натоварено, отне много труд и енергия на всички, замесени в проекта. Но на финала се чувствахме като голямо и сплотено семейство. Докато Васил Банов месеше баница за екипа, аз приготвях страхотен качамак. Що се отнася до различните хипотези,  ще кажа, че може и Попето да е убиецът, но може и да е жертвата“, споделя Валери Йорданов.  За достоверността на криминалната история пък гарантира известният психолог в жанра Росен Йорданов, един от консултантите в сериала, който се върти всеки четвъртък по Нова телевизия. „Тъй като самият аз участвах в изграждането на образа на Попето, искам да похваля Валери Йорданов за това, че се превъплъщава майсторски. Има колеги в полицията, които вече се идентифицират с него. Определено е на мода.  От гледна точка на психологията полицаите от сериала са полицаите на прехода, чиито ментори са били тези от старото време – милиционерите - попаднали в съвсем нова реалност в началото на века. Те трябва да комбинират сила и мекота. Имам дълбоки и трайни отношения с подобни полицаи, защото както Попето влиза в задочен сблъсък с Мия Язова, така и аз съм влизал в подобни сблъсъци в реалния живот. А това, което ни скрепи с времето, е доверието, че можем да вършим работа заедно - важно е да стигнем до крайния резултат“.   Според Росен Йорданов интригите в сериала са навързани перфектно от авторите на сюжета. „Обикновено е много силно, ако кажеш, че един филм е по действителен случай. А тук - без да отнемаме от славата на добрата идея на сценаристите - можем да кажем, че криминалната драма „Дяволското гърло“ е изградена по реални истории. Зрителят разбира как се прави профил или как действа ченге в реална ситуация – а това винаги е интересно за публиката“, допълва криминалният психолог.  Както се знае, Владимир Карамазов, Валери Йорданов, Стоян Радев и Лидия Инджова са представители на разследващия екип от Смолян, а Теодора Духовникова - криминалният профайлър, е изпратена от София, за да им помогне в разплитането за заплетен криминален случай в Родопите. Васил Банов, Христо Петков и още любими звезди допълват централните персонажи в мащабната продукция, заснетa почти изцяло в Родопите.", "date": "2019.04.11", "title": "Хорейшо е новият прякор на Валери Йорданов"}
{"url": "https://standartnews.com/biznes/fibank-s-tekhnologichna-inovatsiya-v-potrebitelskoto-kreditirane-389414.html", "text": "Fibank (Първа инвестиционна банка) предоставя възможност на своите клиенти да подписват дистанционно документи бързо и лесно, без да е необходимо посещение в офис на банката. Независимо от начина на кандидатстване за потребителски кредит – на място, през корпоративния сайт или електронното банкиране „Моята Fibank“, при одобрение клиентите могат да подпишат документите през „Моята Fibank“, Мобилното приложение или чрез Квалифициран електронен подпис (КЕП), издаден от Evrotrust. Банката стартира пилотно дистанционното подписване с предлагането на един от най-популярните й продукти: потребителски кредит за физически лица. Клиентите на Fibank ще получават пълния пакет от документи. Удобно разположени в дома или офиса си, те ще могат спокойно да се запознаят с тях и да ги подпишат с един бутон. Не е необходимо разлистване на десетки страници и полагане на подпис върху всяка от тях. Нужна е активна регистрация в „Моята Fibank“ и средство за подпис – хардуерен или софтуерен Token. Дистанционното подписване може да се използва от всеки компютър с интернет. За клиентите, които нямат регистрация за активно банкиране в „Моята Fibank“ и Token, Fibank е осигурила възможност за подписване и чрез КЕП посредством Мобилното приложение на Evrotrust. В резултат на сътрудничеството с една от водещите български финтех компании – доставчикът на удостоверителни услуги „Евротръст Технолъджис“ АД, клиентите на банката могат да подпишат документите си за кредит сигурно и лесно. Те трябва да разполагат със смартфон или таблет с предна камера и да се регистрират в Мобилното приложение на Evrotrust. Иновативното решение за подписване на документите за кредит не променя вътрешните процедури на Fibank при кандидатстване и одобрение, които остават същите като при посещение в банков офис. Дистанционното подписване е напълно безплатно за всички клиенти на банката. Този процес спестява време и усилия и помага за устойчивото екологично развитие. При желание, клиентите могат да получат и своето хартиено копие на документите в офис на Първа инвестиционна банка.", "date": "2019.04.11", "title": "Fibank с технологична иновация в потребителското кредитиране"}
