{"url": "https://standartnews.com/kultura/vayola-deyvis-shche-izigrae-mishel-obama-400360.html", "text": "Вайола Дейвис ще изиграе Мишел Обама в новия сериал на Showtime „First Ladies“, вдъхновен от популярен бестселър. Посланието на поредицата е категорично - зад всеки силен мъж стои една силна жена. Арън Кули е автор на сценария, чието действие ще се развива в източното крило на Белия дом. Именно тук се взимат най-важните и съдбоносни решения, обикновено отекващи по всяка точка на света. И докато обикновено се смята, че те са резултат от мнението на американските президенти, всъщност решаваща е ролята на харизматичните им половинки. Сериалът ще повдигне завесата над личния живот и политическите пристрастия на тези енигматични героини, донякъде засенчващи своите съпрузи. Първият му сезон ще е посветен на Елинор Рузвелт, Бети Форд и Мишел Обама. Оригиналната идея за сериала е на Кати Шулман. Тя е водена от желанието си да разкаже историята на Америка от гледната точка на жените, които остават често в сянка от общественото внимание. Шулман ще е изпълнителен продуцент заедно с Вайола Дейвис. За звездата от „Вдовици“ това ще е поредната голяма телевизионна роля. Дейвис спечели безкрайно много награди за участието си в „Как да ни се размине за убийство“, чийто шести и последен сезон ще бъде излъчен тази есен.", "date": "2019.08.27", "title": "Вайола Дейвис ще изиграе Мишел Обама"}
{"url": "https://standartnews.com/kultura/leydi-gaga-vleze-v-studioto-400319.html", "text": "Лейди Гага е започнала работа по следващия си албум в домашното си студио. Певицата е установила творческия процес заедно с приятеля си Дан Хортън в имота й в Холивуд Хилс, в който преди е живял покойният Франк Запа. Анонимен източник заяви пред „The Sun“: „Вече цял месец пише нова музика, а най-хубавото е, че записите вече се правят в дома й. Дан все още не се е преместил изцяло при нея, но прекарва много време там и двамта работят нон стоп.“ Гага и Хортън са заедно от началото на лятото. Според източници, близки до звездата, певицата била много по-щастлива напоследък и искала да развие връзката си с аудио специалиста постепено. Бъдещата й тава ще бъде първата й нова музика от саундтрака на „Роди се звезда“ насам, както и първият й албум от 2016-а, когато излезе „Joanne“.", "date": "2019.08.27", "title": "Лейди Гага влезе в студиото"}
{"url": "https://standartnews.com/kultura/teylr-suift-stana-nay-visokoplatenata-pevitsa-400312.html", "text": "От списание „Форбс“ обявиха Тейлър Суифт за най-високоплатената певица на годината. Тя е също така и най-високоплатеният артист , в която и да е сфера. 29-годишната носителка на „Грами“ е изкарала 185 милиона долара в рамките на изминалите 12 месеца. Повечето от печалбата е благодарение на световното й турне „Reputation Stadium Tour“, което събра рекордните 266 милиона. Новият албум на певицата „Lover“ излезе миналата седмица и вече завладя световните класации. Суифт  успя да удвои успеха на Бионсе, която е зад нея на второ място. Ноулс е изкарала 81 милиона през последната година, които идват главно от съвместното й турне с Джей Зи „On The Run II“. На трето място застана Риана с 62 милиона, като печалбите й са главно от модната й марка. В класацията следват Кейти Пери (57,5 милиона), Пинк (57 милиона), Ариана Гранде (48 милиона), Дженифър Лопес (43 милиона), Лейди Гага (39,5 милиона), Селин Дион (37,5 милиона) и Шакира (35 милиона). Комбинираните приходи на певиците в челната десетка възлизат на 645,5 милиона – с 28,5 процента повече в сравнение с миналата година.", "date": "2019.08.27", "title": "Тейлър Суифт стана най-високоплатената певица"}
{"url": "https://standartnews.com/kultura/vdigat-pametnik-na-nikola-manev-v-chirpan-400338.html", "text": "\r\n  Паметник на Никола Манев ще бъде поставен в двора на Тянковата къща в Чирпан, която приживе големият живописец превърна в изящна галерия. Това съобщи за Радио Стара Загора синът на художника Александър Манев. Както е известно, в този ембламатичен двор, в съседство с родната къща на Яворов, преди година по желание на самия Манев тук бе положена и урната с праха му.  Автор на бронзовата фигура на твореца, който почина на 25 август м.г. в Париж,  е известният ни скултпор Георги Чапкънов. Предварително е било планирано паметникът на Манев да бъде открит на 31 август по време на традиционния фестивал под наслов „Обичам те, Чирпане!“. Той бе организиран с голяма любово приживе от самия художника 19 години поред. Чапа обаче все още не бил готов със скулптурата. \r\nВ събота, при откриване на тазгодишното издание на този колоритен празник, синът на големия български творец ще връчи на кмета на Чирпан Кичка Петкова ключа на Тянковата Къща. Никола Манев я откупи преди време превърна я в галерия и я завеща на любимия си Чирпан. Александър Манев ще обяви и дарение от 35 картини на баща си за галерията в Чирпан. \r\nЗвездите в първото посмъртното издание на феста, организиран от новоучредената фондация  „Никола Манев, ще бъдат легендарната актриса Емилия Радева и актьорът от народния театър „Иван Вазов“ Николай Урумов. Същият ден в двора на Тянковата къща ще бъде подредена и фотоизложба „Невероятните мигове“. Тя включва 21 фотографии на Владимир Прингов и Борис Букарев, запечатали звездите от всички издания на фестивала с Никола Манев", "date": "2019.08.27", "title": "Вдигат паметник на Никола Манев в Чирпан"}
{"url": "https://standartnews.com/kultura/desetiya-opera-fest-zavlyada-bansko-400348.html", "text": "През изминалия уикенд в Банско се проведе десетото издание на фестивала за оперна и класическа музика – Банско Опера Фест. Фестивалът бе открит в четвъртък вечер с невероятния концерт „Вивалди и Малкия Ото” в прекрасното изпълнение на Софийската филхармония и детската образователна програма Фортисимо Фамилия. Втората вечер продължи с известната опера –„Набуко” от Джузепе Верди представена от Варненската Държавна Опера под диригентството на Кръстин Настев. Фестивалът завърши в събота вечер с блестящото изпълнение на световноизвестния мюзикъл „Чикаго“ от Боб Фос отново в изпълнение на Държавна Опера Варна с диригент Страцимир Павлов. През изминалите фестивални вечери на сцената присъстваха едни от най-големите имена на българското оперно изкуство – Пламен Димитров, Димитринка Райчева, Пламен Долапчиев, Гео Чобанов, Силвия Ангелова и много други. Банско Опера фест превърна центъра на планинския град в незабравима феерия от музика, картини и емоции, благодарение на прекрасните декори и впечатляващите изпълнения на музиканти, балет и солисти. Банско Опера Фест се проведе под открито небе на централния градски площад. Специалните гост-артисти и звездите на българското оперно изкуство бяха настанени в Кемпински Хотел Гранд Арена Банско, който е сред организаторите на фестивала заедно с община Банско и музикална компания Монте Мюзик.  Входът, както обикновено, беше безплатен за публиката, а за гостите на петзвездния хотел бяха предоставени специални пропуски за първите редове пред сцената. Наскоро назначеният генерален мениджър на Кемпински Хотел Гранд Арена Банско - Кристиан Руге коментира: „ Много съм щастлив, че имах възможността да бъда част от това красиво културно събитие, което хотелът подкрепя вече десет години поред. Гостите ни бяха много впечатлени и споделиха с мен, че ще се върнат отново през следващата година, за да се насладят на Банско Опера Фест. Фестивалът заслужено се е превърнал в един от най-мащабните класически форуми в България, привличайки все повече гости в Банско всяка година.” Руге има повече от 25 години стаж в туристическата индустрия с изключително богат опит, натрупан в Германия, Ню Йорк, Полша, Египет, Китай, Обединените арабски емирства и Саудитска Арабия.", "date": "2019.08.27", "title": "Десетия опера фест завладя Банско"}
{"url": "https://standartnews.com/sport/blgariya-izliza-s-nay-dobrite-si-atleti-na-balkaniadata-400354.html", "text": "България ще разчита на най-добрите си състезатели за Балканиадата по лека атлетика в Правец на 2 и 3 септември. Тимът ще бъде воден от голямата звезда в спринта в последните години и европейска шампионка на 100 метра от Хелзинки 2012 Ивет Лалова-Колио, а в състава при жените се открояват още имената на олимпийската вицешампионка на скок височина от Рио 2016 Мирела Демирева, на действащата европейска шампионка на гюле в зала от Глазгоу 2019 Радослава Мавродиева, на континенталната вицешампионка на троен скок в зала от прага 2015 Габриела Петрова и на световната шампионка за девойки до 20 години в тройния скок от Тампере 2018 Александра Начева. При мъжете пък България ще разчита на опитните Тихомир Иванов (скок височина) Митко Ценов (3000 метра стипълчейз), Георги Иванов (гюле) , Момчил Караилиев и Георги Цонов (троен скок), както и на отбелязващия сериозен прогрес в последно време Марк Славов (копие). БНТ 3 ще излъчва пряко Балканиадата и двата дни. \r\n \r\n \r\n100 м - Ивет Лалова-Колио, Инна Ефтимова \r\n200 м - Ивет Лалова-Колио, Инна Ефтимова \r\n800 м - Полина Тодорова \r\n1500 м - Елица Тодорова \r\n5000 м - Маринела Нинева \r\n3000 стипълчейз - Билсерин Сюлейман \r\n100 м. с преп - Елена Митева \r\n400 м. с преп - Кристина Борукова, Бояна Чепилева \r\nСкок височина - Мирела Демирева \r\nСкок дължина - Милена Миткова, Александра Начева \r\nТроен скок - Габриела Петрова, Александра Начева \r\nГюле - Радослава Мавродиева \r\nДиск - Рената Петкова \r\nЧук - Екатерина Димова \r\nКопие - Михаела Петкова, Елена Узунова \r\nСедмобой - Ива Александрова \r\n \r\n \r\n100 м - Антонио Иванов \r\n200 м - Антонио Иванов \r\n800 м - Алекс Василев \r\n1500 м - Стоян Владков \r\n5000 м - Йоло Николов \r\n3000 стипълчейз - Митко Ценов, Йоло Николов \r\n110 м. с преп. - Станислав Станков \r\n400 м. с преп. - Николай Николов \r\nСкок височина - Тихомир Иванов, Михаил Иванов \r\nОвчарски скок - Атанас Петров \r\nСкок дължина - Даниел Анков \r\nТроен скок - Момчил Караилиев, Георги Цонов \r\nГюле - Георги Иванов \r\nЧук - Данел Файаз-Джахани, Живко Господинов \r\nКопие - Марк Славов \r\nДесетобой - Васил Власов, Даниел Немски", "date": "2019.08.27", "title": "България излиза с най-добрите си атлети на Балканиадата"}
{"url": "https://standartnews.com/sport/zvezda-atakuva-shampionskata-liga-s-tank-400355.html", "text": "Съветски танк бе паркиран пред стадиона на Цървена звезда преди възловия мач-реванш на сръбския гранд срещу Йънг Бойс от плейофа за влизане в групите на Шампионска лига. Идеята е на водещата фенфракция на звездашите - Делие и цели надъхване на играчите за мача, обяви БНР. Двубоят е довечера от 22,00 ч, а в първата среща в Швейцария двата тима направиха 2:2. Танкът е модел Т-55 и е изваден от употреба преди години. Клубът одобри този ход, но в Хърватия съзрязаха провокация, тъй като машината е използвана във Вуковар във войната в Югославия през 90-те години на миналия век. \"Провокация! Танк от Вуковар е паркиран в центъра на Белград\", написа хърватското издание \"Вечерни лист\".  От Цървена звезда обаче твърдят, че идеята с танка няма нищо общо с войната. \"Това е символ откакто съм фен на Звезда. Няма нищо общо с войната, която свърши преди 25 години и този ход е изцяло свързан със спорта\", коментира фен на сръбския гранд.", "date": "2019.08.27", "title": "Звезда атакува Шампионската лига с танк"}
{"url": "https://standartnews.com/biznes/koka-kola-shche-obsluzhva-klientite-si-ot-edin-ofis-400364.html", "text": "За първи път откакто оперира в България, Кока-Кола ХБК ще приюти всички свои организации под един покрив - с над 1000 служители, които ще работят заедно в модерно и дигитализирано пространство, съобщават от компанията. Освен възможностите за работа и развитие в производството и дистрибуцията, в България също така се помещават споделените центрове за услуги на Кока-Кола ХБК в сферата на финансите, човешките ресурси и ИТ услугите, които работят за всички 28 държави в Групата. Сградата, в която вече се помещават Кока-Кола Хеленик Ботълинг Къмпани България и Споделеният център за услуги на Кока-Кола ХБК, ще приюти още Кока-Кола Хеленик Груп Ай Ти Сървисис и Груповите функции на компанията у нас, за да повиши гъвкавостта, сътрудничеството и иновациите – ключови елементи за постигането на още по-висока удовлетвореност на потребителите. „Искаме да дадем възможност на нашите служителите да работят с най-добрите дигитални инструменти, да си сътрудничим по гъвкав начин, за да отключим уникалните възможности на различните ни екипи и да се развиваме заедно като едно семейство в динамична и иновативна работна обстановка“, каза Ален Брухар (на снимката горе) - директор „Бизнес решения и системи“ на Групата Кока-Кола ХБК при откриването на новия офис. От създаването си през 1992 г. Кока-Кола ХБК България е един от основните икономически двигатели в страната. С над 2 300 служители, два производствени центъра - в Костинброд и Банкя, шест дистрибуционни центъра и 84 млн. лв. данъци и такси, внесени в държавния бюджет за 2018 г., компанията продължава да има ключов принос към развитието на местната икономика. Новият облик на офиса на Кока-Кола Хеленик Груп Ай Ти Сървисис е проектиран като просторна модерна споделена работна среда с технологии, обособени зони за почивка, социализация и няколко зелени точки за рециклиране. В днешния конкурентен пазар на труда привлекателната и вдъхновяваща работна среда играе решаваща роля за наемането и задържането на служители. „Традиционните начини на работа се промениха и служителите очакват гъвкавост и възможности за дистанционна работа като част от техните разширени здравни и социални придобивки“, казва Брухар. „Новият ни офис отразява тези очаквания, като предлага помещения за съвместна работа, заседателни зали с интерактивни маси, различни дизайни на бюра и модерни средства за телеконференции. Обединяването на всички наши екипи в това иновативно работно пространство ще бъде от голямо значение за бъдещето на нашия бизнес в България“, допълва той.", "date": "2019.08.27", "title": "Кока-Кола ще обслужва клиентите си от един офис"}
{"url": "https://www.standartnews.com/sport/zvezda-atakuva-shampionskata-liga-s-tank-400355.html", "text": "Съветски танк бе паркиран пред стадиона на Цървена звезда преди възловия мач-реванш на сръбския гранд срещу Йънг Бойс от плейофа за влизане в групите на Шампионска лига. Идеята е на водещата фенфракция на звездашите - Делие и цели надъхване на играчите за мача, обяви БНР. Двубоят е довечера от 22,00 ч, а в първата среща в Швейцария двата тима направиха 2:2. Танкът е модел Т-55 и е изваден от употреба преди години. Клубът одобри този ход, но в Хърватия съзрязаха провокация, тъй като машината е използвана във Вуковар във войната в Югославия през 90-те години на миналия век. \"Провокация! Танк от Вуковар е паркиран в центъра на Белград\", написа хърватското издание \"Вечерни лист\".  От Цървена звезда обаче твърдят, че идеята с танка няма нищо общо с войната. \"Това е символ откакто съм фен на Звезда. Няма нищо общо с войната, която свърши преди 25 години и този ход е изцяло свързан със спорта\", коментира фен на сръбския гранд.", "date": "2019.08.27", "title": "Звезда атакува Шампионската лига с танк"}
{"url": "https://standartnews.com/svyat/evakuirakha-kshchi-v-germaniya-zaradi-izbyagala-kobra-400347.html", "text": "Бягство от терариум в германския град Херне на змия кобра доведе до евакуацията на няколко къщи в града, пише Дойче веле, цитирани от канал 3. Полицията обяви, че не могат да кажат къде е отишло опасното влечуго и продължават да го търсят. Кобрата избягала от терариум в неделя, което предизвикало евакуацията на около 30 обитатели на четири къщи в района. Змията била забелязана в коридора на една от къщите, но докато хората реагират, изчезнала отново. Ветеринари и полицаи поръсили брашно из сградата, в която била забелязана кобрата, с надеждата, че ще остави следи и ще я открият. Било разпънато и двойнозалепващо тиксо, отново с идеята за проследяване на змията, но и това не проработило.", "date": "2019.08.27", "title": "Евакуираха къщи в Германия заради избягала кобра"}
{"url": "https://standartnews.com/sport/atakuvame-angliya-s-vadnerson-i-marselino-400369.html", "text": "Селекционерът на националния ни отбор по футбол събра своята група от 25 футболисти. От тях 14 играят в родното първенство, а останалите 11 зад граница. Причината за голямата бройка е неясното състояние на някои от състезателите. Балъков гласува доверие най-вече на \"орлите\", от които е повикал петима, двама от ЦСКА и Етър и по един от Левски, Ботев Пловдив, Славия, Черно море и Локо също попаднаха в сметките на треньора. Поради причината, че младежкия национален отбор има важен квалификационен мач през септември, Краси не пожела да прибавя юноши към състава. „Смятаме, че тези играчи са бъдещето на българския футбол и евентуалното им класиране на голямо първенство е от фундаментално значение за развитието им, затова и предпочитаме да им дадем възможност да бъдат в максимално силен състав“, обясни наставникът. Пред лъвовете предстои трудно гостуване в Англия на 7 септември , а след това и приятелски мач с Ирландия. За европейските квалификации нищо чудно да видим родените зад граница, но с български паспорт, Вандерсон и Марселиньо в стартовите състави. ", "date": "2019.08.27", "title": "Атакуваме Англия с петима от Лудогорец"}
{"url": "https://standartnews.com/biznes/pri-nesobrazeni-izkopni-raboti-na-firma-e-sksan-kabel-na-chez-400339.html", "text": "Без електрозахранване за около 1 час и 30 \r\nминути останаха около 1100 клиенти на \r\nтериторията на квартал Младост 2 в \r\nСофия, а също така и голяма част от \r\nтрафопостовете, които захранват \r\nшколата на МВР-Симеоново. Екипи на \r\nдружеството отстраниха повредата.", "date": "2019.08.27", "title": "При несъобразени изкопни работи на фирма е скъсан кабел на ЧЕЗ"}
{"url": "https://www.standartnews.com/sport/chakat-valeri-bozhinov-v-bursasport-400356.html", "text": "Нападателят на Ботев (Вр) Валери Божинов е близо до преминаване в турския втородивизионен Бурсаспор, съобщава местната преса. 33-годишният Божинов, който е свободен агент, е постигнал договорка за личните си условия със \"зелено-белите\" и ще получава 300 хиляди евро на сезон. Нападателят се очаква да пътува за Бурса в най-скоро време. За последно Божинов игра в Левски през пролетта,  като записа 4 гола в 11 мача.", "date": "2019.08.27", "title": "Чакат Валери Божинов в Бурсаспор"}
{"url": "https://standartnews.com/svyat/bolsonaro-iska-makron-da-mu-se-izvini-400371.html", "text": "Бразилският президент Жаир Болсонаро обяви днес, че е готов да обсъжда международна помощ от Г-7 за справяне с пожарите в Амазония, ако френският му колега Еманюел Макрон \"оттегли обидите си\", предаде Франс прес. \"Най-напред г-н Макрон трябва да оттегли обидите си, които отправи срещу мен\", каза пред журналисти Болсонаро, който имаше предвид обвиненията на френския президент, според които той е \"излъгал\" за ангажиментите си в областта на околната среда. Болсонаро обвини Макрон, че поставя под въпрос суверенитета на Бразилия на фона на напрежението, предизвикано от бушуващите в Амазония пожари, предаде Асошиейтед прес. Размяната на остри реплики дойде, след като френският президент постави под въпрос искреността и решимостта на Болсонаро да защитава биоразнообразието. Той написа в Twitter: \"Нашият дом гори. Буквално. Амазонската джунгла - белите дробове, които произвеждат 20% от кислорода на планетата ни, горят! Това е международна криза\". Последва обвинение от страна на Болсонаро, че френският президент е с \"колониално мислене\"...и така, неусетно, езикът загрубя. Вчера Г-7 обеща 20 милиона долара помощ в борбата с огъня и за защита на тропическите гори в Амазония, освен 12-те милиона долара от Великобритания и 11 милиона долара от Канада, но от кабинета на бразилския президент отговориха, че няма приемат помощта от Г-7. Преди това обаче бразилският президент в словесната война с Макрон премина всички граници на дипломацията след като в неделя привърженик на Болсонаро публикува съобщение във Фейсбук, в което се подиграва с появата на Бриджит Макрон и я сравнява с първата дама на Бразилия Мишел Болсонаро. \"Сега разбирате защо Макрон напада Болсонаро?\", написа той под не особено сполучлива снимка на 65-годишната Бриджит Макрон, която е с 28 години по-голяма от съпругата на Болсонаро - Мишел. А Болсонаро отговори във Фейсбук: \"Не унижавайте човека, ха-ха\". Междувременно президентът на САЩ Доналд Тръмп изрази подкрепа за усилията на бразилския си колега Жаир Болсонаро в борбата с пожарите в Амазония, предадоха световните агенции. ", "date": "2019.08.27", "title": "Болсонаро иска Макрон да му се извини"}
{"url": "https://standartnews.com/sport/chakat-valeri-bozhinov-v-bursasport-400356.html", "text": "Нападателят на Ботев (Вр) Валери Божинов е близо до преминаване в турския втородивизионен Бурсаспор, съобщава местната преса. 33-годишният Божинов, който е свободен агент, е постигнал договорка за личните си условия със \"зелено-белите\" и ще получава 300 хиляди евро на сезон. Нападателят се очаква да пътува за Бурса в най-скоро време. За последно Божинов игра в Левски през пролетта,  като записа 4 гола в 11 мача.", "date": "2019.08.27", "title": "Чакат Валери Божинов в Бурсаспор"}
{"url": "https://standartnews.com/svyat/otnovo-protesti-v-germaniya-zaradi-blgarski-i-rumnski-tsigani-400379.html", "text": "Заради проблемите с новозаселилите се стотици хора от България и Румъния, в германския град Хорн-Бад Майнберг се проведоха демонстрация и контрадемонстрация, при които имаше и прояви на насилие. Една малка крайнодясна партия беше призовала към мълчалив протест, но успя да събере едва 16 участника. Срещу тях демонстрираха около 200 граждани, които скандираха \"Нацистите вън!\". При възникналите сблъсъци полицията употреби палки и лютив спрей, един човек пострада, а активист на крайнодесните беше временно задържан. Хорн-Бад Майнберг е с население от 17 000 души и се намира в най-многолюдната германска провинция Северен Рейн-Вестфалия. Тамошният представител в провинциалния парламент Денис Мелцер е изпратил неотдавна писмо до министър-председателя на Северен Рейн-Вестфалия Армин Лашет, в което се казва следното: \"Тук уседнаха около 700 заселници от Източна Европа, като повече от половината идват от България. Гражданите и гражданките все по-често се оплакват от проблеми с интеграцията им, от замърсяване на обществените места, нарушаване на задължението да изпращат децата си на училище, кражби, агресия и открита проституция\". Местният вестник \"Липише Ландесцайтунг\" пише, че граждани на България и Румъния се заселват в градчето от три години насам. \"В резултат от това възникват големи проблеми, защото една част от новозаселилите се привличат внимание със своето лошо поведение. На заседание на Общинския съвет през юли се събраха около 300 граждани, които упражниха сериозна критика. Стана дума за хулиганство, за масово задръстване с боклуци, за престъпност и нарушаване на образователните правила.\" Вестникът припомня, че в Хорн-Бад Майнберг вече е стартирал диалог с гражданите по този проблем: \"Обект на критики е най-вече откритата проституция на паркинга на един супермаркет. Освен това полуголи жени безсрамно и разкрепостено предлагали услугите си от прозорците на жилищата. Друга голяма тема е боклукът. Твърди се, че тези граждани понякога изхвърляли сметта си на частни парцели.\" Местните политици призовават проблемът с преселниците да се решава чрез диалог, а не чрез насъскване и подбуждане към омраза. Михаел Нипел, активист на една гражданска инициатива в Хорн, твърди, че крайнодесните просто използват натрупалите се проблеми с хората, пристигнали от Балканите, за да вдигат шум около себе си. Неговият колега Дитмар Арвайлер също смята, че крайнодесните паразитират върху тревогите на местните хора, породени от проблемите с новозаселилите се. Но който изпитва такива тревоги, трябва не да участва в мълчаливи протести, а да се включи в гражданския диалог, призовава Арвайлер.", "date": "2019.08.27", "title": "Отново протести в Германия заради български и румънски цигани"}
{"url": "https://standartnews.com/biznes/obnovyavat-oborudvaneto-v-mini-maritsa-iztok-400322.html", "text": "\r\n  На финала е мoнтaжът нa двaтa нoви poтopни мнoгoĸoфoви бaгepa КWК-2000 и КWК-400L, c ĸoитo щe ce oбнoви чacт oт тeжĸoтo миннo oбopyдвaнe в „Mини Mapицa-изтoĸ”, cъoбщиxa днес oт пpecцeнтъpa нa дpyжecтвoтo. Πpeдвиждa ce багеритe дa бъдaт въвeдeни в eĸcплoaтaция пpeз пpoлeттa нa идната година.  Kъм мoмeнтa cтpoeжът нa бaгep КWК-2000 е почти зaвъpшeн, мoнтиpaли ce cпoмaгaтeлнитe инcтaлaции и ce дoвъpшвa гopнoтo cтpoeнe. Приключила е и работата по eлeĸтpoинcтaлaциятa нa cъopъжeниeтo, пpeдcтoели пycĸoвите проби c нaпpeжeниe 20 kV. \r\n   Монтажът на другия бaгep - КWК-400L, ĸoйтo  е по-мaлъĸ , вeче е готов нa 85%. Дoлният cтpoeж e бил зaвъpшeн, paбoти ce пo гopния cтpoeж, мoнтиpaт ce cпoмaгaтeлни ĸoнcтpyĸции, eлeĸтpo и мexaничнoто oбopyдвaнe. \r\n    От дружеството припомнят и за cĸлючения дoгoвop зa пpoeĸтиpaнe, изpaбoтĸa, дocтaвĸa, изгpaждaнe и пycĸaнe в eĸcплoaтaция нa poтopни бaгepи oт типa ЅRѕ 2000 и oт типa ЅRѕ 200” c ĸoнcopциyм „FАМUR – Бългapcĸa eнepгeтиĸa”. Cтoйнocттa нa дoгoвopa e за близо 26 млн. eвpo и ce финaнcиpa по равно със coбcтвeнo yчacтиe и бeзвъзмeзднa пoмoщ oт Meждyнapoдния фoнд „Koзлoдyй”. Мините са осигурили своите средства със заем от Eвpoпeйcĸaтa бaнĸa зa възcтaнoвявaнe и paзвитиe. Бeзвъзмeзднa финaнcoвa пoмoщ, одобрена oт Acaмблeятa нa дoнopитe нa Meждyнapoдния фoнд „Koзлoдyй”, е за малко над 15 млн. еврo .  \r\n  Фото Мини МИ", "date": "2019.08.27", "title": "Обновяват оборудването в  \"Мини \"Марица-изток\""}
{"url": "https://www.standartnews.com/sport/blgariya-izliza-s-nay-dobrite-si-atleti-na-balkaniadata-400354.html", "text": "България ще разчита на най-добрите си състезатели за Балканиадата по лека атлетика в Правец на 2 и 3 септември. Тимът ще бъде воден от голямата звезда в спринта в последните години и европейска шампионка на 100 метра от Хелзинки 2012 Ивет Лалова-Колио, а в състава при жените се открояват още имената на олимпийската вицешампионка на скок височина от Рио 2016 Мирела Демирева, на действащата европейска шампионка на гюле в зала от Глазгоу 2019 Радослава Мавродиева, на континенталната вицешампионка на троен скок в зала от прага 2015 Габриела Петрова и на световната шампионка за девойки до 20 години в тройния скок от Тампере 2018 Александра Начева. При мъжете пък България ще разчита на опитните Тихомир Иванов (скок височина) Митко Ценов (3000 метра стипълчейз), Георги Иванов (гюле) , Момчил Караилиев и Георги Цонов (троен скок), както и на отбелязващия сериозен прогрес в последно време Марк Славов (копие). БНТ 3 ще излъчва пряко Балканиадата и двата дни. \r\n \r\n \r\n100 м - Ивет Лалова-Колио, Инна Ефтимова \r\n200 м - Ивет Лалова-Колио, Инна Ефтимова \r\n800 м - Полина Тодорова \r\n1500 м - Елица Тодорова \r\n5000 м - Маринела Нинева \r\n3000 стипълчейз - Билсерин Сюлейман \r\n100 м. с преп - Елена Митева \r\n400 м. с преп - Кристина Борукова, Бояна Чепилева \r\nСкок височина - Мирела Демирева \r\nСкок дължина - Милена Миткова, Александра Начева \r\nТроен скок - Габриела Петрова, Александра Начева \r\nГюле - Радослава Мавродиева \r\nДиск - Рената Петкова \r\nЧук - Екатерина Димова \r\nКопие - Михаела Петкова, Елена Узунова \r\nСедмобой - Ива Александрова \r\n \r\n \r\n100 м - Антонио Иванов \r\n200 м - Антонио Иванов \r\n800 м - Алекс Василев \r\n1500 м - Стоян Владков \r\n5000 м - Йоло Николов \r\n3000 стипълчейз - Митко Ценов, Йоло Николов \r\n110 м. с преп. - Станислав Станков \r\n400 м. с преп. - Николай Николов \r\nСкок височина - Тихомир Иванов, Михаил Иванов \r\nОвчарски скок - Атанас Петров \r\nСкок дължина - Даниел Анков \r\nТроен скок - Момчил Караилиев, Георги Цонов \r\nГюле - Георги Иванов \r\nЧук - Данел Файаз-Джахани, Живко Господинов \r\nКопие - Марк Славов \r\nДесетобой - Васил Власов, Даниел Немски", "date": "2019.08.27", "title": "България излиза с най-добрите си атлети на Балканиадата"}
{"url": "https://standartnews.com/svyat/makron-zagovori-za-sblizhavane-s-rusiya-400363.html", "text": "Трябва \"да преосмислим връзките си с Русия\", защото \"изтласкването на Русия далеч от Европа е голяма грешка\", заяви днес френският президент Еманюел Макрон, цитиран от Франс прес. В реч пред посланиците на Франция в чужбина, събрали се на годишна среща в Париж, Макрон, който вече се изказа благосклонно за нормализиране на отношенията с Москва, обтегнати след анексията на украинския полуостров Крим през 2014 г., каза: \"Трябва стратегически да проучим пътищата за такова сближаване и да поставим условията си за него\". \"Зная, че мнозина от вас понякога\" са работили по въпроси, по които \"всички са ги карали да имат някакво подозрение към Русия, понякога оправдано\", заяви Макрон пред дипломатите. \"И ние структурирахме тези отношения, след падането на Берлинската стена, на основата на това недоверие\", изтъкна френският президент. \"И аз не проявявам никаква наивност, като искам да преструктурирам тези отношения\", увери той. \"Ние сме в Европа и ако в даден момент не знаем как да направим нещо полезно с Русия, ще останем с дълбоко безплодно напрежение, ще продължим да имаме замразени конфликти в цяла Европа, да имаме Европа, която е арена на стратегическа борба между САЩ и Русия, следователно ще има последици от Студената война на наша земя\", посочи Макрон. \"Това казах миналата седмица на президента Путин в Брегансон: трябва да вървим напред стъпка по стъпка\". \"Трябва стратегически да проучим пътищата за такова сближаване и да поставим условията си за него\", отбеляза френският президент. На 21 август Макрон каза, че е \"уместно\" Русия да може \"в крайна сметка\" да се върне в Г-7, която ще се превърне отново в Г-8. Абсолютно необходимото предварително условие за повторно приемане на Русия е намирането на решение по отношение на Украйна въз основа на Минските договорености, посочи френският президент.", "date": "2019.08.27", "title": "Макрон заговори за сближаване с Русия"}
{"url": "https://www.standartnews.com/sport/atakuvame-angliya-s-vadnerson-i-marselino-400369.html", "text": "Селекционерът на националния ни отбор по футбол събра своята група от 25 футболисти. От тях 14 играят в родното първенство, а останалите 11 зад граница. Причината за голямата бройка е неясното състояние на някои от състезателите. Балъков гласува доверие най-вече на \"орлите\", от които е повикал петима, двама от ЦСКА и Етър и по един от Левски, Ботев Пловдив, Славия, Черно море и Локо също попаднаха в сметките на треньора. Поради причината, че младежкия национален отбор има важен квалификационен мач през септември, Краси не пожела да прибавя юноши към състава. „Смятаме, че тези играчи са бъдещето на българския футбол и евентуалното им класиране на голямо първенство е от фундаментално значение за развитието им, затова и предпочитаме да им дадем възможност да бъдат в максимално силен състав“, обясни наставникът. Пред лъвовете предстои трудно гостуване в Англия на 7 септември , а след това и приятелски мач с Ирландия. За европейските квалификации нищо чудно да видим родените зад граница, но с български паспорт, Вандерсон и Марселиньо в стартовите състави. ", "date": "2019.08.27", "title": "Атакуваме Англия с петима от Лудогорец"}
{"url": "https://standartnews.com/regionalni/mvr-zatyaga-kontrola-po-ptishchata-v-silistra-400323.html", "text": "Допълнителни мерки за подобряване на пътната безопасност разпореди ръководството на силистренската полиция, след като двама души загинаха, а други шестима пострадаха при пътнотранспортни произшествия през изминалата седмица в областта. Ще бъде засилен контролът върху скоростните режими в населените места и извън тях. Пътните полицаи ще следят за неправилно и рисково изпреварване, за използване на предпазни колани в автомобилите, включително и на задните седалки, и за носене на каски от мотоциклетистите. Планирани са специализирани полицейски операции, включително и по метода на широкообхватния контрол. Определени са точки за контрол с автоматизирани технически средства, съобразени по време и място с интензивността на движението. В периода от 19 до 25 август в Силистренска област са регистрирани 9 катастрофи с 2 загинали и 6 пострадали. Само през изминалата седмица на територията на областта са установени 682 нарушения на правилата за движение, 560 от които нарушения на скоростните режими, съобщават от пресцентъра на ОД на МВР в крайдунавския град.  ", "date": "2019.08.27", "title": "МВР затяга контрола по пътищата в Силистра"}
{"url": "https://standartnews.com/regionalni/otvarya-vrati-dom-literaturna-stara-zagora-400361.html", "text": "След десетилетия безпризорно митарстване по тавани и мазета архивите  на осиротелия след приватизацията музей „Литературна Стара Загора“ най-после ще намерят истински дом. ,Днес започна пренасянето на целия реквизит и архив на  музея в новото помещение, което се намира в приземния етаф на регионалния офис на Националния осигурителен институт\", съобщи зам.-кметът на Стара Загора Иванка Сотирова. Според нея  той щял да отвори врати официално най-вероятнов началото на октомври. Новият дом „Литературна Стара Загора“ ще разполага с всички условия за съвременно съхранение на богатия литературния фонд на старозагорските поети и писатели. Предвижда се голяма част от додументите и материалите да бъдат дигитализирани, за бъдатдостъпни за публиката. Новият литературен музей ще разполага и със зала за провеждането на различни културни събития.  \r\nНа финалната права бил и ремонтът на друг културен обект - концертната зала  в бившия синдикален дом в Стара Загора. Строителите са обещали да го завършат до средата на септември", "date": "2019.08.27", "title": "Отваря врати Дом \"Литературна Стара Загора\""}
{"url": "https://standartnews.com/svyat/svinski-srtsa-zamenyat-choveshkite-400381.html", "text": "Модифицирани свински сърца ще заменят човешките при трансплантация само след няколко години, сподели революционната новина хирургът, извършил първото успешно присаждане преди 40 години във Великобритания. Нещо повече - сър Терънс Инглиш обясни, че бившият му асистент от 1979 година още тази година ще опита интервенция, при която ще замени човешки със свински бъбрек, предаде БГНЕС. Експертите смятат, че това може да положи основите за по-сложни трансплантации на животински органи в човешкото тяло в процес, наречен ксенотрансплантация. \"Ако резултатът от трансплантация на бъбрек от прасе на човешко същество бъде задоволителен, много вероятно е само след няколко години да можем да направим същото със сърцето\", категоричен е 87-годишният англичанин пред Съндей телеграф. \"Ако това \"работи\" с бъбреците, ще \"сработи\" и със сърцето... Това променя всичко, що се отнася до трансплантациите\", обясни той. Медиците обясняват, че всъщност свинското сърце има много подобна анатомия с човешкото сърце, така че се използва като модел за разработване на нови лечения. Сърдечните заболявания в момента се считат за глобален проблем, прераснал в пандемия, засягаща най-малко 26 милиона души по света. Така свинските сърца могат да помогнат глобално в разработването на революционен метод за човечеството за справяне със сърдечно-съдовите заболявания.", "date": "2019.08.27", "title": "Свински сърца заменят човешките"}
{"url": "https://standartnews.com/biznes/erp-sever-modernizira-klyuchovi-sorzheniya-v-razgrad-400345.html", "text": "Електроразпределение Север инвестира 85 хиляди лева в модернизация на оборудването в подстанциите „Абритус“ и „Тетово“, и възлова станция „Разград“ в областния град. Обновените съоръжения ще повишат сигурността и качеството на електрозахранването на близо 32 000 домакинства и фирми в Разград и близките населени места. В подстанция Абритус е извършена подмяна на прекъсвач 110 kV на силов трансформатор с нов съвременен елегазов. Във възлова станция Разград са монтирани нови релейни защити и вторичната комутация на изводи средно напрежение. В подстанция Тетово са сменени токоизправител и акумулаторна батерия. Инсталираното съвременно оборудване осигурява значително по-висока чувствителност и бързодействие и гарантира безаварийна работа на съоръженията. Подстанциите и възловите станции имат стратегическо значение за надеждното функциониране на електроразпределителната мрежа. Подстанциите трансформират напрежението от високо към средно напрежение. Възловите станции разпределят електрическата енергия по електропроводите. Съвременното оборудване позволява прехвърляне и преразпределяне на електрическите товари - при изключване на един от електропроводите, другите се използват за алтернативно захранване, което предотвратява неудобството на клиентите от изключване. Електроразпределение Север е част от групата ЕНЕРГО-ПРО Варна. Дружеството управлява и поддържа електроразпределителна мрежа с обща дължина от 42 626 км. на територия от близо 30 000 кв. км и обхваща 9 административни области в Североизточна България - Варна, Велико Търново, Габрово, Добрич, Разград, Русе, Силистра, Търговище и Шумен.", "date": "2019.08.27", "title": "ЕРП Север модернизира ключови съоръжения в Разград"}
