{"url": "https://standartnews.com/kultura/nikolay-tabakov-vzpyava-zhivota-kato-lyubovna-sreshcha-403785.html", "text": "\"В „Нула време” Николай Табаков разказва горчивия и недъгав наш животец, събрал го в някакво дунавско градче. Прави го благо-иронично, като и сам се намесва в действието, скрит под инициалите Н.Т. Алхимията на разказа сплавя ведно човешкото живеене (с неговите безсмислици и простотии), компресира времето и дестилира сместа до един отговор. Защото се пита за смисъла на живот. А той е, настоява Н.Т., в самия живот с неговата ненакърнима вечност. В онзи живот, който е безкрайна любовна среща и чийто собствен смисъл е човекът“, казва Георги Каприев, който представи в „Перото“ томчето. Всъщност романът не се чете за нула време. Пред изкушеното читателско око се взривява феерия от образи, галерия от чешити, калейдоскоп от цветни обикновени, редови личности, та до самия край на романа, който ни обдарява с усещането, че и в най-незабележимия човек има собствен космос, съизмерим с истинския в тайнствата на човешката неповторимост. Малкият град оживява в „Нула време“, където мисълта за смисъла на живота и битовите дребнотемия съжителстват в необявено примирие, откровеният смях не страни от трагичното, а тъгата и болката търсят в смеха бягството от своята неизбежност.", "date": "2019.10.12", "title": "Николай Табаков възпява живота като любовна среща"}
{"url": "https://standartnews.com/kultura/kakvo-razreshava-tarantino-na-robrt-forster-403789.html", "text": "  актьорът , съобщи Асошиейтед прес. \r\n стана световно известен с ролята си на Макс Чери във филма на режисьора Куентин Тарантино “Джаки Браун”.  Причина за кончината му е била  За своето изпълнение в “Джаки Браун” Форстър получи номинация за \"Оскар\" за най-добра мъжка поддържаща роля.  Световна слава на актьора донесе и участието му във филма на Куентин Тарантино \"Мълхоланд драйв\" (2001), в който той игра детектив Макнайт. Робърт Фостър Уолъс-младши е роден на 13-ти юли 1941 година в Рочестър, Ню Йорк, САЩ. Има бакалавърска степен по история от Университета Рочестър. Отказва се от първоначалното си намерение да учи право и се посвещава на киното. Още в студентските си години Фостър играе главните роли в любителски драматични спектакли, като например „Bye Bye Birdie”.  Син е на Грейс, Дороти (Монтанарелла), която е родена в Италия, и на Робърт Уолъс Форстера-старши, който е работил като укротител на слоновете в цирка „Ringling Bros. and Barnum & Baileу Circus”. За ролята на Макс Чери  в „Джаки Браун” Тарантино разрешава на Форстер в памет на баща си да държи в кабинета си плакат на цирка, който се вижда в кадрите.  ", "date": "2019.10.12", "title": "Какво разрешава Тарантино на Робърт Форстер"}
{"url": "https://standartnews.com/kultura/lolova-mama-ne-iskashe-da-stavam-aktrisa-403761.html", "text": "„Мама не искаше да ставам актриса. Гонеше ме с  пръчка из стаята и викаше: А сега да те видим колко хубаво ще ми рецитираш ти!“, разказа през смях и сълзи Татяна Лолова в „Перото“, където 200 нейни фенове я аплодираха за новата й книга  „Дневници& Делници“ със знака на „Книгомания“. Оказва се, че родителката на звездата хич й не желаела да чуе за кандидатстване в Академията и била по-склонна да я прати в търговията, за да изкарва пари. Но учителките на Таня от 7-мо училище се намесили решително в битката за нейното бляскаво бъдеще. Тази и още много истории, изпълнени със самоирония, меланхолия, носталгия и обич към тези, които вече физически не са между нас, сподели примата на сцената и екрана. Великата комедиантка благодари на първия си мъж Ивелин, че я е направил жена, на непрежалимия си съпруг Славе, с когото живя 56 години, че я е направил майка, на сина си Сава, на внуците Сава и Матео, на снаха си, на брат си... Сред почитателите, които станаха на крака за овациите, бяха 93-годишната Катя Воденичарова – легендарната шефка на „Хумор, сатира и забава“ в радиото, кметът на София Йорданка Фандъкова, заместничката й Малина Едрева, директорите на Народния театър и на „199“ Мариус Донкин и Анна Монова, Иван Кулеков, Филип Аврамов, Велислав Павлов, Силвия и Теди Кацарови...     „Животът е бърз. Думите – кратки“, твърди Лолова без претенции да се изживява като мъдрец, макар че завладява с прозрения, достойни за всемирната философия. Когато Славето си отива навръх Рождество на 2018-а, неукротимата иначе актриса е на крачка от депресията. Тя е тъжна и неутешима в самотата си, въпреки че край нея са синът й Савата, снахата, прекрасните внуци – както и верните приятели. Тогава един от тях, журналистът Георги Тошев, предлага нестандартна терапия – Татяна да извади старите, пожълтели и овехтели тетрадки, изпълнени с винаги свежи и вечни разкази и чувства за скъпи колеги. Лолова първо почти отказва – още повече че нейната биография, писана в съавторство с Георги Каприев, отдавна е хит с няколко издания. Но Тошев я убеждава, че това е различен жанр, който обаче със същата сила ще върне читателите в най-вълнуващите моменти от битието и кариерата й. Защото Лолова е живата история в храма на Мелпомена - тя е дамата, за която комедията никога не е старомодна, а дуендето е възможно всяка вечер на сцената. „Откъде я намирам тази енергия? Не знам. Купувам я. Плащам кеш или ми я дават на юнашко доверие? Уморих се да подскачам върху жаравата на ежедневието! Уморих се да ловя краищата на левовете! И да ги придърпвам внимателно, за да ги свържа. Уморих се да жаля за всеки, който живее по-тежко от мен! Уморих се да се чувствам бодра и да се радвам на всяко разсъмване! Уморих се да мечтая през зимата за едно безгрижно потапяне в морето! Уморих се да съм уморена! Здравей, бодрост!“, излива душата си Лолова. И не крие, че понякога се чувства като чакалня на гара - хора, хора - някои са останали в сърцето й, други са го напуснали… Но пък е щастлива, че всичките й роли са били „по мярка“. „Светът на театъра е красив само на сцената. Зад кулисите може да бъде грозен, тъжен“, категорична е Лолова. И въпреки че има образи, които не е изиграла и режисьори, с които се е разминала, най-значими за нея остават партньорите й. „Какви артисти бяха до мен! Те са моите делници. Празниците са за близките ми\", искрена е тя. Някои от бойните си другари е описала без редакция, други е нарисувала без ретуш. Георги Парцалев – „черна лъскава коса, блестящи тъмни очи, дълги извити мигли, тънки мустачки, стройна фигура, елегантно екстравагантен, сдържан и щедър, чакан, обичан, сияен и мрачен понякога“ – за нея винаги е център на шумни компании. Човекът, който най-много иска да изиграе Дон Кихот, Таня нарича „най-тъжният клоун, който раздава смях“.  „Играла съм с нея много. Тя е част от мен и аз съм част от нея, но тя е чешит, уникална, яка, буйна, съмняваща се, нежна, всеотдайна, подозираща, очарователна, смела… Тя е Стояна. Стои. Солидно. Многозначително. Убедително“, започва Лолова за Мутафова. И припомня, че за 60-те години, в които са заедно, понякога ги бъркат, защото и двете са „смешни“ артистки. Най-майтапчийският коментар на този факт през 80-те идва от феноменалния зевзек Константин Коцев.  „Много важно - и мен ме бъркат с вас!“. А Лолова и досега припомня на Мутафова нейна реплика, произнесена преди представление през 1957 година: „Уф, веднъж да се пенсионирам“. Никога не са се карали, макар че не липсват конфликтни „звездни“ ситуации. „Поканиха ме преди 2–3 години в Америка и Канада. Много е далече… И всеки ден представления от град на град, от щат на щат. Ооо, не! Стоянка пропътува и проигра тежкото приключение след моето „Не!“. Чух тя как е приела поканата за интервю. Интервюиращата – хиперинтелигентна, елегантна съседка, познава и двете ни отпреди да се роди (тя, не ние!). И може би последният въпрос, зададен много сдържано, нежно, деликатно: „А в това, че вас, двете с Лолова, винаги ви противопоставят, има ли нещо вярно и от какво идва?“ Не мога да опиша, мога само да имитирам хилядите нюанси на изразителното лице: „Божеее! Глупости! Ъъъ... Не знам вече“. Стопира внезапно. Поема голяма глътка въздух и процежда едно дълго: „Ннндааа! Винаги ни слагаха на една и съща роля. За да ни скарат!“ Е, сега... Аз какво да кажа? Бог и разпределенията, закачвани на таблото в театъра, са ми свидетели. Никога със Стоянка не сме играли една и съща роля. Стояна остави в ефира: Винаги! Аз оставям на хартия: Никога! Това е положението“, отсича Таня. И добавя: „Можеше ли двата противоположни полюса – Северният и Южният, да се съберат на екватора, обгръщащ малката ни крехка земя? Не знам. Едва ли. Май не! Стоянооо!“ Сред най-най-милите й е Григор Вачков, състудент от Академията. „Беше ярък, масивен, с дръпнати очи, буйна черна коса, силен, изразителен глас. Беше роден за артист. Не можеш да го отминеш. Когато се разминаваш с него, нещо те дръпва за главата и вратът ти се извива, за да продължиш да го гледаш“ – това е Гришата на Лолова. „С него бяхме от хората, които Сърчо извика да основаваме нов театър – Сатиричния. Веднъж на улица „Солунска“ излизаме група млади артисти от кино „Славейков“, близо до мястото, където маестро Чапкънов сложи да седят Петко и Пенчо Славейкови. Гришата, силно развълнуван от филма, прошепна: „Дойде нашият ред! Вече ще сме ние! Няма да мине киното през нас!“ Киното не можа да мине без него. И телевизията не мина без него. И в Театъра игра много. Колкото можа. И навсякъде беше „запазена марка“. Беше луд за дъщеря си.  Много искаше да има и момче. Син. Много обичаше да черпи. Да храни и пои приятели, близки, познати и непознати. Беше болен, но рядко му личеше. Ведър и жизненолюбив. Много талантлив. Обичаше да прави подаръци. Често и без повод. Винаги намираше повод. От него имам копринен черен шал на цветя, руски, с дълги ресни. Купи ми го от изложба на улица „Г. С. Раковски“. Беше най-красивият експонат. На петгодишния ми син подари страхотен туристически нож с кокалена дръжка и красив кожен калъф. Сам не пиеше, малко ядеше, но се радваше да види, че на всички им е вкусно. Наливаше чашите и викаше: „Наздраве!“. Традиционният послепис на Лолова - тук към Гришата Вачков - е най-разбиващият в „Дневници & Делници“: „Стой там и ни чакай. Идем един по един. Ще правим изкуство, тук май не им е до изкуство“. Татяна и Невена Коканова имат разни периоди – дълго са неразделни, а после добри хора им врътват интрижка. \"Изглежда, най-лесно се разделят „неразделните“, твърди Лолова.  Когато през 1973 Таня заминава за Париж, Коканова прави нещо важно и ценно за нея – помага й така, както се помага само на най-близките. Лолова говори още за Калоянчев, за Георги Русев, за Коста Цонев... Обяснява се в любов на Цветана Манева, но я обвинява, че крие бясното си чувство за хумор. Прекланя се пред твърдия характер на Лили Иванова и пред нейното кредо: \"Благодаря! Мога и сама!\". ", "date": "2019.10.12", "title": "Лолова: Мама не искаше да ставам актриса"}
{"url": "https://standartnews.com/kultura/chapa-stvori-zhezl-403784.html", "text": "Професор Георги Чапкънов бе избран за автор на знаменателната „украсена тояга“, с която ще дефилира в чест на 70-годишния юбилей на Националната спортна академия професор Пенчо Гешев. Предводителят на висшата образователница досега бе единственият наш ректор, лишен от жезъл - този задължителен символ на високия пост. Инициатор на идеята за създаване на  изключителната бронзова пластика с 24-каратово златно покритие е доцент д-р Тодор Чобанов, заместник-кмет за културата, образованието и спорта, уточнява Агенция „Тенев“.", "date": "2019.10.12", "title": "Чапа сътвори жезъл"}
{"url": "https://standartnews.com/kultura/tsenzura-za-olivr-stoun-403807.html", "text": "Прочутата кинокомпания Warner Bros. е стопирала разширената версия на „Убийци по рождение“ на Оливър Стоун, която е трябвало да се завърти на фестивала Beyond в Лос Анжелис.  Шефовете на студиото явно са се изплашили от обществените реакции и възможностите за „масови безредици“ на фона на скандала, който провокира „Жокера“. Драмата на Тод Филипс веднага раздели обществото в САЩ на  две – едните обявиха лентата за „лява пропаганда“ и критика на капитализма, а другите – „про Доналд Тръмп“ и расистка.  През август Оливър Стоун и екипът му са празнували 25 години от старта на „Убийци по рождение“. По този повод режисьорът е искал да пусне пълния вариант на въпросния закрит фестивал, в чиято програма са хоръри и трилъри, но продуцентите са му наложили цензура.  „Те все така се страхуват от филма. Пуснаха „Жокера“, но мен ме забраниха“, е заявил Стоун. „Момчета, ако вие сте настроени към „масови безпорядки“, то просто ги извършете“, призовал е той репортерите, дошли да отразяват форума. И е добавил, че не киното, а правителството на САЩ и медиите носят отговорност за стрелбите. „Защо не обвиняват  Пентагона и военния бюджет от трилиони долари, който използваме, за да окупираме планетата? Защо по телевизиите подстрекават хората да се сражават? Насилието се носи из въздуха. Един филм не може да го предизвика – в медиите е всеки ден. Който и канал да включите, ще видите стрелба, полицейски сериал, история за убийство. Доброто момче винаги ликвидира лошото!“, е бил гневен Стоун. Всъщност пълната версия на „Убийци по рождение“ съдържа още четири минути, които са били изрязани преди пускането четвърт век назад. Въпреки това тогава обвиняват филма в пропаганда на насилие и противозаконни действия и свързват много от последвалите престъпления с хита на Оливър Стоун.      ", "date": "2019.10.12", "title": "Цензура за Оливър Стоун"}
{"url": "https://standartnews.com/kultura/zhenski-bg-khor-omayva-germaniya-403795.html", "text": "Женският хор „Български гласове-Берлин“ с диригент Боряна  Величкова е сред най-вълнуващите публиката арт формации в Германия. Преди броени дни православният храм  „Свети свети Кирил и Методий“ в Хамбург бе огласен от ритъма и мелодиите на състава, почерпени от вековните традиции в песенния ни фолклор. Концертът бе благотворителен - в полза на църквата. Ангелогласните  певици, очаровали с  хармонията на автентичните народни бисери и модерните аранжименти, са от Франция, Англия, Румъния, България, Австрия, Германия и Русия. Те разчупиха географските, жанровите и културните граници, за да потопят ценителите в свят, изпълнен с красота. Родопските „Изгреяла е ясна звезда“, “Пусто му лудо и младо“, „Недельо“, “Притури се планината“  и  любовните песни от Пиринския край “Море айде, айде“, „Заспало е челебийче“ се превърнаха в уникално преживяване в храма, мост между човека и Космоса. Отец Кръстин благодари на гостите за приятелската подкрепа и прекрасното изживяване. Културното събитие бе удостоено и от консула – професор д-р Герд Имайер, който  направи дарителски жест. Гастролът в Хамбург беше заради участието на самодейната трупа  в Elbphilharmonie Hamburg. “Една от моите хористки, Лиза Моргенщерн - с българска жилка в кръвта си, успешна поппевица, използва  наши народни ритми в своите аранжименти. Всъщност това е подготовка за новия й албум, който тя ще запише заедно с нас. Участвахме в  попкултурния фестивал  в Берлин и този в Reeperbahn Festival в Хамбург. Спонтанно дойде и идеята да зарадваме българите и немците, които ценят нашия песенен фолклор. Радваме се за новата църква и решихме да я подпомогнем в закупуването на олтар и икони“, казва Боряна Величкова. Музикалната критика определя „Български гласове-Берлин“ като  „явление в развитието на фолклорните хорове извън България“ и заедно с женския хор „Седянка“от датския град Орхос като „водещи по световните сцени\". \"Певиците търсят автентична  звучност, която оформя стила на Родопите“, казва Катя Барулова - дългогодишен диригент на Народния хор при НУФИ „Филип Кутев“ в Котел. Повечето момичета от хора са студентки или работят - за тях  пеенето  е  хоби, но те са на професионално ниво. Българският език им е труден, но се справят с текстовете и се борят с орнаментиката. „Преодоляваме трудностите и вървим напред. Много е интересно как чужденец съпреживява и носи нашата музика“, добавя Боряна. За нейните момичета хорът е  чист спомен от детството, поглед към миналото, но и начин да запазят своята идентичност,  сътворявайки музика послание за мир. “Най-голямо удовлетворение е да видя, че са успели да предадат емоцията на публиката“, споделя Боряна, която е работила с родопския славей Нели Андреева, с утвърдените композитори Георги Андреев и Николай  Пеев. Кариерата на талантливата Боряна, която живее и твори в Берлин,  започва през 2004-а, когато  основава Българския смесен православен хор, за да популяризира славянската тематична музика. Няколко години по-късно той очарова Берлин, става един от водещите камерни състави и печели награди  на фестивали в България, Полша, Унгария, Северна Македония, Финландия. Израснала в семейство на музиканти, минала през Академията в Пловдив  и школата на професор Вичева, Боряна се утвърждава като певица и хоров диригент под ръководството  и на известния  д-р Четинян. Педагог от висока класа,  тя  работи с деца и младежи - хорово дирижиране, пеене и пиано в елитното училище “Бах“. Създава и детски хор „Шарена гайда“, а вече има и свое музикално училище в Берлин.", "date": "2019.10.12", "title": "Женски БГ хор омайва Германия"}
{"url": "https://www.standartnews.com/sport/natsionalite-izmknakha-00-v-podgoritsa-403748.html", "text": "Националите по футбол измъкнаха 0:0 при гостуването на Черна гора в мач от група А на квалификациите за Евро 2020. Двубоят се игра в Подгорица пред полупразен стадион. Българският тим игра добре само първите 30 минути в които създаде няколко положения за гол. Краев дори се разписа 15 минути преди почивката, но попадението му бе отменено заради засада. През второто полувреме дойде и времето на вратаря Пламен Илиев да се намесва решително, за да не паднем за пореден път. Стражът на Лудогорец се намеси решително в 53-ата минута при удар на Йовович и 3 минути по-късно когато спаси силен шут на Хакшабанович. В понеделник отборът воден от Красимир Балъков приема на ст. \"Васил Левски\" Англия. Докато националите ни се мъчиха в Подгороца Чехия успя да обърне Англия в 2:1 в Прага. Хари Кейн откри от дузпа за гостите в 5-ата, но Брабец изравни 4 минути по-късно. В 85-ата Ондрашек вкара победния гол за Чехия.  В класирането начело са Англия и Чехия с по 12 т, пред Косово 8, а България и Черна гора имат по 3. фото ЕПА/БГНЕС", "date": "2019.10.12", "title": "Националите измъкнаха 0:0 в Подгорица"}
{"url": "https://standartnews.com/svyat/nova-strelba-v-tsrkva-v-sashch-403814.html", "text": "Стрелец откри огън в събота в църква, в която се провеждало погребение в малко градче в Ню Хемпшир, като рани няколко души, преди да бъде задържан, съобщиха от полицията. Полицейски служител в североизточния щат заяви пред AФП, че не знае колко души са ранени или какъв е бил мотивът за стрелбата. \r\n \r\nАтаката е станала в Петдесятната църква в Нова Англия,  град с 15-хилядно население в крайните южни райони на щата. \r\n \r\nПолицейският служител заяви, че стрелецът е задържан. \r\n   ", "date": "2019.10.12", "title": "Нова стрелба в църква в САЩ"}
{"url": "https://standartnews.com/svyat/sruti-se-khotel-v-nyu-orlins-403821.html", "text": "Спасители вадят тела под руините на новостроящ се хотел  \"Хард рок\" в Ню Орлийнс Сградата е рухнала на улицата заедно с работниците. На мястото на инцидента са изпратени няколко екипа на спешна помощ и спасители \r\nНай-малко един човек е загинал, а трима са ранени. Горните етажи на строящата се сграда са започнали да падат един върху друг, а след това една от стените е паднала на земята. До момента не са ясни причините за инцидента.", "date": "2019.10.12", "title": "Срути се хотел в Ню Орлиънс"}
{"url": "https://www.standartnews.com/sport/balkov-dovolen-ot-tochkata-v-podgoritsa-403752.html", "text": "Селекционерът на националите по футбол Красимир Балъков остана доволен от показаното себераздаване и желанието за победа, които българските национали са показали при равенството 0:0 в гостуването на Черна гора от квалификациите за Евро 2020 година.  „Показахме характер, искахме на всяка цена да победим. През втората част имахме спад за около 15 минути, но до края на двубоя искахме повече победата. За жалост не успяхме да си резлизираме шансове, Мисля, че направихме добра крачка напред\", сподели Балъков.  „Виждате, че искахме да победим на всяка цена. Това се видя и от формацията и момчетата, които бяхме избрали. През второто полувреме а съжаление не влязохме в ритъма добре и трябваше да правим смени, за да върнем отново контрола в средата“. „Попето играе на същата позиция и в клуба си. Идеята беше да имаме по-добро притежание на топката и да имаме по-добри идеи е средата. Доволен съм от желанието за победа и себераздаването. Доволен съм от всички, които играха днес“. „Марселиньо и Вандерсон дадоха много, но противника ни изненада с пасивността си и сгъстените пространства между линиите. Това ни затрудни, „Това е една малка светлинка в тунела. С всяка точка или 3 се добива самочувствие и се надявам срещу Англия да се справим добре. Във футбола нищо не е невъзможно. Такива срещи като днешната са добри за моментите през март, когато ще дойдат истинските мачове“, завърши националният селекционер. ", "date": "2019.10.12", "title": "Балъков доволен от точката в Подгорица"}
{"url": "https://standartnews.com/svyat/yaponiya-se-gotvi-za-nay-moshchniya-tayfun-403755.html", "text": "Япония се готви за най-мощния тайфун, който ще я връхлети, от повече от 60 години, предадоха световните агенции. \r\n \r\nНационалната метеорологична служба сравни Хагибис с тайфуна Ида, който през 1958 г. отне живота на над 1200 души. \r\n \r\nБлизо 10 милиона човека в Япония се готвят за евакуация. Над 7,6 милиона са били посъветвани да започнат да се подготвят, а повече от 1,7 милиона - за непосредствена евакуация, съобщи ТАСС. БГНЕС В столицата Токио повечето ресторанти, магазини и аптеки днес са затворени. Хагибис се придвижва към Япония от югоизток с 25 км/ч и пориви на вятъра, достигащи скорост от близо 200 км/ч. Очаква се тайфунът да достигне Токио около 21 ч. (15 ч. българско време) днес. \r\n \r\nВ Япония вече бе съобщено за първа жертва и за щети, причинени от Хагибис. 40-годишен шофьор е загинал, след като бурен вятър буквално изхвърлил колата му от пътя в съседната на Токио префектура Чиба, съобщи още ТАСС. \r\n \r\nВ същия регион четирима души са били ранени при срутването на къща. Над 750 000 домакинства в Чиба са без ток. БГНЕС Над 1600 вътрешни полета бяха отменени. Ще бъдат анулирани и всички международни полети, които бяха предвидени тази нощ от летищата на Токио. \r\n \r\nНасрочените за днес квалификации от Формула 1 за Голямата награда на Япония, както и две срещи от Световното първенство по ръгби, на което страната е домакин, бяха отменени. \r\n \r\n\"Хагибис\" означава \"бързина\" или \"скорост\" на един от езиците, говорени във Филипините, отбелязва Ройтерс.", "date": "2019.10.12", "title": "Япония се готви за най-мощния тайфун"}
{"url": "https://standartnews.com/svyat/stivn-segal-ne-znae-ima-li-ruska-pensiya-403766.html", "text": "Актьорът Стивън Сегал, получил руско гражданство, не знае дали му се начислява пенсия, съобщава агенцията за градски новини \"Москва\". \"Нямам представа дали получавам пенсия или не. Аз съм млад\", заяви 67-годишният Сегал на пресконференция за старта на II Международен фестивал по айкидо. Той каза още, че работи по филмов проект в Русия, но не разкри подробности. Сегал получи руско гражданство през 2016 г.", "date": "2019.10.12", "title": "Стивън Сегал не знае има ли руска пенсия"}
{"url": "https://www.standartnews.com/sport/sk-dema-prie-mastrs-a-na-verigata-17-403754.html", "text": "Водещият спортен комплекс \"ДЕМА\" бе домакин на петият пореден турнир от тазгодишното издание на националната тенис лига \"17+\". Финалният мастърс беше отворен за всички участници, но точките от всички мачове се удвояват, а след него стават ясни и крайните победители. Мачовете се играха в трудни и неблагоприятни условия на дъжд и студено време, но всички участници показаха добра игра, желание за победа, спортменско отношение и борба до последната точка. В турнирът поединично Георги Мирчев, който беше и първи поставен в горната част на схемата показаха отлична форма и без големи затруднения достигна до финалния мач. По пътя той победи силни съперници като Никола Димитров и Руси Гюров. В долната част на схемата на финал се класира Влади Моленда, бивш държавен шампион, ветеран и най-възрастен участник в тези турнири. За класирането си на финала, той преодоля последователно Даниил Иванов и Стоян Плугаров, които също направиха много силни игри през изминалите турнири. В интересен финал мач, от който резултат щеше да се определи и крайният победител във веригата, Георги Морчев спечели с 5/3,4/0 и по този начин категорично затвърди лидерската си позиция. В турнира по двойки личаха интересни имена на добре играещи и настоящи състезатели като бившия национал и многократен държавен шампион Цветан Михов и Стефан Люцканов, Влади Моленда и Руси Гюров и др. Мачовете се играят в групи на принципа „всеки срещу всеки” като първите две дойки излизат на полуфинал, а там се играе директна елиминация между първите от едната срещу вторите от другата.   В едната група обиграната двойката Моленда и Гюров, победители в няколко турнира по двойки записаха две победи над финалиститите от предният турнир Ваньо Василев и Пол Кортлендер с 6/2 и над Георги Мирчев и Стефан Люцканов с 7/6 (5). В другата група дебютната двойка Никола Димитров и Цветан Михов също записаха две убедителни победи, първо над Богомил Радославов и Петър Петров с 6/3, а после и над силната и обиграна двойка Веселин Трифонов и Григор Шопов отново с резултат 6/3.   На полуфиналите Гюров/Моледа се наложиха над Петров/Радославов с 6/2, а в другият мач след много драма, дълги и успоравни геймове и различни обрати двойката Люцканов/Мирчев успя да спечели срещу Димитров/Михов с 6/4. На финала Гюров/Моленда бяха още по убедителни и за втори път спечелиха срещи Мирчев и Люцканов с 4/2 и 4/0. По традиция за всички загубили участници своят първи мач получават възможност за допълнителна изява в утешителния турнир. Там победител стана Богомил Радославов, който отстрани Веселин Трифонов с резултат 6/2. За всички победители бяха предвидени стилни купи и медали, а за всеки един участник имаше награди от партньорите на лигата. Oт \"Doppel Herz\" бяха предвидени висококачествени немски хранителни добавки, а от \"4МOVE\" изотонични напитки. За първите двамата в крайната ранглиста бяха осигурени и допълнителни награди от хотел \"Св.Иван Рилски Банско\", а именно за първият - три дневна почивка, за вторият двудневна. По традиция чрез томбола се предоставя и още една двудневна почивка на състезателят участвал във всичките турнири през годината. Тази награда отиде при Ален Дечев. Никола Димитров, пък остана единственият и най-постоянен участник, от самото създаване на лигата и състезателят, който през всичките тези шест години винаги завършва в първите 8 най-добри в крайната ранглиста. Благодарим на нашите партньори и поздравления за всички тенисисти, които премериха сила в този успешен проект наречен национална тенис верига „17+“. Всяка година турнирите стават все по-популярни, записват се нови и все по-добри участници от цялата страна. За другата година се надяваме да продължим с тази тенденция, коментираха организаторите на веригата.", "date": "2019.10.12", "title": "СК \"ДЕМА\" прие Мастърс-а на веригата \"17+\""}
{"url": "https://standartnews.com/svyat/sashch-zaplashikha-turtsiya-s-tezhki-sanktsii-403760.html", "text": "Съединените щати ще наложат тежки санкции на Турция при неприемливи действия от нейна страна, предупреди президентът Доналд Тръмп, имайки предвид турската военна операция срещу кюрдски милиции в Северна Сирия, предаде Ройтерс, цитирана от БТА. Вчера турските въоръжени сили засилиха кампанията си в Северна Сирия, като президентът Реджеп Тайип Ердоган обяви, че операцията ще продължи въпреки американските предупреждения. Ройтерс отбелязва, че офанзивата е предизвикала риск от хуманитарна катастрофа и е повдигнала въпроси за политиката на Тръмп в региона. \"Ако Турция направи нещо, което не трябва да прави, ние ще й наложим санкции, които досега са изпитвали само няколко страни\", подчерта Тръмп. По-рано американският министър на финансите Стивън Мнучин съобщи, че президентът е разрешил въвеждането на много сериозни санкции срещу Турция, след като тя започна офанзивата си в Сирия. Засега наказателните мерки не са активирани, но може да бъдат задействани при необходимост, уточни Мнучин. ", "date": "2019.10.12", "title": "САЩ заплашиха Турция с тежки санкции"}
{"url": "https://standartnews.com/balgariya-obshtestvo/borisov-zaminava-utre-za-yordaniya-403759.html", "text": "Българска правителствена делегация, водена от министър-председателя Бойко Борисов, заминава на официално посещение в Йордания на 13 октомври. \r\n \r\nЦелта на визитата на министър-председателя е разширяване на сътрудничеството между България и Хашемитското кралство в политическия, икономическия и културния диалог между двете страни. \r\n \r\nПредстоящото в края на седмицата посещение е първото на български премиер в страната от далечната 2002 година, когато Симеон Сакскобурготски и крал Абдула Втори обсъдиха в Аман пътищата за развитие на двустранното сътрудничество, конкретно в икономиката и търговията. Самият Борисов пък се е срещал с Абдула Втори в Йордания през 2005 г. в качеството си на главен секретар на МВР. Тогава ген. Борисов бе на тридневно работно посещение в Аман, където се срещна с представители на йорданските служби. Последната среща между двамата бе преди година в Албания, където под домакинството на премиера Еди Рама се състоя традицонната среща по процеса \"Акаба\", иницииран от монарха на близкоизточната страна.  \r\n \r\nНа 13 октомври Бойко Борисов ще бъде приет от краля на страната Абдула II бин ал-Хусейн. Не е ясно обаче къде ще бъде приета българската делегация, тъй като резиденцията на йорданското кралско семейство е разположена не в един-единствен дворец, а на територията на целия комплекс Ал Макар – в превод „щаба“, напомнящо за събитията от периода на Арабското въстание, когато на тези земи се базирали арабските войски, освободили от турците Аман, столицата на съвременна Йордания, през 1918 г. Впрочем имената на самите дворци, разположени на територията на „Щаба“, ни връщат към източния разкош. Например \"Рагадан\" – основната резиденция на Нейно Величество. Името му произлиза от арабския глагол „живея комфортно“. А името на двореца \"Басман\" се превежда като „радост“. Абдула, считан за пряк наследник на пророка Мохамед, е първият съвременен владетел на кралството. Причината за съвременните му политически и международни възгледи е престижното образование, което получава в чужбина – служи в Британската армия, следва международна политика в Оксфордския университет, посещава занятия в Джорджтаунския университет. \r\n \r\nНека не забравяме и кръвната връзка между България и Йордания, основана на родството между Симеон Сакскобурготски и Абдула Втори – преки потомци на севилската мюсюлманска принцеса Зайда, която от своя страна е потомка на Фатима, дъщеря на пророка Мохамед. Според историческите изводи през XI век Зайда се спасява от нашествието на берберите в християнския двор на кастилския крал Алфонсо VI, става негова любовница и му ражда син. Неговата потомка Изабела през XIV се омъжва за графа на Кеймбридж и му ражда Ричард Плантагенет, граф на Йорк и баща на знаменития английски крал Ричард III. Оттук е и кръвната връзка между дианстията Сакс-Кобург и Гота и наследниците на самия пророк Мохамед, сред които е и йорданския крал Абдула Втори. \r\n \r\nПредстоящото посещение на българския премиер Бойко Борисов в Йордания е продължение на диалога на високо равнище между София и Аман, активизирал се в предходната година – първо с посещението на президента Радев и съпругата му Десислава в Аман през декември м.г., последвано от визита на принцесата на Йордания Дана Фирас у нас по покана на министър Николина Ангелкова преди дни. Освен това за по-малко от половин година министър Екатерина Захариева се срещна неколкократно с колегата си Айман Сафади, министър на външните работи и емигрантите на Йордания, като двамата обсъдиха възможности за реализиране на потенциал в редица области – сигурност, отбрана, военна индустрия, борба с тероризма, трафик на хора, информационни технологии, образование, туризъм, земеделие, продоволствена сигурност и др. \r\n \r\nНа 31.01.2018 г. в Аман бе подписана нова тригодишна програма за сътрудничество в областта на образованието, науката и културата за периода 2018 – 2020 г. Понастоящем между страните е създадена Смесена комисия за икономическо сътрудничество, която е приемник на съществуващата до 2007 българо-йорданска Смесена комисия за търговско и икономическо сътрудничество. \r\n \r\nОсобено значение за националните интереси на България е сътрудничеството с Йордания в областта на сигурността и превенцията на тероризъм. Макар и немногобройна, общността на завършилите ВУЗ в България йорданци и на смесените бракове на йорданци с български гражданки формират мост за разбирателство между двата народа, както и за активизиране на двустранните отношения.", "date": "2019.10.12", "title": "Борисов заминава утре за Йордания"}
{"url": "https://www.standartnews.com/sport/top-skiorite-ni-trenirat-s-avstriyski-i-slovenski-zvezdi-403775.html", "text": "Ползотворни тренировки с водещите състезатели на Австрия за Европейската купа и този на Словения за Световната купа проведоха националите на глетчера Хинтертукс. Алберт Попов и Камен Златков караха слалом заедно с Жан Кранец и Стефан Хадалин. Алпийците ни продължават лагера си на Хинтертукс до 20-и октомври, след което се прибират в София за функционални изследвания. Алберт Попов вече е в Зьолден, където тренира заедно с немския тим. Копирано от standartnews.com", "date": "2019.10.12", "title": "Топ скиорите ни тренират с австрийски и словенски звезди"}
{"url": "https://standartnews.com/sport/mazurek-vkara-2-gola-za-levski-403818.html", "text": "Левски победи с 2:1 срещу Пирин (Разлог) в контролна среща на стадион \"Септември\" в Разлог. Двете попадения бяха дело на Франко Мазурек (7,10). Домакините намалиха в 58-ата минута с гол на Милош Стоянов. Аржентинският халф на „сините“ изненада третодивизиония състав в 7-ата минута, когато засече центриране от корнер на Нашименто. Три минути след това той удвои след хубаво центриране на юношата Киров, който във втора поредна контрола играе за тима на позицията десен защитник.   До края на първата част Нашименто с глава пропусна, а удари на Мазурек, Димитров и два пъти на Мохамед минаха покрай вратата на състава от Югозападната Трета лига.   На полувремето Хубчев направи една промяна. Голмайсторът преди почивката Мазурек отстъпи мястото си на младока Мартин Петков. Таранът Алар пропусна с глава от няколко метра да вкара за 3:0, а при последвалата контраатака Пирин намали.  Деветката на 26-кратните шампиони получи хубаво подаване с пета от Петков, но този път стреля над гредата и пропусна нов шанс в 64-ата минута. Друг младок на \"сините\" Васил Сапунджиев замени Ейолфсон. Поредният юноша на лагера взет от Хубчев Владимир Сиромахов влезе на мястото на Чандъров, който получи лека травма в крака.", "date": "2019.10.12", "title": "Мазурек вкара 2 гола за Левски"}
{"url": "https://www.standartnews.com/sport/chovek-probyaga-maratona-za-pod-2-chasa-403786.html", "text": "Кениецът Елиуд Кипчоге влезе в историята, като първият човек на планетата, който завършва маратонско бягане за под два часа. Под непрестанните аплодисменти на десетки хиляди зрители по трасето във Виена, 34-годишният кениец премина психологическата бариера, изминавайки класическата маратонска дистанция от 42,195 км за 1 час 59 минути и 40 секунди.  Точно 41 елитни бегачи го съпровождаха поетапно през цялото време, за да поддържат темпото му, а водещата кола пред тях играеше ролята на щит срещу вятъра, освен това, проектираше на асфалта със зелен лазер къде точно трябва да се движат, за да се вместят във времето. Австрийската столица беше избрана заради минималната часова разлика с тренировъчния лагер на Кипчоге в Кения, заради доброто надморско равнище и отличните за целта атмосферни условия. През 2017 г. кениецът направи такъв опит на пистата за Формула 1 „Монца“, но тогава не му достигна съвсем малко – завърши за 2:00:25 часа, на 25 секунди от желаната цел. Той държеше и досегашния рекорд, поставен миналата година на маратона в Берлин, 2:01:39 часа. Времето на Кипчоге сега няма да се счита за официален световен рекорд, заради пейсърите, които бягаха с него, и заради това, че специално организираното за него събитие не е от календара на ИААФ.  Успехът на Кипчоге, обаче, предизвика еуфория сред сънародниците му, които се бяха събрали в центъра на Елдоред - градът, където Елиуд живее със семейството си. Хиляди симпатизанти по цял свят също ликуваха след историческото постижение на кениеца, който казва, че бяга, за да докаже, че човешките възможности нямат граници. фото ЕПА/БГНЕС", "date": "2019.10.12", "title": "Човек пробяга маратона за под 2 часа"}
{"url": "https://www.standartnews.com/sport/etr-i-manyunayted-s-golovo-shou-vv-veliko-trnovo-403788.html", "text": "Истински празник за футбола направиха ветераните на Етър и Манчестър Юнайтед на стадиона във Велико Търново. Двубоят на ст. \"Ивайло\" събра над 4000 зрители с завърши с победа на англичаните с 4:1. Етър игра с почти целия тим от 1991 г, когато спечели шампионската титла на България. Два гола за “Червените дяволи” отбеляза Лий Хендри, а по още по един добавиха Дани Уебър и Джонатан Грийн. Почетното попадение за Етър вкара в края на мача със задна ножица Бончо Генчев. За Етър играха Донев, С. Христов, Киряков, Цветанов, Попиванов, Димов, Г. Генчев, Кислов, Б. Генчев, Байчев, Гайдарски, Г. Георгиев, Данков, Арнаудов, Ем. Димитров, Хр. Белчев, Лъхчиев, Аргиров, а треньори бяха скамейката от Г. Василев и Ст. Петров. За Манчестър Юнайтед играха: Ник Кълкин, Джонатан Грийн, Лий Мартин, Дейвид Мей, Кристофър Каспър, Бенджамин Торнли, Майкъл Грей, Сами Макилрой, Дани Уебър, Ръсел Биърдсмор, Дарик Бразал, Кийт Гилеспи и Лий Хендри. Сред зрителите на трибуните бяха спортният министър Красен Кралев, лекоатлетката Йорданка Благоева, кмета на града Даниел Панов, шефовете на Етър Тошо Кръстев, Павлин Генчев и Ивайло Ангелов, както и други официални гости. В 3-ата минута целият стадион стана на крака и с аплодисменти почете паметта на Трифон Иванов. фото Спортал", "date": "2019.10.12", "title": "Етър и Ман.Юнайтед с голово шоу във Велико Търново"}
{"url": "https://www.standartnews.com/sport/medvedev-veche-e-na-final-v-shankhay-403790.html", "text": "Силното представяне през годината за Даниил Медведев продължава. Руснакът се класира за финал на турнира \"Мастърс\" по тенис в Шанхай (7,47 млн. долара). Поставеният под №3 в схемата на турнира Медведев показа здрави нерви в ключовите моменти и отстрани №6 Стефанос Циципас (Гърция) със 7:6 (5), 7:5. В спора за титлата утре вицешампиона от Откритото първенство на САЩ Даниил Медведев ще се изправи срещу Александър Зверев (Германия), който срази на полуфинала Матео Беретини (Италия) с 6:3, 6:4.", "date": "2019.10.12", "title": "Медведев вече е на финал в Шанхай"}
{"url": "https://standartnews.com/regionalni/mzh-skochi-ot-terasa-v-burgas-zaradi-pozhar-403820.html", "text": "Полицията евакуира живеещите във вход 4 на блок 105 в бургаския комплекс \"Меден рудник\" заради пожар. Причината е, че тази вечер в 19,25 часа е подаден сигнал за пожар на третия етаж в сградата, съобщиха от Областната дирекция на МВР. Запалилото се жилище е обитавано от 44-годишен мъж. Той се е опитал да излезе през входната врата на апартамента си, но се оказал блокиран. Затова скочил през терасата и е откаран в болница. Здравословното му състояние се изяснява. Първи на сигнала са се отзовали служителите от Четвърто РУ в морския град. Продължава гасенето на пожара в блока. Тепърва ще стане ясно какви са причините да избухнат пламъците.  ", "date": "2019.10.12", "title": "Мъж скочи от тераса в Бургас заради пожар"}
{"url": "https://standartnews.com/sport/natsionalite-izmknakha-00-v-podgoritsa-403748.html", "text": "Националите по футбол измъкнаха 0:0 при гостуването на Черна гора в мач от група А на квалификациите за Евро 2020. Двубоят се игра в Подгорица пред полупразен стадион. Българският тим игра добре само първите 30 минути в които създаде няколко положения за гол. Краев дори се разписа 15 минути преди почивката, но попадението му бе отменено заради засада. През второто полувреме дойде и времето на вратаря Пламен Илиев да се намесва решително, за да не паднем за пореден път. Стражът на Лудогорец се намеси решително в 53-ата минута при удар на Йовович и 3 минути по-късно когато спаси силен шут на Хакшабанович. В понеделник отборът воден от Красимир Балъков приема на ст. \"Васил Левски\" Англия. Докато националите ни се мъчиха в Подгороца Чехия успя да обърне Англия в 2:1 в Прага. Хари Кейн откри от дузпа за гостите в 5-ата, но Брабец изравни 4 минути по-късно. В 85-ата Ондрашек вкара победния гол за Чехия.  В класирането начело са Англия и Чехия с по 12 т, пред Косово 8, а България и Черна гора имат по 3. фото ЕПА/БГНЕС", "date": "2019.10.12", "title": "Националите измъкнаха 0:0 в Подгорица"}
{"url": "https://standartnews.com/sport/ronaldo-s-gol-699-403753.html", "text": "Кристиано Роналдо вече чука на кота 700. Нападателят се разписа при победата на Португалия над Люксембург с 3:0. Голът бе под №699 за португалецът в неговата кариера. \r\nС този успех Португалия остана на второ място в класирането с актив от 11 точки след 5 мача. Лидер е тимът на Украйна с 16 точки, но след 6 мача. \r\n ", "date": "2019.10.12", "title": "Роналдо с гол №699"}
{"url": "https://www.standartnews.com/sport/shinikova-ss-silen-start-na-kremlin-kp-403791.html", "text": "Изабелла Шиникова се класира за втория кръг на квалификациите на турнира по тенис за жени „Кремлин Къп\" в руската столица Москва. \r\nСъстезанието е от категория WTA Premier с награден фонд от 1,032,000 долара. \r\nШиникова разгроми на старта с 6-1, 6-2 втората поставена в пресявките и номер 111 в света Виталия Дяченко от Русия за по-малко от един час игра. \r\nЗа успеха си Изабелла заработи 13 точки за световната ранглиста. Във втория кръг на квалификациите Шиникова ще играе срещу победителката от мача между Олга Данилович от Сърбия и София Лансере от Русия. \r\nПо-късно днес Елица Костова ще стартира в турнира срещу Валентини Граматикопулу (Гърция).", "date": "2019.10.12", "title": "Шиникова със силен старт на \"Кремлин Къп\""}
{"url": "https://standartnews.com/sport/balkov-dovolen-ot-tochkata-v-podgoritsa-403752.html", "text": "Селекционерът на националите по футбол Красимир Балъков остана доволен от показаното себераздаване и желанието за победа, които българските национали са показали при равенството 0:0 в гостуването на Черна гора от квалификациите за Евро 2020 година.  „Показахме характер, искахме на всяка цена да победим. През втората част имахме спад за около 15 минути, но до края на двубоя искахме повече победата. За жалост не успяхме да си резлизираме шансове, Мисля, че направихме добра крачка напред\", сподели Балъков.  „Виждате, че искахме да победим на всяка цена. Това се видя и от формацията и момчетата, които бяхме избрали. През второто полувреме а съжаление не влязохме в ритъма добре и трябваше да правим смени, за да върнем отново контрола в средата“. „Попето играе на същата позиция и в клуба си. Идеята беше да имаме по-добро притежание на топката и да имаме по-добри идеи е средата. Доволен съм от желанието за победа и себераздаването. Доволен съм от всички, които играха днес“. „Марселиньо и Вандерсон дадоха много, но противника ни изненада с пасивността си и сгъстените пространства между линиите. Това ни затрудни, „Това е една малка светлинка в тунела. С всяка точка или 3 се добива самочувствие и се надявам срещу Англия да се справим добре. Във футбола нищо не е невъзможно. Такива срещи като днешната са добри за моментите през март, когато ще дойдат истинските мачове“, завърши националният селекционер. ", "date": "2019.10.12", "title": "Балъков доволен от точката в Подгорица"}
{"url": "https://www.standartnews.com/sport/prashchat-mri-stoilov-v-polsha-403792.html", "text": "Българският спец Станимир Стоилов е сред фаворитите за треньор на полския гранд Легия (Варшава), стана ясно днес. Столичният отбор се намира в сериозна криза и се намира на незавидното 9-о място в класирането. Именно заради това настоящият треньор Александър Вукович е пред уволнение. \r\nОчаква се полския агент Мариус Пиекарски да бъде натоварен с тежката задача за преговори с Мъри, който има не само високи финансови изисквания, но и сериозни гаранции за бъдещето развитие на бъдещия си клуб. Другите варианти пред Легия са руснакът Олег Кононов и украинецът Юрий Вернидуб. \r\nПоляците не са оптимистично настроени за привличането на някой от тези треньори, тъй като те са скъпоплатени. Твърди се, че и тримата биха поискали около 1 млн. евро годишна заплата. Стоилов за последно бе начело на националния отбор на Казахстан. \r\n ", "date": "2019.10.12", "title": "Пращат Мъри Стоилов в Полша"}
{"url": "https://standartnews.com/sport/sk-dema-prie-mastrs-a-na-verigata-17-403754.html", "text": "Водещият спортен комплекс \"ДЕМА\" бе домакин на петият пореден турнир от тазгодишното издание на националната тенис лига \"17+\". Финалният мастърс беше отворен за всички участници, но точките от всички мачове се удвояват, а след него стават ясни и крайните победители. Мачовете се играха в трудни и неблагоприятни условия на дъжд и студено време, но всички участници показаха добра игра, желание за победа, спортменско отношение и борба до последната точка. В турнирът поединично Георги Мирчев, който беше и първи поставен в горната част на схемата показаха отлична форма и без големи затруднения достигна до финалния мач. По пътя той победи силни съперници като Никола Димитров и Руси Гюров. В долната част на схемата на финал се класира Влади Моленда, бивш държавен шампион, ветеран и най-възрастен участник в тези турнири. За класирането си на финала, той преодоля последователно Даниил Иванов и Стоян Плугаров, които също направиха много силни игри през изминалите турнири. В интересен финал мач, от който резултат щеше да се определи и крайният победител във веригата, Георги Морчев спечели с 5/3,4/0 и по този начин категорично затвърди лидерската си позиция. В турнира по двойки личаха интересни имена на добре играещи и настоящи състезатели като бившия национал и многократен държавен шампион Цветан Михов и Стефан Люцканов, Влади Моленда и Руси Гюров и др. Мачовете се играят в групи на принципа „всеки срещу всеки” като първите две дойки излизат на полуфинал, а там се играе директна елиминация между първите от едната срещу вторите от другата.   В едната група обиграната двойката Моленда и Гюров, победители в няколко турнира по двойки записаха две победи над финалиститите от предният турнир Ваньо Василев и Пол Кортлендер с 6/2 и над Георги Мирчев и Стефан Люцканов с 7/6 (5). В другата група дебютната двойка Никола Димитров и Цветан Михов също записаха две убедителни победи, първо над Богомил Радославов и Петър Петров с 6/3, а после и над силната и обиграна двойка Веселин Трифонов и Григор Шопов отново с резултат 6/3.   На полуфиналите Гюров/Моледа се наложиха над Петров/Радославов с 6/2, а в другият мач след много драма, дълги и успоравни геймове и различни обрати двойката Люцканов/Мирчев успя да спечели срещу Димитров/Михов с 6/4. На финала Гюров/Моленда бяха още по убедителни и за втори път спечелиха срещи Мирчев и Люцканов с 4/2 и 4/0. По традиция за всички загубили участници своят първи мач получават възможност за допълнителна изява в утешителния турнир. Там победител стана Богомил Радославов, който отстрани Веселин Трифонов с резултат 6/2. За всички победители бяха предвидени стилни купи и медали, а за всеки един участник имаше награди от партньорите на лигата. Oт \"Doppel Herz\" бяха предвидени висококачествени немски хранителни добавки, а от \"4МOVE\" изотонични напитки. За първите двамата в крайната ранглиста бяха осигурени и допълнителни награди от хотел \"Св.Иван Рилски Банско\", а именно за първият - три дневна почивка, за вторият двудневна. По традиция чрез томбола се предоставя и още една двудневна почивка на състезателят участвал във всичките турнири през годината. Тази награда отиде при Ален Дечев. Никола Димитров, пък остана единственият и най-постоянен участник, от самото създаване на лигата и състезателят, който през всичките тези шест години винаги завършва в първите 8 най-добри в крайната ранглиста. Благодарим на нашите партньори и поздравления за всички тенисисти, които премериха сила в този успешен проект наречен национална тенис верига „17+“. Всяка година турнирите стават все по-популярни, записват се нови и все по-добри участници от цялата страна. За другата година се надяваме да продължим с тази тенденция, коментираха организаторите на веригата.", "date": "2019.10.12", "title": "СК \"ДЕМА\" прие Мастърс-а на веригата \"17+\""}
{"url": "https://standartnews.com/sport/top-skiorite-ni-trenirat-s-avstriyski-i-slovenski-zvezdi-403775.html", "text": "Ползотворни тренировки с водещите състезатели на Австрия за Европейската купа и този на Словения за Световната купа проведоха националите на глетчера Хинтертукс. Алберт Попов и Камен Златков караха слалом заедно с Жан Кранец и Стефан Хадалин. Алпийците ни продължават лагера си на Хинтертукс до 20-и октомври, след което се прибират в София за функционални изследвания. Алберт Попов вече е в Зьолден, където тренира заедно с немския тим. Копирано от standartnews.com", "date": "2019.10.12", "title": "Топ скиорите ни тренират с австрийски и словенски звезди"}
{"url": "https://standartnews.com/sport/chovek-probyaga-maratona-za-pod-2-chasa-403786.html", "text": "Кениецът Елиуд Кипчоге влезе в историята, като първият човек на планетата, който завършва маратонско бягане за под два часа. Под непрестанните аплодисменти на десетки хиляди зрители по трасето във Виена, 34-годишният кениец премина психологическата бариера, изминавайки класическата маратонска дистанция от 42,195 км за 1 час 59 минути и 40 секунди.  Точно 41 елитни бегачи го съпровождаха поетапно през цялото време, за да поддържат темпото му, а водещата кола пред тях играеше ролята на щит срещу вятъра, освен това, проектираше на асфалта със зелен лазер къде точно трябва да се движат, за да се вместят във времето. Австрийската столица беше избрана заради минималната часова разлика с тренировъчния лагер на Кипчоге в Кения, заради доброто надморско равнище и отличните за целта атмосферни условия. През 2017 г. кениецът направи такъв опит на пистата за Формула 1 „Монца“, но тогава не му достигна съвсем малко – завърши за 2:00:25 часа, на 25 секунди от желаната цел. Той държеше и досегашния рекорд, поставен миналата година на маратона в Берлин, 2:01:39 часа. Времето на Кипчоге сега няма да се счита за официален световен рекорд, заради пейсърите, които бягаха с него, и заради това, че специално организираното за него събитие не е от календара на ИААФ.  Успехът на Кипчоге, обаче, предизвика еуфория сред сънародниците му, които се бяха събрали в центъра на Елдоред - градът, където Елиуд живее със семейството си. Хиляди симпатизанти по цял свят също ликуваха след историческото постижение на кениеца, който казва, че бяга, за да докаже, че човешките възможности нямат граници. фото ЕПА/БГНЕС", "date": "2019.10.12", "title": "Човек пробяга маратона за под 2 часа"}
{"url": "https://standartnews.com/sport/etr-i-manyunayted-s-golovo-shou-vv-veliko-trnovo-403788.html", "text": "Истински празник за футбола направиха ветераните на Етър и Манчестър Юнайтед на стадиона във Велико Търново. Двубоят на ст. \"Ивайло\" събра над 4000 зрители с завърши с победа на англичаните с 4:1. Етър игра с почти целия тим от 1991 г, когато спечели шампионската титла на България. Два гола за “Червените дяволи” отбеляза Лий Хендри, а по още по един добавиха Дани Уебър и Джонатан Грийн. Почетното попадение за Етър вкара в края на мача със задна ножица Бончо Генчев. За Етър играха Донев, С. Христов, Киряков, Цветанов, Попиванов, Димов, Г. Генчев, Кислов, Б. Генчев, Байчев, Гайдарски, Г. Георгиев, Данков, Арнаудов, Ем. Димитров, Хр. Белчев, Лъхчиев, Аргиров, а треньори бяха скамейката от Г. Василев и Ст. Петров. За Манчестър Юнайтед играха: Ник Кълкин, Джонатан Грийн, Лий Мартин, Дейвид Мей, Кристофър Каспър, Бенджамин Торнли, Майкъл Грей, Сами Макилрой, Дани Уебър, Ръсел Биърдсмор, Дарик Бразал, Кийт Гилеспи и Лий Хендри. Сред зрителите на трибуните бяха спортният министър Красен Кралев, лекоатлетката Йорданка Благоева, кмета на града Даниел Панов, шефовете на Етър Тошо Кръстев, Павлин Генчев и Ивайло Ангелов, както и други официални гости. В 3-ата минута целият стадион стана на крака и с аплодисменти почете паметта на Трифон Иванов. фото Спортал", "date": "2019.10.12", "title": "Етър и Ман.Юнайтед с голово шоу във Велико Търново"}
{"url": "https://standartnews.com/sport/medvedev-veche-e-na-final-v-shankhay-403790.html", "text": "Силното представяне през годината за Даниил Медведев продължава. Руснакът се класира за финал на турнира \"Мастърс\" по тенис в Шанхай (7,47 млн. долара). Поставеният под №3 в схемата на турнира Медведев показа здрави нерви в ключовите моменти и отстрани №6 Стефанос Циципас (Гърция) със 7:6 (5), 7:5. В спора за титлата утре вицешампиона от Откритото първенство на САЩ Даниил Медведев ще се изправи срещу Александър Зверев (Германия), който срази на полуфинала Матео Беретини (Италия) с 6:3, 6:4.", "date": "2019.10.12", "title": "Медведев вече е на финал в Шанхай"}
{"url": "https://standartnews.com/sport/shinikova-ss-silen-start-na-kremlin-kp-403791.html", "text": "Изабелла Шиникова се класира за втория кръг на квалификациите на турнира по тенис за жени „Кремлин Къп\" в руската столица Москва. \r\nСъстезанието е от категория WTA Premier с награден фонд от 1,032,000 долара. \r\nШиникова разгроми на старта с 6-1, 6-2 втората поставена в пресявките и номер 111 в света Виталия Дяченко от Русия за по-малко от един час игра. \r\nЗа успеха си Изабелла заработи 13 точки за световната ранглиста. Във втория кръг на квалификациите Шиникова ще играе срещу победителката от мача между Олга Данилович от Сърбия и София Лансере от Русия. \r\nПо-късно днес Елица Костова ще стартира в турнира срещу Валентини Граматикопулу (Гърция).", "date": "2019.10.12", "title": "Шиникова със силен старт на \"Кремлин Къп\""}
{"url": "https://standartnews.com/svyat/mitata-na-trmp-udryat-po-dzhoba-emigrantite-ni-403779.html", "text": "Само след седмица млизат в сила новите мита от 10 процента, които САЩ наложи вноса на самолети \"Еърбъс\", които се произвеждат във Франция, Великобритания, Германия и Испания, както и 25% върху вноса на различни други европейски стоки – сирена, маслини, кафе, спиртни напитки и дрехи. \r\nНай-засегнати се очаква да бъдат българските емигранти, които пазаруват типични характерни нашенски стоки, първото от които е  българското сирене. Носталгията по родното обаче най-вероятно ще отстъпи място пред цената, която ще бъде с 25 процента завишена, смяна финансовият анализатор Цветослав Цачев. \r\nСпоред съобщение на Белия дом, ще бъдат облагани с по-високи мита стоки на обща стойност 7.5 млрд. долара. В разпространен списък от специализираната щатска интернет платформа за търговия с електронни книги и документи, ще бъдат засегнати стоки от 15 групи (сектора), като се посочва и кои стоки на кои държави попадат в съответната група. България попада в 7 сектора. Заедно с нашата страна в този сектор попадат и продукти от Австрия, Белгия, Хърватия, Кипър, Чехия, Дания, Естония, Финландия, Германия, Гърция, Унгария, Ирландия, Италия, Латвия, Люксембург, Малта, Холандия, Португалия, Словакия, Словения, Испания, Швеция и Великобритания (докато е член на ЕС). Заедно с нашата страна в тази група са: Австрия, Белгия, Хърватия, Кипър, Чехия, Дания, Eстония, Германия, Гърция, Унгария, Ирландия, Италия, Латвия Литва, Люксембург, Малта, Холандия, Португалия, Румъния, Словакия, Словения, Испания, Швеция и Великобритания. Заедно с нашата страна в тази група са: Австрия, Белгия, Хърватия, Кипър, Чехия, Естония, Финландия, Германия, Гърция, Унгария, Ирландия, Италия, Латвия, Литва, Люксембург, Малта, Холандия, Португалия, Румъния, Слования, Словения, Испания Швеция и Великобритания. Зедно с нашата страна в тази група са Австрия, Белгия, Хърватия, Кипър, Чехия, Дания, Естония, Финландия, Германия, Гърция, Унгария, Ирландия, Италия, Латвия, Литва, Люксембург, Малта, Холандия, Португалия, Румъния, Словакия, Словения, Испания, Швеция и Великобритания. Заедно с нашата страна в тази група са: Австрия, Белгия, Хърватия, Кипър, Чехия, Дания, Естония, Финландия, Франция, Германия, Гърция, Унгария, Ирландия, Италия, Латвия, Литва, Люксембург, Maлта, Холандия, Португалия, Румъния, Словакия, Словения, Испания, Швеция и Великобритания. Заедно с нашата страна в тази група са: Австрия, Белгия, Хърватия, Кипър, Чехия, Дания, Естония, Финландия, Германия, Гъриця, Унгария, Ирландия, Италия, Латвия, Литва, Люксембург, Малта, Хорландия, Полша, Португалия, Румъния, Словакия, Словения, Испания, Швеция и Великобритания. Заедно с нашата страна в тази група са: Австрия, Белгия, Хърватия, Кипър, Чехия, Дания, Естония, Финландия, Франция, Германия, Гърция, Унгария, Ирландия, Италия, Латвия,Литва, Люксембург, Малта, Хорандия, Полша, Португалия, Румъния, Словакия, Словения, Испаниая, Швеция и Великобритания. \r\nОт списъка е видно, че потърпевши от митата ще да почти всички европейски страни. По информацията на Министерство на икономиката с актуализираните данни за 2018 година, през последните няколко години САЩ заемат сравнително неголям, но устойчив дял във външната търговия на България. Относителните  тегла са от порядъка на 1.4% за общия износ на нашата страна и 0.9% - за вноса. са суровият тютюн, изделията на електрониката и хранителната промишленост, както и нефтените масла. Сред основните стоки по вноса от САЩ традиционно сe нареждат нефтеният кокс, апаратурата за обработка на информация и телекомуникация, диодите, транзисторите и полупроводниковите прибори. \r\nСега, с новите вносни тарифи, ще пострада българският внос на стоките от хранителната промишленост, както и селскостопанската продукция, твърди Инвестор.бг. \r\nВ каква насока може да ескалира ситуацията и \r\nв кои сектори Европа може да удари Тръмп, се очаква да се разбере в следващите дни. Цветослав Цачев заяви пред БНР, че ответната реакция на Стария континент ще е по много специфични стоки, които са характерни за американската индустрия, каквито са, например,  мотоциклетите “Харли Дейвидсън“. \r\nСпоред Цачев увеличението на митата у нас ще има отражение основно върху цените на спиртните напитки, като уиски.", "date": "2019.10.12", "title": "Митата на Тръмп удрят по джоба емигрантите ни"}
{"url": "https://standartnews.com/svyat/svalenata-dnchila-iska-da-e-prezident-403787.html", "text": "  Румънският премиер Виорика Дънчила, която бе свалена от власт преди дни, обяви, че се кандидатира за президент, предаде БТА. В четвъртък правителството на СДП, оглавявано от Дънчила, беше свалено с вот на недоверие, внесен от шест опозиционни партии. Президентът Йоханис започна консултации с парламентарните партии за съставяне на ново правителство, като заяви, че вероятно то ще бъде сформирано от или около Национално-либералната партия (НЛП). В същото време в Румъния започна официално кампанията за президентските избори, чийто първи кръг ще се състои на 10 ноември, а вторият - на 24 ноември. Право на глас на тези избори имат близо 19 млн. души в страната и чужбина. Дънчила, която е лидер на Социалдемократическата партия (СДП), представи десет приоритета на програмата си, включително икономическо развитие, социално включване, прозрачност на президентската институция, развитие на инфраструктурата и други. „Вярвам, че е дошло времето една жена да получи шанса да внесе равновесие между институциите, необходимо за благосъстоянието на хората. Борбата, която водя сега, е за всеки румънец, който иска да живее в мир, който иска по-добър живот, стабилност и сигурност в страната си”, заяви Дънчила. Тя отправи обвинения към настоящия президент Клаус Йоханис, наричайки го „най-токсичния президент, който Румъния некога е имала”. По думите ѝ Йоханис „се е обърнал срещу румънците, блокирал е правителството, подигравал се е с конституцията и решенията на Конституционния съд”.  ", "date": "2019.10.12", "title": "Свалената Дънчила иска да е президент"}
{"url": "https://standartnews.com/svyat/grtskata-tsrkva-prizna-ukrainskata-403782.html", "text": "Светият синод на Гръцката православна църква /ГПЦ/ днес официално призна автокефалността на Украинската православна църква /УПЦ/. Решението бе взето след искането на Вселенската патриаршия. В гласуването в Синода са участвали 80 архиереи. Решението бе оповестено от архиепископa на Атина и цяла Гърция Йероним. След решението на синода, който се състои от 80 епископи на Гърция, архиепископът на Гърция Йероним оттук нататък ще споменава своя украински колега Епифаний по време на религиозни служби заедно с други регионални православни водачи и той ще бъде считан за член на семейството на Православната църква. Този ход дойде, след като Йероним реши да разшири сесията на Светия Синод, която започна във вторник, за да могат епископите да обсъдят искането на патриарха за предоставяне на автономия на Православната църква в Украйна. Именно Йероним постави на обсъждане въпроса по време на съботното заседание на синода – рядко събитие, което сочи намерението на архиепископа да подчертае поддръжката на гръцката църква за молбата на патриарха. На 6 януари тази година Вселенският патриарх Вартоломей подписа в Истанбул декрета за автокефалия на Украинската православна църква. Преди това патриархът приветства успешното провеждане на обединителния събор в Украйна. Патриарх Вартоломей покани митрополит Епифаний за да му връчи Томос за автокефалност. По този начин Вселенският патриарх, духовният лидер на всички православни християни по света, сложи край на повече от 300 години московско владичество. Украинската православна църква е под върховенството на Руската православна църква от далечната 1686 година.  ", "date": "2019.10.12", "title": "Гръцката църква призна Украинската"}
{"url": "https://standartnews.com/svyat/chetirima-ubiti-pri-strelba-v-nyu-york-403803.html", "text": "Четирима души бяха убити, а няколко са ранени при стрелба в Ню Йорк днес рано сутринта - около 7 часа, съобщиха Франс прес и Асошиейтед прес, като се позовават на местни медии и полицейски говорител. Стрелбата избухнала в най-гъстонаселения район на града - Бруклин, в нелицензиран частен клуб. Когато полицаи пристигнали на място, открили вътре застреляни четирима мъже. Според телевизия Си Би Ес Ню Йорк петима души са били тежко ранени. По-рано говорител на нюйоркската полиция съобщи за трима пострадали - жена и двама мъже. Засега не е ясно какво се е случило и каква е била причината. От полицията обаче уточниха, че засега няма задържани.", "date": "2019.10.12", "title": "Четирима убити при стрелба в Ню Йорк"}
{"url": "https://standartnews.com/sport/prashchat-mri-stoilov-v-polsha-403792.html", "text": "Българският спец Станимир Стоилов е сред фаворитите за треньор на полския гранд Легия (Варшава), стана ясно днес. Столичният отбор се намира в сериозна криза и се намира на незавидното 9-о място в класирането. Именно заради това настоящият треньор Александър Вукович е пред уволнение. \r\nОчаква се полския агент Мариус Пиекарски да бъде натоварен с тежката задача за преговори с Мъри, който има не само високи финансови изисквания, но и сериозни гаранции за бъдещето развитие на бъдещия си клуб. Другите варианти пред Легия са руснакът Олег Кононов и украинецът Юрий Вернидуб. \r\nПоляците не са оптимистично настроени за привличането на някой от тези треньори, тъй като те са скъпоплатени. Твърди се, че и тримата биха поискали около 1 млн. евро годишна заплата. Стоилов за последно бе начело на националния отбор на Казахстан. \r\n ", "date": "2019.10.12", "title": "Пращат Мъри Стоилов в Полша"}
{"url": "https://standartnews.com/svyat/i-germaniya-sprya-iznosa-na-orzhie-za-turtsiya-403808.html", "text": "Германия се присъединява към решението на Холандия от петък да спре оръжейния износ за Анкара. Външният министър Хайко Маас заяви пред „Билд дам Зонтаг“: \"На фона на турската военна офанзива в Североизточна Сирия федералното правителство няма да издаде нови разрешителни за всички въоръжения, които биха могли да бъдат използвани от Турция в Сирия.\" \r\n \r\nСпоред Маас от 2016 г. федералното правителство прилага много ограничителна линия за износ на оръжие за Анкара, особено след турската военна офанзива в северния сирийски регион Африн. Досега спиране на оръжейния износ не е било налагано. \r\n \r\nДоставките за Турция през 2018 г. възлизат на 242,8 милиона евро, почти една трета от целия износ на германско оръжие (770,8 милиона евро). През първите четири месеца на тази година Анкара получи бойни оръжия за 184,1 милиона евро от Германия. Както и през предходната година, страната партньор от НАТО се нарежда като №1 в класацията на най-важните страни получатели.", "date": "2019.10.12", "title": "И Германия спря износа на оръжие за Турция"}
{"url": "https://standartnews.com/svyat/nov-antibiotik-otkrit-v-korenite-na-div-bob-403805.html", "text": "Нов антибиотик откриха учените в корените на див растящ боб от вида Phaseolus vulgaris. Това е метаболитен продукт на бактерия, която подтиска развитието на вредни микроби. Новооткритият препарат вече си има има - фазолицин (phazolicin) и се очаква да е особено ценен за селското стопанство. \"Бактериалната резистентност към антибиотиците е огромен проблем както в медицината, така и в селското стопанство, поради което намирането на нови вещества с антибактериални свойства е толкова важно\", казва Константин Северинов, биохимик от университета Рутгерс в Ню Брунсуик. Тези полезни бактерии принадлежат към род Rhizobium, но за разлика от други бактерии от този род, те произвеждат антибиотика фазолицин. \r\n \r\nФазолицин атакува разнообразна група бактериални клетки. По-важното е обаче, че е в състояние да проникне в бактерията и да се \"прикрепи\" към нейната рибозома, като потиска способността ѝ да произвежда протеини. \r\n \r\nОткривателите на ценния препарат очакват той да бъде използван за ускоряване растежа на много бобови растения. \r\n ", "date": "2019.10.12", "title": "Нов антибиотик открит в корените на див боб"}
{"url": "https://standartnews.com/biznes/frenska-revolyutsiya-na-avtosalon-sofiya-2019-403762.html", "text": "Една от най-големите премиери на автосалона се състоя на щанда на Peugeot. Френската марка демонстрира своя преход към електрическата мобилност с премиерата на новия напълно електрически градски хечбек Peugeot е-208 електрическия скутера e-Ludix. Марката проектира себе си в ерата на енергийния преход и електрификацията и води посетителите към визията си за бъдещето с електрически автомобил, електрически скутер и електрически велосипед. На щанда на Peugeot в зала 4 на Интер Експо Център са изложени общо 7 автомобила, като освен електрическата версия, новото 208 може да се види и в конвенционалната си версия с бензинов или дизелов турбодвигател. Посетителите могат да се насладят и на новото Peugeot 508 във версиите седан и комби, което беше избрано за „Кола на годината в България“ за 2019-а. Гамата от високопроходими автомобили е представена от два много атрактивни SUV –а – 3008 и 7-местното 5008. По време на изложението на разположение за тест-драйв ще бъдат 508 SW, 3008 и 5008. Покупката на автомобил в рамките на автосалона ще бъде съпътствана със специални условия и безплатна застраховка автокаско за всички автомобили от марката. Не по-малко вълнуващ е щандът на Citroën, на който посетителите могат да видят обновената моделна гама и иновативни технологии в годината на първото столетие на марката. Щандът е вдъхновен от концепцията на френския гигант за съвременен градски шоурум, La Maison Citroën, който напомня на комфортна зона за живеене. Всички модели от хармоничната обновена моделна гама на Citroën са на показ. Те се отличават с дързък дизайн и изключителен комфорт, плод на 100-годишния опит в тази сфера. Начело е новия флагмански кросоувър C5 Aircross, който през 2020-а ще предложи и хибридна версия. Citroën продължава продуктовата си офанзива с целта до 2025-а всеки модел да има и електрическа версия. Освен него са изложени бестселърът C3, представен през ноември 2016-а, новият C4 Cactus, чийто продажби през 2018 са 33% по-високи в сравнение с тези на предшественика му, първият кросоувър в гамата C3 Aircross, новият Berlingo, носител на престижните награди Best Buy Car of Europe 2019 на Auto Best и International Van of the Year 2019 съответно за пътническата и товарната версия. Най-големият експонат на щанда на марката е пътническият миниван SpaceTourer Business Lounge, който се предлага в три  дължини и е отличен избор за семейства, за споделени пътувания и за хора, работещи в сферата на транспортните услуги. На автосалона в София посетителите могат отново да видят марката DS Automobiles, която се завръща на българския пазар, но вече представена от официален вносител „София Франс Ауто”, известен с безупречния си 26-годишен опит в търговията с автомобили от няколко марки у нас. DS Automobiles е премиум марката на PSA Group. Воден от авангардния дух и подкрепен от изключителното наследство на 1955 DS, брандът, лансиран през 2015-а, цели да привнесе френския лукс в автомобилната индустрия. Той е проектиран за клиенти, търсещи лично изразяване и високи технологии. Втората генерация на моделите DS съчетава изтънченост и модерни технологии. Със SUV-овете DS 7 Crossback и DS 3 Crossback, марката DS лансира гама от 6 автомобила, всички предлагани в електрифицирани версии под подписа E-Tense. По време на автосалона ще бъде представен флагманът на френските технологии DS 7 Crossback E-Tense 4x4, заедно с новия напълно електрическия луксозен модел DS 3 Crossback E-Tense. Публиката ще има възможността да се запознае и с най-новите модели на щанда на Renault – петото поколение на Clio, второто издание на Captur, новото ZOE и горещият хечбек Megane R.S. Trophy. Новото Renault Clio изпъква с своя съблазнителен дизайн, който е една от основните отличителни черти на емблематичния хечбек. Изложеният модел е в ниво на оборудване R.S. Line, предлагащо по-агресивна и спортна визия. Посетителите могат да се запознаят отблизо и с напълно обновения екстериор и интериор на новото електрическо Renault ZOE, което надгражда обещанието на марката за устойчива градска мобилност с подобрени мощност, автономност и технологии на борда. По-малко от месец след първата си официална премиера, новото Renault Captur също прави своя дебют пред българска публика. Изцяло обновеният градския кросоувър демонстрира откривателската си същност и авантюристичен характер, както и една от множеството си персонализации, налични за стилния модел. Марката Renault напомня на посетителите и за традициите си в моторните спортове, представяйки новото Renault Megane R.S. Trophy. Новото попълнение в R.S. гамата носи духа на рекордите за най-бърз автомобил с предно предаване, които бяха поставени на пистите „Нюрбургринг“ и „Спа“ тази година. Представителят на Ford за България - компанията „Мото Пфое“, залага на широка гама от модели. На щанда на марката са изложени както спортни модификации, така и стандартни автомобили. Един от основните експонати е новият Fiesta ST, който разчита на 1,5-литров бензинов турбомотор EcoBoost с мощност 200 к.с. Той е съчетан с 6-степенна механична скоростна кутия, като това осигурява ускорение от 0 до 100 км/ч за 6,5 секунди. Феновете на марката ще видят и новият Focus ST, при който двигателят е 2,3-литров EcoBoost с мощност 280 к.с. И той е съчетан с 6-степенна механична скоростна кутия, като тази комбинация позволява да се достигнат 100 км/ч от място за 5,7 секунди. Няма да се мине и без спортната икона на Ford - легендарният Mustang, който е във версия GT. Под капака на този модел има V-образен мотор с 8 цилиндъра. Работният му е обем е 5,0 литра, като мощността е 450 к.с. Двигател работи в съчетание с 10-степенна автоматична скоростна кутия. Сред останалите експонати на Ford са два кросоувъра – EcoSport във версия ST-Line и Kuga във версия Business. Посетителите имат възможност да видят и хибридна версия на флагмана Mondeo, както и изцяло новата модификация на Focus – Active, отличаваща се с визия на кросоувър и увеличен просвет. Един от най-вълнуващите щандове на автосалона безспорно е експозицията на италианските марки Abarth, Alfa Romeo, FIAT и перлата на италианците Maserati. Посетителите могат да се насладят на вълнуващия спортен градски мъник Abarth 595 Competizione, който е предназначен за хората, търсещи съчетание между неподправено изпълнение и чист адреналин. Никой не може да устои на неговия звук от двигателя и изпускателната система, характерен за расов спортен автомобил. Стилният седан Alfa Romeo Giulia пленява с италиански дизайн и е способен да задоволи всяко желание и прищявка. Той предлага изключителни технологии за първокласна динамика и удоволствие от шофирането, с високи характеристики. Кросоувърът Alfa Romeo Stelvio е кръстен на едноименния планински проход в северна Италия. Този SUV има всички необходими качества на първокласния автомобил. Освен това Stelvio предизвиква несравнимата емоция при шофиране. Най-спортният модел на Alfa Romeo е двуместният роудстър 4C Spider. Той привлича погледите със същинската красота в служба на екстремната механика. Интересен факт е, че Alfa Romeo 4C е произведена в Модена и съчетава в себе си две върхови постижения – инженерните решения на Alfa и производството на Maserati. Марката Maserati е представена с три модела – спортното купе GranTurismo, бизнес лимузината Quattroporte с 4 врати и 4 места, както и първият кросоувър Levante, който предлага върховната комбинация от представяне на пътя с офроуд способности и предоставяйки свободата да преследвате своите стремежи. На щанда на FIAT посетителите могат да видят обновения кросоувър 500X Cross, хечбекът Tipo и професионалния модел Fiorino Combinato, съчетаващ размерите на компактен хечбек с пространството на търговски автомобил. Индийската марка Mahindra стъпи на българския пазар в края на 2018-а. За автосалона в София брандът е подготвил две интересни премиери – обновените версии на градския компактен кросоувър KUV100 и на модела с повишена проходимост XUV500. И двата автомобила се появиха на българския пазар през миналата есен, а само година по-късно у нас дебютират и подобрените им версии. Обновеният градски кросоувър KUV100 e запазил своите компактни размери и завидния си вътрешен простор, но вече е оборудван с подобрен 1,2-литров 3-цилиндров бензинов двигател с увеличена максимална мощност до 87 к.с. при 5500 об/мин. Моторът е съчетан с 5-степенна механична скоростна кутия. Всъдеходът със 7 места XUV500 е въведен на пазара от 2012-а и до момента се е наложил в световен мащаб като чистокръвен офроудър. Три години по-късно на пазара дойде второто му поколение, а сега само три месеца след официалната си премиера в Италия, у нас пристигна фейслифтът на XUV500. По-забележителни са промените в дизайна му. Автомобилът е с напълно прекроени фарове с двойна линия, хромирани елементи и дневни LED светлини. Ккитайската марка Haval представя новите си модели кросоувъри F7X, H6, H2 Facelift и H9. Характерно за всички тях е, че са проектирани да се харесат на европейските потребители, екипирани са с богато оборудване и се задвижват от модерни бензинови и дизелови турбодвигатели. На българския пазар SUV и кросоувърите на марката Haval се предлагат на много атрактивни цени и със специални търговски условия, което ги прави изключително конкурентни на утвърдените европейски и японски брандове. За първи път е показана и марката за електрически автомобили на Great Wall Motors – ORA. От нея посетителите на показ е модерния кросоувър IQ, който разполага с впечатляващ автономен пробег от 400 км при пълен заряд на батерията.", "date": "2019.10.12", "title": "Френска революция на „Автосалон София 2019“"}
{"url": "https://standartnews.com/svyat/izraelka-shche-lezhi-v-ruski-zatvor-75-g-za-96-g-khashish-403812.html", "text": "Руски съд осъди 25-годишната гражданка на Израел Наама Исахар за 7,5 години в затвора, защото в багажа ѝ при пристигането на летище \"Шереметиево\" бяха открити 9,6 грама хашиш. Малшансът бил срещу Исахар, която летяла транзитно през Москва. Тя била арестувана през април и от тогава се намира в следствения арест. Жената беше призната за виновна по две обвинения – притежание и контрабанда на наркотици. Тя призна, че тръгвайки от Делхи към Тел Авив, наистина в багажа ѝ имало дрога. По случая взел отношение и израелският премиер Бенямин Нетаняху. По време на среща с руския президент Владимир Путин в сочи той поставил въпроса, съобщи в. \"Джерусалем пост\". Според изданието руснаците предложили да разменят Исахар срещу жителя на Санкт Петербург Алексей Бурков, който е задържан в края на 2015 г. по подозрение за проникване в платежната система и присвояване на няколко милиона долара от кредитни карти на американски граждани. Те отказаха размяната, тъй като върховният съд на Израел вече постанови Бурков да бъде екстрадиран в САЩ. Ако не беше обвинението за контрабанда, Исахар вероятно щеше само да бъде глобена. В края на юли на летището Пулково в багажа на американката Одри Лорбър намериха почти 20 грама марихуана. Подобно на Исахар, Лорбер призна факта, само че нея я обвиниха само за притежание на наркотици и беше осъдена да заплати глоба.  ", "date": "2019.10.12", "title": "Израелка ще лежи в руски затвор 7,5 г. за 9,6 г хашиш"}
{"url": "https://standartnews.com/biznes/kde-po-sveta-sa-zabraneni-kolite-na-benzin-i-dizel-403769.html", "text": "По-малко замърсяване, спокойствие, тишина, повече физическа активност и опазване на природата. Това са позитивите на населените места, в които автомобилите на бензин и дизел са забранени или тяхното движение е ограничено. Всяка година агенция „Блумбърг\" актуализира класацията си за най-известните населени места, предимно острови, където колата е по-скоро излишна, а вървеното пеш или карането на колело са за предпочитане. Освен природата, гръцкият саронически остров в Егейско море привлича туристите от цял свят, заради забраната за автомобили и мотори. Островът е обитаван още от микенско време, но става известен най-вече по времето на Архипелага, когато арванитите правят тук свой фис, т.е. клан, оставил отпечатък и върху местния диалект на островитяните до края на XIX век. Заради липсата на обработваема земя местните стават отлични моряци и развиват корабостроенето, а от началото на миналия век и туризма. \r\nДocтъпът до Хидрa e пο вoда и придвижването на острова става с лодки, магарета или пеша. Огрaничeният брoй от xοтели дава възможност само малka част тyриcтите да οстaват за пo-дълъг престой, зaтοва преобладават еднoднeвните посетитeли и κруизни лοдkи и нямa тълпи oт хора. Заради строгата политика за екотуризъм, градчето е изключително пешеходно, а като влиза в него, всеки турист получава карта, но улиците не са маркирани, защото не съществуват. Навигацията се осъществява по имената на ресторантите, хотелите и други забележителности. \r\nРазположен е сред гори от смърч и бор, на 1450 метра надморското височина, в долината Каламучита в Гранд Сиера на Кордоба. До града се стига по 30-километров павиран път от Вила Генерал Белграно. Намира се на 118 километра от Кордоба, главният град на едноименната аржентинска провинция. Туризмът става основна препитание на местните жители от 1937 г., когато първите посетители тръгват към скрития град. Около 1940 г. са построени първите частни домове, в които се предлагат стаи за нощуване, а в момента има изградени 15-ина хотели. \r\nКато община градът официално е обявен на 9 септември 1934 г., а като защитена зона „град за пешеходци\" е от 1996 г. Посетителите трябва да паркират автомобилите си на паркинга преди входа на града и след това да се разхождат по каменните му улици. На изток от Ню Йорк Сити и на юг от Лонг Айлънд се намира остров Огън (Fire Island) с дължина около 50 км и широчина само между 160 и 400 м. Дървените кейове, равнинните брегове, дюните и морските бунгала всяко лято се пълнят с туристи от всички краища на света, които са почитатели на екологично чистите места, тъй като на острова автомобилите са забранени. Островът е известен и като една от най-известните туристически гей дестинации в световен мащаб. \r\nПрез летните месеци множество семейства отиват с децата си в Ocean Beach и другите подобни области на острова, развити като семейни комплекси. Rottnest Island е своеобразен рай с плажове и заливи, но и заради забраната за автомобили, като придвижването е предимно с велосипеди. Дестинацията е много популярна за сърфисти, плувци и водолази. Повече от 130 вида тропически риби са забелязани тук, както и останките на няколко потънали кораба. Дестинацията е много популярна, така че е добре да си резервирате места предварително. Най-близкият град, откъдето туристите тръгват към острова, е град Пърт, административният център на Западна Австралия. Селото без пътища, което е известно и като холандската Венеция. Старата му част, чиято автентичност е запазена, е само с водни канали и пешеходни пътеки, с десетки мостчета, всяко от които свързва една къща от селото с останалия свят. В селото са забранени автомобилите, а придвижването става само с електрически лодки по каналите, с велосипеди и предимно пеша. \r\nИмето му идва от откритите от първите жители на района стотици кози рога (gietehorens) в мочурищата, останки от наводнения от 10-ти век. Селото е основано през 1230 година от бежанци от Средиземноморския регион. По късно е заселено от менонити - протестантска пацифистка секта. След 16 век се заселват и семейства с различни християнски вярвания. До средата на 20 век църквата е била много силна в Гитхорн. Островът е разположен в едноименния кенийски архипелаг на Индийския океан, в който автомобилите са забранени, а единственият е на полицейския комисар. Липсват пътища, а придвижването става по алеи и пешеходни пътеки, затова и жителите и гостите на острова се движат пеша или с лодки, магаретата се използват за превоз на стоки и продукти. \r\nПристанище на остров Ламу е основано от арабски търговци през XIV век и се развива, тъй като се обособява като център за търговията с роби, който функционира до забраната за търговия с роби през 1873 година. През 1890 г. островът става част от Занзибар, докато Кения получи независимост от Великобритания през 1963 г. Туризмът се развива от 70-те години на миналия век. До остров Макинак в щата Мичиган, САЩ, може да се стигне само с пътнически фериботи, на които не се допускат автомобили, или лодка. И после -пеша, с кон или с велосипед. \r\nЖителите сами решили да си защитят острова, като са забранили превозните средства, които могат да го замърсят. Макинак е вторият по големина от четирите острова в едонименния проток от 8 километра, който свързва двете големи езера - Мичиган и Хюрън. Най-голям е Бойс Бланк, а другите две са необитаеми - Роунд и Св. Елена. \r\nПосетителите могат да транспортират своите превозни средства на автомобилен ферибот до остров Бойс Бланк, и от там с малки кораби и лодки да стигнат до остров Макинак. В разположения в полите на Швейцарските Алпи, в немско-говорящата част на кантона Вале, зимен курорт колите са забранени, тъй като замърсяват въздуха. Допускат се само автомобил и то задвижвани с електричество. До Цермат се стига с влак от Бриг или от Теш, но гарата е извън селото. Постоянното население на това курортно село е около 5800 души, като общото население се колебае в зависимост от броя на дошлите туристи, като в активния зимен сезон в курорта пребивават над 28 000 души - местни и гости. Придвижването в курорта се осъществява от електрически таксите и конски карети. \r\nНад него се издига емблематичният за Швейцария връх Матерхорн и още от първото изкачване на върха от Едуард Уимпър през 18б5г., Цермат се превръща в предпочитана дестинация за алпинистите. Намиращият се в близост до църквата Музей на Матерхорн разказва историята на най-известния швейцарски връх и как една малка селска община се превръща в известен в цял свят курорт. В близост се намират няколко от четирихилядниците на Алпите.  ", "date": "2019.10.12", "title": "Къде по света са забранени колите на бензин и дизел"}
{"url": "https://www.standartnews.com/sport/mazurek-vkara-2-gola-za-levski-403818.html", "text": "Левски победи с 2:1 срещу Пирин (Разлог) в контролна среща на стадион \"Септември\" в Разлог. Двете попадения бяха дело на Франко Мазурек (7,10). Домакините намалиха в 58-ата минута с гол на Милош Стоянов. Аржентинският халф на „сините“ изненада третодивизиония състав в 7-ата минута, когато засече центриране от корнер на Нашименто. Три минути след това той удвои след хубаво центриране на юношата Киров, който във втора поредна контрола играе за тима на позицията десен защитник.   До края на първата част Нашименто с глава пропусна, а удари на Мазурек, Димитров и два пъти на Мохамед минаха покрай вратата на състава от Югозападната Трета лига.   На полувремето Хубчев направи една промяна. Голмайсторът преди почивката Мазурек отстъпи мястото си на младока Мартин Петков. Таранът Алар пропусна с глава от няколко метра да вкара за 3:0, а при последвалата контраатака Пирин намали.  Деветката на 26-кратните шампиони получи хубаво подаване с пета от Петков, но този път стреля над гредата и пропусна нов шанс в 64-ата минута. Друг младок на \"сините\" Васил Сапунджиев замени Ейолфсон. Поредният юноша на лагера взет от Хубчев Владимир Сиромахов влезе на мястото на Чандъров, който получи лека травма в крака.", "date": "2019.10.12", "title": "Мазурек вкара 2 гола за Левски"}
{"url": "https://www.standartnews.com/sport/ronaldo-s-gol-699-403753.html", "text": "Кристиано Роналдо вече чука на кота 700. Нападателят се разписа при победата на Португалия над Люксембург с 3:0. Голът бе под №699 за португалецът в неговата кариера. \r\nС този успех Португалия остана на второ място в класирането с актив от 11 точки след 5 мача. Лидер е тимът на Украйна с 16 точки, но след 6 мача. \r\n ", "date": "2019.10.12", "title": "Роналдо с гол №699"}
