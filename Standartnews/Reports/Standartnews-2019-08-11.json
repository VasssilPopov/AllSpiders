{"url": "https://standartnews.com/svyat/falshivi-liri-pusnati-v-chest-na-brekzit-399097.html", "text": "Премиерът Борис Джонсън и лидерът на Камарата на общините Джейкъб Рийс-Мог, известни като горещи привърженици на Брекзит, бяха окарикатурени върху фалшиви банкноти от 10 и 20 паунда. Парите, произведени от група срещу Брекзит, са с ликовете на британския премиер Борис Джонсън и лидера на Камарата на общините Джейкъб Рийс-Мог, съобщи „The Guardian”, цитиран от БГНЕС. След встъпването си в длъжност като премиер на Великобритания Джонсън обеща, че ще изведе страната от Европейския съюз преди крайния срок до 31 октомври 2019 г., пише novini.london.  Банкнотата с надпис \"Bank Brexit” е с лицето на Джонсън и, въпреки че е използвана банкнотата от 10 лири, номиналът й е от 350 милиона паунда. Надписът под лика на премиера гласи „Обещавам да не плащам сумата от 350 милиона лири\". Според вестника, необичайните банкноти са били изработени и след това разпространени от групата „Битка за Европа”, която провежда кампании за спиране на излизането на Великобритания от ЕС. Том Хокенхъл, уредник в Британския музей, заяви, че пародийните банкноти „влизат в историята” и че музеят е готов да включи в колекцията си и банкноти в подкрепа на Брекзит.", "date": "2019.08.10", "title": "Фалшиви лири пуснати в чест на Брекзит"}
{"url": "https://standartnews.com/regionalni/nay-golyamoto-v-blgariya-viensko-kolelo-v-sandanski-399096.html", "text": "Ще се превърне в поредната туристическа атракция за града Започва изграждането на най-голямото в България виенско колело. То ще бъде в град Сандански. Това съобщи във Facebook кметът Кирил Котев. \"Новата туристическа атракция, разположена в близост до тренировъчното игрище на стадиона, ще бъде ключова за развитието на парк Свети Врач и бъдещите му допълнителни площи и алеи на север. Благодарение на рекордните си размери и красивата гледка, колелото ще се превърне в поредната причина туристите да посещават слънчевия ни град\", убеден е кметът. \r\n \r\n\"С диаметър от 30 метра, височината на новата придобивка на Сандански ще бъде над два и половина пъти по-висока от сградата на общината. Кабинките на колелото ще бъдат климатизирани (подобно на “Окото на Лондон”) и това ще му позволи да работи целогодишно. Така посетителите ще имат невиждана досега гледка на града, парка и Пирин планина през всички сезони. Терените около колелото предстои да се развиват. Ще се изгради път до новата алея на парк Свети Врач, която пък на свой ред ще води до новите площи на парка на север от стадиона. Към зоната ще се направят и нови паркоместа. Всичко това ще бъде съобразено със спортуващите в тази зона. В бъдеще ще се добавят и още много нови зелени площи, с които ще се разшири парка. Инвестицията е частна, но терена остава общински, отдаден под наем. Община Сандански съдейства за нейното осъществяване и сме сигурни, че ще предизвика огромен интерес, превръщайки се в едно от любимите места за туристите и гордост за всички санданчани\", категоричен е още Кирил Котев. \r\n \r\n ", "date": "2019.08.10", "title": "Най-голямото в България виенско колело  в Сандански"}
{"url": "https://standartnews.com/mneniya/drakula-vzkrsna-po-rodnoto-more-399085.html", "text": "Надареният с богато въображение проф. Николай Овчаров обяви, че граф Дракула си е баш българин. Мнозина се усъмниха - ние сме байганьовци, завистливи и начумерени, ама чак пък такива изверги като влашкия владетел не сме. Оня набивал на кол кой където свари. Даже си хванал цяла банда изтънчени джелати, които можели така да промушат жертвата, че тя да агонизира с часове. Пресни новини от морето обаче в голяма степен разсеяха съмненията, че с Дракула сме от една кръв. Оказа се, че дрането на кожите на летовници здраво е залегнало в чипа на всички българи, които имат някакъв бизнес в курортите. Доскоро, щом станеше въпрос колко солено ни излиза родното море, скубехме коси заради шезлонга за 40 лева и чадъра за 20. После се задавяхме от гняв заради минерална вода от 11 лева. Сега се оказа, че най-страшно е нещо да те заболи или засърби, докато събираш тен на плажа. Новината, че младеж е платил 530 лева заради промивка на ухото в частна клиника в Златни пясъци, наистина стряска. При това не става въпрос за грозен слух, пуснат от византийската конкуренция, за да изгони и оредяващите летовници у нас. Фактурата за медицинската услуга за 10 минути, която струва почти колкото една минимална заплата, беше показана черно на бяло. Нещо повече, собствениците на клиниката невъзмутимо потвърдиха дрането и обясниха, че тая работа си иска майсторлък, а по морето това струва скъпо. Още по-шокиращо беше обяснението от шефа на медицинския надзор, от когото се очакваше да вземе мерки срещу кожодерите. Да, ама не! Работата се оказа \"кьорав карти не играе\". В смисъл, че частниците могат да дерат колкото си кожи искат, стига тарифите им да висят на видно място. А това, че клиниките с по-човешки цени, които имат договор със Здравната каса, хич ги няма, си е част от играта. Е, след тази история кой ще рискува да тръгне към българското Черноморие дори да е здрав като бик. Щом от едно ухо могат да ти извъртят сметка за 500 лева, какво да чакаме, ако закъсаме със сърце, бъбрек или зъб. По-добре да висиш с часове на границата в жегата пред ГКПП Кулата, да се пазиш от новите люти глоби за пушене в Гърция, но да си далеч от българските курорти. А нека министър Ангелкова разправя, че туристите намалели само с нула цяло и нещо процента. Дори тълпите румънци, които сега спасяват положението, особено в северните ни курорти, сигурно вече се мръщят на българските безумия като цени и отношение край нашите плажове. А за капак северните съседи бяха заклеймени, че разнасят свинската чума. Обидени и ужилени, нищо чудно и те да стиснат зъби и да минат транзит през България на път за Гърция и Турция. Пък тогава да видим къде ще намерят балъци, на които да им бъркат в ушите за 500 лева.  ", "date": "2019.08.10", "title": "Дракула възкръсна  по родното море"}
{"url": "https://standartnews.com/regionalni/domatena-rakiya-pokazakha-na-edinstveniya-u-nas-praznik-na-domata-399092.html", "text": "Под наслов „Дон Домат – плодът-зеленчук“ старозагорското село Горно Ботево почете днес най-обичания и популярен зеленчук. Единственият у нас празник на домата се провежда за трета поредна година. \"Реколтата, както навсякъде е слаба, но това не ни попречи отново да се съберем и повеселим\", каза секретарят на читалище „Пробуда 1927“ Гергана Вълчева, инициатор и главен организатор на празника.  \r\n   Изложбата на домати по традиция се радваше на най-голям интерес сред местните и гостите. Освен традиционните за селото сортове като Розово сърце, Розов дар, Биволско сърце, Идеал, Паулина, Фантазия производителите показаха и малко познати чужди сортове като Биг Бийф.  Сръчните и работливи горноботевки пък демонстрираха кулинарните си умения с най-различни вкусотии от домати. Освен гордостта на българина - шопската салата на традиционната изложба човек можеше да опита и мъфини, домашно сладко, спагети, всякакви туршии и разядки. За любителите на силния градус не липсваше и истинска скросмъртница - домашна доматена ракия. \"Не е люта, но от 50 грама, замайва главата\", похвали я един от майсторите. \r\n  С най-голяма радост и хъс в аткрактивните състезания на празника се включиха децата от селото. Те децата главните участници в традиционните състезания – пренасяне на домат върху дъска за хляб, надяждане с 1 кг домати без ръце, качествено белене на зеленчука и др. \r\n   В Горно Ботево все още живеят постоянно близо 1000 жители и се раждат дори деца. Все още живо е и 102-годишното селско школо.  \r\nФото - NBP.bg", "date": "2019.08.10", "title": "Доматена ракия  показаха  на празника на домата"}
{"url": "https://standartnews.com/svyat/100-zaginali-pri-navodneniyata-v-indiya-399099.html", "text": "Наводненията, предизвикани от мусоните в Индия, са отнели живота най-малко на 100 души, а стотици хиляди бяха спешно евакуирани, предаде Франс прес, като се позова на властите. Най-малко 48 души са загинали от четвъртък при наводненията в южния щат Керала - туристически район, чиито плажове и хотелски комплекси са посещавани активно от чужденци. В съседния щат Карнатака жертвите на наводненията са най-малко 24, а девет души се водят за безследно изчезнали. В Западна Индия, щатите Махаращра и Гуджарат също са сериозно засегнати от проливните дъждове. В Махаращра са загинали най-малко 27 души, а много важни пътища са прекъснати, съобщиха местни медии. В Гуджарат осем човека са станали жертва на инциденти, предизвикани от бурите в големите градове Ахмедабад и Надиад.", "date": "2019.08.10", "title": "100  загинали при наводненията в Индия"}
{"url": "https://standartnews.com/regionalni/mzh-nabi-tsiganche-v-nesebr-399090.html", "text": "  Див екшън се разигра преди броени минути в Несебър, съобщават за Флагман.БГ очевидци. Дядо забил няколко силни шамара на циганче, което просило пред масата, на която той бил седнал в заведение в морски град. Изглежда смуглият младеж обаче ядосал жестоко нервния турист и ситуацията ескалирала бързо. Старецът станал рязко от масата и догонил побягналото циганче. Когато го хванал, побеснелият мъж му ударил няколко шамара, пишат във фейсбук групата „Шофьори Несебър”. В този момент от различни краища на улицата наизкочили още петима цигани, вероятно рода на пострадалото ромче, и започнала дива саморазправа. За късмет в района имало полицаи, които бързо успели да потушат напрежението. Възрастният мъж е получил протокол и вероятно ще бъде глобен, ако не и осъден", "date": "2019.08.10", "title": "Мъж наби циганче в Несебър"}
{"url": "https://standartnews.com/regionalni/dimitr-nikolov-napravi-kmetski-sandvich-399050.html", "text": "Кметски сандвич направи градоначалникът на Бургас Димитър Николов. Така той откри музикалния фестивал SPICE MUSIC FESTIVAL, на който Бургас събра най-големите музикални звезди от 90-те години, предаде БГНЕС. В рамките на фестивала се провежда и първият Street food & art festival. „Това е една нова инициатива с нов формат, който да замени популярния фестивал Spirit of Burgas. На брега на морето, под звездите“, заяви кметът, който се надява този фест да се превърне в традиция. Първи на сцената излязоха REDNEX. Пред бургаската публика се представят още East 17, 2 Unlimited , Dr. Alban, HADDAWAY, Cappella, La Bouche, SNAP!, 2 Brothers on the 4th floor, Ice MC и No Mercy. Очаква се над 6000 души да минат през морската гара на пристанище Бургас, за да си припомнят най-добрите хитове от 90-те години на миналия век.    ", "date": "2019.08.10", "title": "Димитър Николов направи кметски сандвич"}
{"url": "https://standartnews.com/regionalni/trupove-na-praseta-khvrleni-v-dere-399100.html", "text": "Чували с разложени животински останки са намерени близо до сливенското село Гавраилово. Според местните хора това са отпадъци oт масовото клане на прасета заради мерките на държавата срещу африканската чума. Заради високите температури миризмата от разлагащите се трупове е непоносима, предава bTV. В гората над сливенското село Гарваилово няма как да се стигне случайно, защото е на около два км след знак за затворен път. Оттам надолу по склона има десетки чували с животински отпадъци. Пътят между сливенските села Гавраилово и Бяла е затворен от години и рядко минават коли. След подадения сигнал на телефон 112 станало ясно, че в селото знаят за опасното сметище. \"Оттам едно момче се върна и каза - нямате представа каква смрад е нагоре. Чумата по прасетата я няма, но чумата ще дойде оттам. Как няма да е опасно, дано не слиза в селото”, коментира пред националната медия Здравка Костова, жител на село Гавраилово. Жената разказва, че там са изхвърлени отпадъците от закланите прасета след заповедта за доброволно клане на домашни животни. \"След като запичнаха да колят, преди това винаги е било чисто нагоре. Колят и хвърлят с торбите вътрешности, да\", добави Здравка. \"Мирише. Днес минавам от Сливен за Гавраилово и миришеше, точно там някъде\", сподели Марин Маринов, жител на Гавраилово.      ", "date": "2019.08.10", "title": "Трупове на прасета хвърлени в дере"}
{"url": "https://standartnews.com/svyat/1-mln-evakuirani-v-kitay-zaradi-super-tayfuna-399048.html", "text": "Над милион души са евакуирали властите в Китай заради супер тайфуна „Лекима”, който удари източната част на страната, съобщи БГНЕС. Това е 9-ият тайфун, който достигна източното крайбрежие на Китай. „Лекима” нахлу с максимални пориви на вятъра от 52 метра в секунда. Централната метеорологична служба на Китай в петък сутринта обяви код \"червено\" - най-високото ниво на тревожност поради приближаването на супер тайфуна. Синоптиците предупреждават, че в югоизточните райони на Китай се очакват силни пориви на вятъра и обилни дъждове, има вероятност от наводнения и други бедствия. Проливни дъждове се очакват в провинциите Анхуи, Фуджиян, Джънсу, Чжецзян, както и в Шанхай. В момента са евакуирани над 700 хиляди души, от които 110 хиляди са настанени в 12 хиляди приюта. Отменени са 288 полета, а движението на влаковете е частично спряно. Местните власти мобилизираха около хиляда спасители, 150 пожарни машини и повече от 153 спасителни лодки. В Шанхай бяха евакуирани 253 хиляди души, железопътният трафик, включително магистралните влакове, бе преустановен. Тайфунът е съборил около три хиляди дървета и сто електрически стълба. Очаква се „Лекима” да се движи на северозапад със скорост 15 километра в час.  ", "date": "2019.08.10", "title": "1 млн. евакуирани в Китай заради супер тайфуна"}
{"url": "https://standartnews.com/svyat/prezident-khodete-po-golyama-nuzhda-prez-den-399058.html", "text": "\r\nЕксцентрична идея за опазването на околната среда разви президентът на Бразилия Жаир Болсонаро - да се ходи по голяма нужда през ден. От началото на мандата си Болсонаро даде зелена светлина за интензивно изсичане на джунглата. В отговор на въпрос на журналист дали е възможно едновременно да се стимулира икономическия растеж, да се нахранят гладните хора по света и да се съхрани околната среда, Болсонаро отговори: \"Достатъчно е да ядете малко по-малко. Говорите за замърсяване на околната среда. Но достатъчно е да се ходи по голяма нужда през ден - това ще бъде по-добре за целия свят\". В началото на този месец Болсонаро уволни ръководителя на правителствената агенция, който алармира за значително увеличаване на изсичането на горите в Амазония, белия дроб на Земята, предаде Канал 3. Тропическите гори там са смятани като жизненоважни в борбата срещу глобалното затопляне.", "date": "2019.08.10", "title": "Президент: Ходете по голяма нужда през ден"}
{"url": "https://standartnews.com/svyat/golyam-pozhar-v-grtsiya-evakuirat-khora-399076.html", "text": "Огнена стихия превзе гръцкия остров Елафонисос, съобщават местните медии. Борбата с огъня е започнала в събота сутрин с 15 противопожарни коли и 45 пожарникари. Ангажирана е и авиацията. Заради пожара се е наложила евакуация на хотели и къмпинги в района. Жена, попаднала в капана на пламъците, е била спасена от огнеборците, посочва още местната преса. За почивните дни метеоролозите предупредиха за жеги и опасност от пожари в обширни райони на съседна Гърция. В събота следобед температурите на юг ще достигнат до 40 градуса.  ", "date": "2019.08.10", "title": "Голям пожар в Гърция, евакуират хора"}
{"url": "https://standartnews.com/svyat/nov-trus-v-turtsiya-na-30-km-ot-nas-399068.html", "text": "Нов трус в Турция. Земетресение с магнитуд 3,6 по Рихтер бе регистрирано днес на 30 км от България - в окръг Одрин (Северозападна Турция), съобщи турската телевизия СиЕнЕн-Тюрк, като се позовава на правителствената Дирекция за управление при бедствия и извънредни ситуации (АФАД). Епицентърът на земетресението, регистрирано в 9.39 ч., е бил в района на град Лалапаша, близо до границата с България. Градът се намира на около 30 км от граничен пункт \"Лесово\". Земетресението е било на дълбочина 20,13 километра, информира БТА. Трусът е предизвикал паника сред населението, но, за щастие, няма информация за ранени и за разрушения.    ", "date": "2019.08.10", "title": "Нов трус в Турция – на 30 км от нас"}
{"url": "https://standartnews.com/svyat/ferma-na-uzhasite-za-lvove-v-yuzhna-afrika-399098.html", "text": "След изненадваща инспекция във ферма за отглеждане на големи котки в Лихтенбург, Южна Африка, властите се натъкнали на страшната картина на 20 трупа на бебета лъвчета и тигърчета. Също така във фермата били намерени и две лъвчета, които били изпаднали в конвулсии, а задните и предните им крака били парализирани. Двете животни били евтанизирани от ветеринар, който се страхувал, че страдат от нелечимо неврологично заболяване. Тези страховити снимки хвърлят светлина върху условията, сред които се отглеждат хищните котки във фермите из цяла Южна Африка. Според проучване над 8000 лъва живеят в плен в над 260 ферми из ЮАР. Специалисти от асоциацията казват, че малките лъвчета, родени на свобода, остават с майките си поне 15-24 месеца, но тези, които се появяват на бял свят във фермите, биват отнети от още докато са на няколко дни, за да бъдат използвани за снимки и селфита от туристите, тръгнали на сафари в ЮАР. При изненадващото посещение от страна на Националната асоциация за превенция на жестокостта срещу животните (NSPCA) в същата ферма са били открити 108 лъва в много лошо здравословно състояние, които са били отглеждани в непоносими условия. От асоциацията твърдят, че на пет от мъртвите животни ще бъде извършена аутопсия, за да се разбере точната причина за смъртта им. Говорителят на NSPCA обяви, че във \"фермата на ужасите\" имало котки, които са били изцяло с опадала козина заради краста и изглеждали ужасно мършави от недохранване.", "date": "2019.08.10", "title": "Ферма на ужасите за лъвове в Южна Африка"}
{"url": "https://standartnews.com/svyat/bomba-pred-politseyski-uchastk-v-kopenkhagen-399061.html", "text": "Бомба избухна пред полицейски участък в датската столица Копенхаген в съботното утро. Това е вторият взрив в града за последните 4 дни, съобщи Ройтерс. Никой не е пострадал от експлозията пред участъка в Норебро, успокоиха от полицията в профила си в Туитър. Във вторник един човек бе леко ранен при взрив пред датската Агенция по таксите, който, според полицията, е бил предумишлена атака. Още е твърде рано да се обяви дали двата взрива са свързани, коментираха от полицията пред Ройтерс. Силите на реда издирват мъж, който е избягал от мястото на експлозията, информира \"Екстрабладет\". В Дания сериозните нападения или насилие са рядкост, днес наследниците на страховитите викинги се гордеят, че страната им е пример за спокойствие, сигурност и социална толерантност.  ", "date": "2019.08.10", "title": "Бомба пред полицейски участък в Копенхаген"}
{"url": "https://standartnews.com/svyat/miliarder-pedofil-se-samoubi-v-kiliyata-si-399080.html", "text": "Милиардерът Джефри Епщайн, разследван за педофилство, се е самоубил в затвора в Ню Йорк, съобщи BBC. Тялото му е намерено сутринта към 7,30 часа. Според ABC News милиардерът се е самоубил. Преди 2 седмици Епщайн беше открит в безсъзнание и с наранявания по шията. Правил е опит да се обеси. Финансовият магнат беше обвинен за трафик на непълнолетни момичета с цел сексуална експлоатация, но пледираше невинен. Освен това Епщайн бе разследван и за опити да подкупи хора, които да свидетелстват в негова полза по делото за търговия с деца. За тази цел милиардерът превел по 350 000 долара на две неизвестни лица.  Неотдавна му бе отказано да излезе от затвора под гаранция, като адвокатите му планираха да обжалват този отказ. 66-годишният Джефри Епщайн бе богат мениджър на хедж фондове, някога е бил приятел с бившия президент на САЩ Бил Клинтън, британския принц Андрю и сегашния президент на САЩ Доналд Тръмп. Той беше задържан на 6 юли т. г. на слизане от частния си самолет в Ню Джърси по обвинение за трафик на непълнолетни момичета и сексуална експлоатация, част от която е извършена на собствения му остров Литъл Сейнт Джеймс, наречен от американските медии Острова на разврата. Арестът на мултимилионера стана след нов преглед на някога пазеното в тайна споразумение, което финансистът сключил с прокуратурата. През 2008 г. той се е признал за виновен пред съда във Флорида по обвинения, че е подтиквал и доставял с цел проституция лица на възраст под 18 години. Споразумението тогава сложи край на разследване, което можеше да доведе до доживотен затвор за Епщайн. Вместо това той беше осъден на 13 месеца затвор и трябваше да плати обезщетения на десетки от някогашните си жертви. Съгласно повдигнатото му по-рано тази година обвинение, Епщайн е плащал на момичетата, за да правят секс с него, след което ги заставял да му търсят други жертви, които той - по сведения на свидетелка - прехвърлял и на приятели и познати. Някои от момичетата били само на 14 години. Епщайн отхвърляше обвиненията и пледира невинност.  ", "date": "2019.08.10", "title": "Милиардер педофил се самоуби в килията си /ДОПЪЛНЕНА/"}
{"url": "https://standartnews.com/svyat/turisti-ranikha-zashchiteni-kostenurki-na-zakintos-399083.html", "text": "Туристи са ранили защитен вид костенурки на гръцкия остров Закинтос. Морски обитатели от застрашения вид „Карета Карета”, са ударени от лодки в залива Лаганас на южния бряг на острова, алармираха екоактивисти.  \r\n \r\nВ района е разположен националният парк „Закитнос”, който е създаден преди 20 години за защита на костенурките. През периода май-октомври 2018 г. на шестте плажа на залива Лаганас са регистрирани общо 1464 гнезда. От Архелоновото общество за защита на морските костенурки ежедневно докладват за нарушители в защитения периметър, включително лодки, които се движат в зона А, където не се допускат плавателни съдове. Природозащитните групи в Гърция призоваха властите стриктно да прилагат разпоредбите и отправиха молба към туристите да представят всякакви кадри от нараняването на морски костенурки в залива Лаганас.", "date": "2019.08.10", "title": "Туристи раниха защитени костенурки на Закинтос"}
{"url": "https://standartnews.com/sport/chetirima-blgari-izkachikha-khan-tengri-399045.html", "text": "Четирима българи изкачиха връх Хан Тенгри (7010 м), съобщи БНР. Успешната атака от Пламена Петрова, Григор, Жеко и Стефан Вътеви е била на 7 август, но чак сега се разбра. Хан Тенгри се намира в планината Тяншан, Централна Азия, на границата между Казахстан, Киргизстан и Китай. \"Всичко е наред. Утре пътуваме за Бишкек\" - съобщи за БНР днес сутринта Григор Вътев от Лагер Каркара. Четиримата отпътуваха от България на 23 юли. По време на аклиматизацията си прекараха една ношувка в Лагер 1 (4700 м),  достигнаха са 5900 м височина и пренощуваха веднъж в Лагер 2 (5500 м). ", "date": "2019.08.10", "title": "Четирима българи изкачиха Хан Тенгри"}
{"url": "https://standartnews.com/sport/livrpul-pochna-sezona-s-chetvorka-399043.html", "text": "Ливърпул стартира подобаващо сезона във Висшата лига. Мърсисайдци сразиха вкъщи новака Норич с 4:1. Футболистите на Юрген Клоп  показаха, че и този сезон ще бъдат основният конкурент на Манчестър Сити за титлата, която не са печелили от 30 години. Мачът на Анфийд бе решен още преди почивката. Грант Хенли си отбеляза автогол (7), а Мохамед Салах (19) покачи на 2:0. До края на първата част се разписаха още Върджил Ван Дайк (28) и Дивок Ориги (42). Гостите стигнаха до почетен гол чрез Теему Пуки (64). Днес кръгът продължава, като шампиона Ман. Сити гостува на Уест Хем.", "date": "2019.08.10", "title": "Ливърпул почна сезона с четворка"}
{"url": "https://standartnews.com/sport/levski-priema-beroe-v-prvoto-derbi-399056.html", "text": "Левски приема Берое от 20,30 ч довечера в първото дерби от петия кръг на елитната футболна efbet Лига. За \"сините\" в игра се завръща лекувалия контузия Холмар Ейлофсон. Вирус извади от състава Николай Михайлов и защитника Яник Каргас. Левски води в класирането с 10 т, а Берое е на осмо място с 6. От 18,30 ч Ботев приема в Пловдив новака Царско село. Вчера се изиграха първите два мача от кръга: Ботев (Вр) - Черно море 1:1 и Славия - Етър 2:1. Утре в Разград е голямото дерби Лудогорец - ЦСКА-София.", "date": "2019.08.10", "title": "Левски приема Берое в първото дерби"}
{"url": "https://standartnews.com/sport/ot-bbc-dadokha-svoyata-prognoza-za-shampion-na-angliya-399063.html", "text": "Никой отбор в Англия не е ставал шампион в три поредни сезона, от както Манчестър Юнайтед го направи (2006/7-2008/9). Точно това обаче е и целта пред неговя градски съперник, който триумфира драматично с титлата миналия сезон, с 1 точка повече от упорития му преследвач Ливърпул. Двадесет и четири топ журналисти на BBC бяха помолени да направят прогноза за края на сезона във Висшата лига. Прогнозата е изготвена след анализ на оформлението и новите попълнения на всеки един от водещите отбори.  Резултатите показаха различни отбори в борбата за топ 4, но това, което прави впечатление е, че Двадесет и три от Двадесет и четири прогнозиращи избраха повторение на миналия сезон с Манчестър Сити и Ливърпул на първите две позиции. Осем посочиха Ливъпрул като категоричен шампион докато шестнайсет застанаха зад третата поредна на Гуардиола. Фаворит за третото място се явява Тотнъм, който бе посочен от 21 анализатора за тази позиция, а Арсенал е предпочетеният пред Челси за четвъртата. Пеп Гуардиола за поредна година направи сериозна селекция и може би за поредна година ще е и фаворит за спечелването на титлата. В кариерата си на треньор, той вече е печелил три поредни с Барселона (2007/8 - 2010/11) и с Байерн Мюнхен (2012/13 - 2015/16).", "date": "2019.08.10", "title": "От BBC дадоха своята прогноза за шампион на Англия"}
{"url": "https://standartnews.com/sport/nadal-stigna-do-polufinal-v-monreal-399071.html", "text": "Испанският ас Рафаел Надал се класира за полуфиналите на турнира по тенис на твърди кортове от сериите Мастърс в Монреал (Кан). В мач от четвъртфиналите испанецът победи Фабио Фонини с 2:6, 6:1 и 6:2. Руснаците Даниил Медведев и Карен Хачанов също се класираха за полуфиналите. И двамата постигнаха изразителни победи в по два сета. Медведев спечели за само 56 минути с 6:3, 6:1 срещу поставения под номер 2 в схемата Доминик Тийм. Хачанов се наложи с 6:3, 6:3 над германеца Александър Зверев, като двубоят продължи 73 минути.На полуфиналите Медведев и Хачанов ще играят един срещу друг.  Двубоя между Гаел Монфис и Роберто Баутиста Агут бе прекъснат. Победителят от него ще играе с Надал.", "date": "2019.08.10", "title": "Надал стигна до полуфинал в Монреал"}
{"url": "https://standartnews.com/sport/grisho-trenira-s-federer-v-sinsinati-399084.html", "text": "Григор Димитров и легендата Роджър Федерер проведоха съвместна тренировка на един от кортовете в Синсинати, където следващата седмица ще се проведе поредният Мастърс 1000 турнир на твърди кортове. След Уимбълдън Маестрото си взе по-дълга почивка и това ще е първият му турнир след злополучния финал в Лондон срещу Новак Джокович, в който пропусна две възможности да спечели, а след това загуби трофея. Димитров пък влезе в схемата в Синсинати буквално в последния възможен момент, след като Милош Раонич отказа участие заради контузия. Любопитното е, че Димитров и Федерер могат да се срещнат в турнира още в третия кръг. Българинът започва с двубой срещу Стан Вавринка, докато Маестрото почива в първия кръг.", "date": "2019.08.10", "title": "Гришо тренира с Федерер в Синсинати"}
{"url": "https://standartnews.com/sport/man-siti-startira-s-50-399081.html", "text": "Английският шампион Манчестър Сити започна подобаващо защитата на титлата, като срази навън Уест Хем с 5:0 в мач от I кръг на Висшата лига. Преди почивката Сити вкара само един гол чрез Габриел Жезус. През второто полувреме на три пъти се разписа Рахийм Стърлинг, а Серхио Агуеро вкара един от дузпа.", "date": "2019.08.10", "title": "Ман. Сити стартира с 5:0"}
{"url": "https://standartnews.com/sport/vavrinka-otnovo-na-ptya-na-grisho-399041.html", "text": "Стан Вавринка отново застава на пътя на Григор Димитров. Тегленият жребии за турнира от сериите Мастърс 1000 в Синсинати събра Гришо с трикратният победител в турнирите от големия шлем. За последната година това е четвъртия сблъсък между двамата на старт на турнир. През 2018-а Вавринка спечели срещу Гришо на Уимбълдън и Us Open, а тази година и в Монреал. Победителят от двойката ще срещне в Синсинати Николоз Басилашвили или квалификант. Часове преди тегленето на жребия Димитров бе под въпрос за основната схема, защото бе първа резерва. Вкрайна сметка Милош Раонич се отказа и Гришо влезе директно в схемата. Преди година в Синсинати Димитров достигна до третия кръг, където загуби от Новак Джокович. Това означава, че за да защити точките си от 2018-а Гришо ще трябва да спечели първите си два мача от турнира. Димитров е шампион от турнира, след като грабна титлата през 2017 г, това бе дебютната му титла от турнир АТР 1000. След като не играха в Монреал сега за Синсинати се завръщат Роджър Федерер и Новак Джокович.", "date": "2019.08.10", "title": "Вавринка отново на пътя на Гришо"}
{"url": "https://standartnews.com/sport/ivet-donese-prva-pobeda-na-blgariya-vv-varazhdin-399088.html", "text": "Ивет Лалова-Колио донесе първата победа на България от Европейския отборен шампионат - втора лига във Вараждин. Спринтьорката завърши първа на 100 м с 11,51 сек. Тя ще участва и в щафетата на 4 х 100 м и спринта на 200 м. \"Победих и донесох на отбора максималния брой точки. Ще се борим докрай да спечелим и да влезем в първа лига\", коментира след успеха си Лалова. Втората победа за България бе на Габриела Петрова в тройния скок. Националката постигна в най-добрия си опит 14,14 м.  Състезанията продължават тази вечер и утре. Участват 12 отбора, като само първия се качва в горната дивизия, а 5 изпадат.", "date": "2019.08.10", "title": "Ивет донесе първа победа на България във Вараждин"}
{"url": "https://standartnews.com/sport/tsarsko-selo-s-prva-pobeda-v-elita-399101.html", "text": "Новакът във футболната efbet Лига Царско дело постигна първа победа в елита. Тимът от София победи като гост Ботев с 2:0. Холандецът Родни Антуи отбеляза и двата гола за успеха на своя тим. Футболистите  от двата тима започнаха срещата при изключително горещи време- температура 35 градуса на сянка. Първо до гол можеха да стигнат гостите, но вратаря Аргилашки спаси удар на Антуи в 7-ата минута. Малко след това Филип ван Арнем стреля с глава, Реян Даскалов изби коженото кълбо, то попадна в Антонио Вутов, но той не успя да се разпише със задна ножица. В 25-ата минута Тодор Неделев центрира остро от свободен удар, а Густаво за малко да си вкара автогол. Заради жегата съдията Георги Иванов спря играта 10 минути преди почивката и даде възможност на футболистите да се освежат с вода. След почивката натискът на Ботев се усили но пропуски направиха Вутов (50) и Неделев (52). В 57-ата Вутов прати с глава топката в напречната греда.  Царско село дочака своя шанс в 84-ата минута. При една контраатака Веселин Минев центрира и Родни Антуи вкара гол със странична ножица за 0:1. Пак Антуи вкара за 0:2 и донесе първия успех на Царско село в елита.", "date": "2019.08.10", "title": "Царско село с първа победа в елита"}
{"url": "https://standartnews.com/sport/treta-blgarska-pobeda-vv-varazhdin-399102.html", "text": "Тихомир Иванов донесе третата победа за България в първия ден на Европейския отборен шампионат по лека атлетика във Вараждин. Плевенчанинът спечели с 224 см. Преде него първи места за България постигнаха Ивет Лалова-Колио (100 м) и Габриела Петрова (троен скок). Във временното класиране след първия ден България е на седмо място от 12 отбора със 143 т. Водач е Естония със 185. Утре състезанията продължават.", "date": "2019.08.10", "title": "Трета българска победа във Вараждин"}
{"url": "https://www.standartnews.com/sport/livrpul-pochna-sezona-s-chetvorka-399043.html", "text": "Ливърпул стартира подобаващо сезона във Висшата лига. Мърсисайдци сразиха вкъщи новака Норич с 4:1. Футболистите на Юрген Клоп  показаха, че и този сезон ще бъдат основният конкурент на Манчестър Сити за титлата, която не са печелили от 30 години. Мачът на Анфийд бе решен още преди почивката. Грант Хенли си отбеляза автогол (7), а Мохамед Салах (19) покачи на 2:0. До края на първата част се разписаха още Върджил Ван Дайк (28) и Дивок Ориги (42). Гостите стигнаха до почетен гол чрез Теему Пуки (64). Днес кръгът продължава, като шампиона Ман. Сити гостува на Уест Хем.", "date": "2019.08.10", "title": "Ливърпул почна сезона с четворка"}
{"url": "https://www.standartnews.com/sport/vavrinka-otnovo-na-ptya-na-grisho-399041.html", "text": "Стан Вавринка отново застава на пътя на Григор Димитров. Тегленият жребии за турнира от сериите Мастърс 1000 в Синсинати събра Гришо с трикратният победител в турнирите от големия шлем. За последната година това е четвъртия сблъсък между двамата на старт на турнир. През 2018-а Вавринка спечели срещу Гришо на Уимбълдън и Us Open, а тази година и в Монреал. Победителят от двойката ще срещне в Синсинати Николоз Басилашвили или квалификант. Часове преди тегленето на жребия Димитров бе под въпрос за основната схема, защото бе първа резерва. Вкрайна сметка Милош Раонич се отказа и Гришо влезе директно в схемата. Преди година в Синсинати Димитров достигна до третия кръг, където загуби от Новак Джокович. Това означава, че за да защити точките си от 2018-а Гришо ще трябва да спечели първите си два мача от турнира. Димитров е шампион от турнира, след като грабна титлата през 2017 г, това бе дебютната му титла от турнир АТР 1000. След като не играха в Монреал сега за Синсинати се завръщат Роджър Федерер и Новак Джокович.", "date": "2019.08.10", "title": "Вавринка отново на пътя на Гришо"}
{"url": "https://standartnews.com/sport/voleybolistite-bikha-i-puerto-riko-399103.html", "text": "Мъжкият национален отбор на България записа втори успех в олимпийската квалификация във Варна. \"Лъвовете\" надиграха категорично Пуерто Рико с  в група А, изигран в Двореца на културата и спорта в морската столица. Така българските волейболисти имат в актива си 6 точки (2 победи). Сега им остава да победят утре от 20,30 ч Бразилия и да вземат квотата за Токио 2020. \"Не бих искал да правя генерални изводи от тази победа. Вес пак съперника ни не беше на чак толкова високо ниво. Важното е, че спечелихме и сега ни чака най-важния мач с Бразилия. Утре кой ще играе ще решавам допълнително. Хубавото е, че всички взеха участие в двата мача и са готови за последната среща, коментира след мача Силвано Пранди, треньор на националите ни по волейбол.", "date": "2019.08.10", "title": "Волейболистите биха и Пуерто Рико"}
{"url": "https://standartnews.com/sport/braziliya-veche-s-2-pobedi-vv-varna-399089.html", "text": "Бразилия записа втора победа с 3:0 в група А на олимпийската квалификация във Варна. Днес селесао сразиха Египет с 3:0 и вече водят в класирането с 6 т. От 20,30 ч България играе с Пуерто Рико. БНТ ще излъчва мача от ДКС пряко. За Брализия най-резултатни са Йоанди Леал 13 т. и Маурисио Силва 12 т., а за Египет Ахмед Шафик записа 9 точки, а Еуаис Хишам добави 6 точки.Бразилия е с 6 точки /6:0 гейма/ от два мача, България е с 3 точки /3:1 гейма/ от 1 мач, Пуерто Рико е без точка /0:3 гейма/ от 1 мач, както и отборът на Египет /1:6 гейма/ след два мача. Утре са последните две срещи от надпреварата. В 17.00 часа играят Египет и Пуерто Рико, а от 20.30 часа България среща тима на Бразилия.", "date": "2019.08.10", "title": "Бразилия вече с 2 победи във Варна"}
{"url": "https://www.standartnews.com/sport/ot-bbc-dadokha-svoyata-prognoza-za-shampion-na-angliya-399063.html", "text": "Никой отбор в Англия не е ставал шампион в три поредни сезона, от както Манчестър Юнайтед го направи (2006/7-2008/9). Точно това обаче е и целта пред неговя градски съперник, който триумфира драматично с титлата миналия сезон, с 1 точка повече от упорития му преследвач Ливърпул. Двадесет и четири топ журналисти на BBC бяха помолени да направят прогноза за края на сезона във Висшата лига. Прогнозата е изготвена след анализ на оформлението и новите попълнения на всеки един от водещите отбори.  Резултатите показаха различни отбори в борбата за топ 4, но това, което прави впечатление е, че Двадесет и три от Двадесет и четири прогнозиращи избраха повторение на миналия сезон с Манчестър Сити и Ливърпул на първите две позиции. Осем посочиха Ливъпрул като категоричен шампион докато шестнайсет застанаха зад третата поредна на Гуардиола. Фаворит за третото място се явява Тотнъм, който бе посочен от 21 анализатора за тази позиция, а Арсенал е предпочетеният пред Челси за четвъртата. Пеп Гуардиола за поредна година направи сериозна селекция и може би за поредна година ще е и фаворит за спечелването на титлата. В кариерата си на треньор, той вече е печелил три поредни с Барселона (2007/8 - 2010/11) и с Байерн Мюнхен (2012/13 - 2015/16).", "date": "2019.08.10", "title": "От BBC дадоха своята прогноза за шампион на Англия"}
{"url": "https://standartnews.com/biznes/teklas-ni-pomaga-za-zavoda-na-folksvagen-u-nas-399052.html", "text": "По молба на правителството презентирахме България, каза генералният директор Неби Анъл Направихме всичко, което зависи от нас, „Фолксваген” да стъпи в България. Ние сме партньор №1 за 2018 година на германската компания и поради тази причина бяхме помолени от правителството да направим презентация на България пред ръководството на „Фолксваген”, защото нашата дума тежи като изключителен партньор. Това обяви генералният директор на „Теклас” Неби Анъл, цитиран от 24rodopi.com. \r\n„Сторихме го, но изцяло решението ще е на германския гигант”, допълни той. \r\nКомпанията произвежда елементи за абсолютно всички автомобилни компании в света. Разполага с четири завода край Кърджали, един в Крумовград, а в момента изгражда производствени мощности и край Враца. \r\n \r\nХолдингът има заводи в Сърбия, Мексико и Китай. До края на годината ще изгради завод и в САЩ. „За да дойдат толкова големи компании тук, то трябва да има и много големи подизпълнители. В България има 250 такива фирми, които произвеждат елементи за автомобилостроенето. Но те са с малък капацитет. Ние сме най-голямата. Затова и дойде предложението от правителството да съдействаме за избора на „Фолксваген”, като презентираме страната”, посочи Неби Анъл. \r\n \r\n         ", "date": "2019.08.10", "title": "\"Теклас\" ни помага за завода на \"Фолксваген\" у нас"}
{"url": "https://www.standartnews.com/sport/chetirima-blgari-izkachikha-khan-tengri-399045.html", "text": "Четирима българи изкачиха връх Хан Тенгри (7010 м), съобщи БНР. Успешната атака от Пламена Петрова, Григор, Жеко и Стефан Вътеви е била на 7 август, но чак сега се разбра. Хан Тенгри се намира в планината Тяншан, Централна Азия, на границата между Казахстан, Киргизстан и Китай. \"Всичко е наред. Утре пътуваме за Бишкек\" - съобщи за БНР днес сутринта Григор Вътев от Лагер Каркара. Четиримата отпътуваха от България на 23 юли. По време на аклиматизацията си прекараха една ношувка в Лагер 1 (4700 м),  достигнаха са 5900 м височина и пренощуваха веднъж в Лагер 2 (5500 м). ", "date": "2019.08.10", "title": "Четирима българи изкачиха Хан Тенгри"}
{"url": "https://standartnews.com/sport/levski-s-prva-zaguba-v-prvenstvoto-399104.html", "text": "Левски записа първа загуба в efbet Лигата. В мач от петия кръг \"сините\" паднаха в София с 1:3 от Берое. Педро Еуженио откри за гостите в 39-ата минута. Ветеранът Мартин Камбуров добави два гола в 54-ата и 67-ата минути и Берое дръпна с 3:0. Новото попълнение на Левски Франко Мазурек се разписа в 75-ата минута за крайното 1:3. След този мач от петия кръг на efbet Лига \"сините\" са втори в класирането с актив от 10 точки. Левски сдаде първото място на Лудогорец, който също има 10 т, но е с по-добра голова разлика. Утре шампионите приемат ЦСКА-София в дербито на петия кръг.  с \r\n ", "date": "2019.08.10", "title": "Левски с първа загуба в първенството"}
{"url": "https://www.standartnews.com/sport/nadal-stigna-do-polufinal-v-monreal-399071.html", "text": "Испанският ас Рафаел Надал се класира за полуфиналите на турнира по тенис на твърди кортове от сериите Мастърс в Монреал (Кан). В мач от четвъртфиналите испанецът победи Фабио Фонини с 2:6, 6:1 и 6:2. Руснаците Даниил Медведев и Карен Хачанов също се класираха за полуфиналите. И двамата постигнаха изразителни победи в по два сета. Медведев спечели за само 56 минути с 6:3, 6:1 срещу поставения под номер 2 в схемата Доминик Тийм. Хачанов се наложи с 6:3, 6:3 над германеца Александър Зверев, като двубоят продължи 73 минути.На полуфиналите Медведев и Хачанов ще играят един срещу друг.  Двубоя между Гаел Монфис и Роберто Баутиста Агут бе прекъснат. Победителят от него ще играе с Надал.", "date": "2019.08.10", "title": "Надал стигна до полуфинал в Монреал"}
{"url": "https://www.standartnews.com/sport/levski-priema-beroe-v-prvoto-derbi-399056.html", "text": "Левски приема Берое от 20,30 ч довечера в първото дерби от петия кръг на елитната футболна efbet Лига. За \"сините\" в игра се завръща лекувалия контузия Холмар Ейлофсон. Вирус извади от състава Николай Михайлов и защитника Яник Каргас. Левски води в класирането с 10 т, а Берое е на осмо място с 6. От 18,30 ч Ботев приема в Пловдив новака Царско село. Вчера се изиграха първите два мача от кръга: Ботев (Вр) - Черно море 1:1 и Славия - Етър 2:1. Утре в Разград е голямото дерби Лудогорец - ЦСКА-София.", "date": "2019.08.10", "title": "Левски приема Берое в първото дерби"}
{"url": "https://standartnews.com/biznes/pak-iskat-skok-v-tsenata-na-gaza-399060.html", "text": "Ново искане за скок в цената на газа. \"Булгаргаз\" внася в Комисията за енергийно и водно регулиране (КЕВР) настояване за увеличение на цената на природния газ с 0,83% за четвъртото тримесечие на годината, съобщи БГНЕС. В съобщение до медиите \"Булгаргаз\" ЕАД уведомява своите клиенти, че прогнозната цена на природния газ за ІV-то трим. на 2019 г. е 45,27 лв./MWh (без цени за достъп, пренос, акциз и ДДС). В сравнение с утвърдената за ІІІ-то трим. на 2019 г. цена (без цени за достъп, пренос, акциз и ДДС), прогнозната цена за ІV-то трим. на 2019 г. е по-висока с 0,37 лв./MWh или с 0,82%, информират от дъщерното дружество на \"Български енергиен холдинг\". Прогнозното увеличение на продажната цена се дължи основно на по-високите тарифи за пренос на природен газ през територията на Румъния за 2019/2020 газова година. Прогнозната цена на природния газ отчита влиянието на ценообразуващите фактори към 9 август и е неокончателна. Окончателното предложение на “Булгаргаз“ ЕАД за утвърждаване цената на природния газ за ІV-то тримесечие на 2019 г. ще бъде внесено в КЕВР на 10 септември.  ", "date": "2019.08.10", "title": "Пак искат скок в цената на газа"}
{"url": "https://standartnews.com/biznes/obb-pusna-videobankirane-399072.html", "text": "Обединена българска банка е първата у нас, която пусна видеобанкиране.  ОББ, която е част от белгийската КВС Груп, предлага на своите бизнес клиенти нова услуга, решаваща проблема с времето и разстоянието до експерт на финансовата институция. Услугата „Видео банкер“ дава възможност на клиентите, които не могат да посетят клон на банката, да осъществят среща с консултант и да обсъдят съвместно в реално време текущи въпроси и теми. В първата си фаза проектът е достъпен за фирмени клиенти (микро, малък и среден бизнес, както и корпоративни клиенти), опериращи на територията на София, а в края на месец септември услугата ще бъде активна и за фирмените клиенти на ОББ от цялата страна. Проучване, проведено от ОББ преди въвеждането на новата възможност за отдалечено общуване, показва, че близо 84% от клиентите на банката одобряват идеята и смятат въвеждането ѝ за отлично решение, което спестява време. Заедно, клиенти и специалисти, могат отдалечено да работят по документи, да споделят екрани и организират конферентни видео разговори, включително с експерти от KBC груп в България. Услугата може да се достъпва от всяко устройство – смартфон, таблет, десктоп, чрез използването на стандартни за потребителя интерфейси. Видеобанкирането е част от амбицията на ОББ да предостави на своите клиенти богат набор от комуникации за тяхно улеснение и максимално удобство. Сигурността на връзката се гарантира от водеща в световен мащаб платформа за видео срещи, която осъществява контакта между експерт и клиент и позволява E2E криптиране. Съобразявайки се с желанието на своите клиенти, ОББ няма да извършва запис да видео срещите за бизнес клиенти, в случай че не се изисква регулативно. Видеобанкирането е сигурен и достъпен начин за осъществяване на контакт между банков експерт и неговия клиент от разстояние, спестява време и гарантира сигурността на обменените данни. С новата си услуга ОББ се превръща в първата банка, която предлага видео срещи за бизнес лица и утвърждава лидерската й позиция на иновативна банкова институция.  ", "date": "2019.08.10", "title": "ОББ пусна видеобанкиране"}
{"url": "https://www.standartnews.com/sport/grisho-trenira-s-federer-v-sinsinati-399084.html", "text": "Григор Димитров и легендата Роджър Федерер проведоха съвместна тренировка на един от кортовете в Синсинати, където следващата седмица ще се проведе поредният Мастърс 1000 турнир на твърди кортове. След Уимбълдън Маестрото си взе по-дълга почивка и това ще е първият му турнир след злополучния финал в Лондон срещу Новак Джокович, в който пропусна две възможности да спечели, а след това загуби трофея. Димитров пък влезе в схемата в Синсинати буквално в последния възможен момент, след като Милош Раонич отказа участие заради контузия. Любопитното е, че Димитров и Федерер могат да се срещнат в турнира още в третия кръг. Българинът започва с двубой срещу Стан Вавринка, докато Маестрото почива в първия кръг.", "date": "2019.08.10", "title": "Гришо тренира с Федерер в Синсинати"}
{"url": "https://www.standartnews.com/sport/man-siti-startira-s-50-399081.html", "text": "Английският шампион Манчестър Сити започна подобаващо защитата на титлата, като срази навън Уест Хем с 5:0 в мач от I кръг на Висшата лига. Преди почивката Сити вкара само един гол чрез Габриел Жезус. През второто полувреме на три пъти се разписа Рахийм Стърлинг, а Серхио Агуеро вкара един от дузпа.", "date": "2019.08.10", "title": "Ман. Сити стартира с 5:0"}
{"url": "https://www.standartnews.com/sport/braziliya-veche-s-2-pobedi-vv-varna-399089.html", "text": "Бразилия записа втора победа с 3:0 в група А на олимпийската квалификация във Варна. Днес селесао сразиха Египет с 3:0 и вече водят в класирането с 6 т. От 20,30 ч България играе с Пуерто Рико. БНТ ще излъчва мача от ДКС пряко. За Брализия най-резултатни са Йоанди Леал 13 т. и Маурисио Силва 12 т., а за Египет Ахмед Шафик записа 9 точки, а Еуаис Хишам добави 6 точки.Бразилия е с 6 точки /6:0 гейма/ от два мача, България е с 3 точки /3:1 гейма/ от 1 мач, Пуерто Рико е без точка /0:3 гейма/ от 1 мач, както и отборът на Египет /1:6 гейма/ след два мача. Утре са последните две срещи от надпреварата. В 17.00 часа играят Египет и Пуерто Рико, а от 20.30 часа България среща тима на Бразилия.", "date": "2019.08.10", "title": "Бразилия вече с 2 победи във Варна"}
{"url": "https://www.standartnews.com/sport/ivet-donese-prva-pobeda-na-blgariya-vv-varazhdin-399088.html", "text": "Ивет Лалова-Колио донесе първата победа на България от Европейския отборен шампионат - втора лига във Вараждин. Спринтьорката завърши първа на 100 м с 11,51 сек. Тя ще участва и в щафетата на 4 х 100 м и спринта на 200 м. \"Победих и донесох на отбора максималния брой точки. Ще се борим докрай да спечелим и да влезем в първа лига\", коментира след успеха си Лалова. Втората победа за България бе на Габриела Петрова в тройния скок. Националката постигна в най-добрия си опит 14,14 м.  Състезанията продължават тази вечер и утре. Участват 12 отбора, като само първия се качва в горната дивизия, а 5 изпадат.", "date": "2019.08.10", "title": "Ивет донесе първа победа на България във Вараждин"}
{"url": "https://www.standartnews.com/sport/tsarsko-selo-s-prva-pobeda-v-elita-399101.html", "text": "Новакът във футболната efbet Лига Царско дело постигна първа победа в елита. Тимът от София победи като гост Ботев с 2:0. Холандецът Родни Антуи отбеляза и двата гола за успеха на своя тим. Футболистите  от двата тима започнаха срещата при изключително горещи време- температура 35 градуса на сянка. Първо до гол можеха да стигнат гостите, но вратаря Аргилашки спаси удар на Антуи в 7-ата минута. Малко след това Филип ван Арнем стреля с глава, Реян Даскалов изби коженото кълбо, то попадна в Антонио Вутов, но той не успя да се разпише със задна ножица. В 25-ата минута Тодор Неделев центрира остро от свободен удар, а Густаво за малко да си вкара автогол. Заради жегата съдията Георги Иванов спря играта 10 минути преди почивката и даде възможност на футболистите да се освежат с вода. След почивката натискът на Ботев се усили но пропуски направиха Вутов (50) и Неделев (52). В 57-ата Вутов прати с глава топката в напречната греда.  Царско село дочака своя шанс в 84-ата минута. При една контраатака Веселин Минев центрира и Родни Антуи вкара гол със странична ножица за 0:1. Пак Антуи вкара за 0:2 и донесе първия успех на Царско село в елита.", "date": "2019.08.10", "title": "Царско село с първа победа в елита"}
{"url": "https://www.standartnews.com/sport/voleybolistite-bikha-i-puerto-riko-399103.html", "text": "Мъжкият национален отбор на България записа втори успех в олимпийската квалификация във Варна. \"Лъвовете\" надиграха категорично Пуерто Рико с  в група А, изигран в Двореца на културата и спорта в морската столица. Така българските волейболисти имат в актива си 6 точки (2 победи). Сега им остава да победят утре от 20,30 ч Бразилия и да вземат квотата за Токио 2020. \"Не бих искал да правя генерални изводи от тази победа. Вес пак съперника ни не беше на чак толкова високо ниво. Важното е, че спечелихме и сега ни чака най-важния мач с Бразилия. Утре кой ще играе ще решавам допълнително. Хубавото е, че всички взеха участие в двата мача и са готови за последната среща, коментира след мача Силвано Пранди, треньор на националите ни по волейбол.", "date": "2019.08.10", "title": "Волейболистите биха и Пуерто Рико"}
{"url": "https://www.standartnews.com/sport/treta-blgarska-pobeda-vv-varazhdin-399102.html", "text": "Тихомир Иванов донесе третата победа за България в първия ден на Европейския отборен шампионат по лека атлетика във Вараждин. Плевенчанинът спечели с 224 см. Преде него първи места за България постигнаха Ивет Лалова-Колио (100 м) и Габриела Петрова (троен скок). Във временното класиране след първия ден България е на седмо място от 12 отбора със 143 т. Водач е Естония със 185. Утре състезанията продължават.", "date": "2019.08.10", "title": "Трета българска победа във Вараждин"}
{"url": "https://www.standartnews.com/sport/levski-s-prva-zaguba-v-prvenstvoto-399104.html", "text": "Левски записа първа загуба в efbet Лигата. В мач от петия кръг \"сините\" паднаха в София с 1:3 от Берое. Педро Еуженио откри за гостите в 39-ата минута. Ветеранът Мартин Камбуров добави два гола в 54-ата и 67-ата минути и Берое дръпна с 3:0. Новото попълнение на Левски Франко Мазурек се разписа в 75-ата минута за крайното 1:3. След този мач от петия кръг на efbet Лига \"сините\" са втори в класирането с актив от 10 точки. Левски сдаде първото място на Лудогорец, който също има 10 т, но е с по-добра голова разлика. Утре шампионите приемат ЦСКА-София в дербито на петия кръг.  с \r\n ", "date": "2019.08.10", "title": "Левски с първа загуба в първенството"}
{"url": "https://standartnews.com/svyat/mikhail-gorbachov-v-bolnitsa-6-mesetsa-399093.html", "text": "    Здравословното състояние на последния президент на СССР Михаил Горбачов е „много лошо”. Новината съобщи журналистът Алексей Венедиктов. От шест месеца живее в болница, информира БГНЕС. „С главата всичко е наред, но се движи тежко, натрупаха се много болести, все пак е на 88 години. Последните две години е много лошо: вече шест месеца той живее в болница”, каза Венедиктов. По думите му Горбачов следи за новините от смартфон или таблет. Той научил за сериала „Чернобил”, но бившият президент отказал да го гледа, защото „му е тежко”.", "date": "2019.08.10", "title": "Михаил Горбачов в болница вече 6 месеца"}
{"url": "https://standartnews.com/svyat/strelba-v-dzhamiya-v-predgradie-na-oslo-399095.html", "text": "Един човек бе ранен при стрелба в джамия в предградие на норвежката столица Осло днес, когато започва свещеният за мюсюлманите празник Курбан Байрам, предадоха Франс прес и ТАСС, като се позоваха на полицията. Нападателят е бил задържан. Той бе описан от представител на джамията като \"бял мъж с каска и униформа\". Стрелбата станала в ислямския център Ан Нур в предградието на Осло Берум. Полицията засега не знае в какво състояние е простреляният. Тя не разполага с информация за други нападатели.", "date": "2019.08.10", "title": "Стрелба в джамия в предградие на Осло"}
