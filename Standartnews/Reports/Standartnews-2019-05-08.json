{"url": "https://standartnews.com/kultura/280-detsa-v-prvata-asambleya-zemya-na-detsata-391495.html", "text": "Над 280 деца от всички 28 области в България ще вземат участие в първата националната Асамблея „Земята на децата“ на 1 юни 2019 г. Талантливите деца са посочени от регионалните управления по образованието и са на  възраст между 12 и 16 години, с постижения в областта на изкуството и спорта Събитието ще премине в рамките на два панела - художествен пленер и спортно-щафетни занимания, в които младежите ще вземат участие съвместно с представители на НСА и НХА“. Организатор на Асамблеята е Ваня Ламбева, която е и председател на сдружение „Дива Земя“. Всяка област е поканена да бъде представлявана от своя областен управител. Асамблеята обединява деца от цяла България, които ще бъдат поощрени да се занимават с изкуство и да покажат своите възможности пред много широка публика. Творбите на децата ще бъдат изложени в експозиция след приключването на пленера. Ваня Ламбева споделя, че догодина второто издание на Асамблеята ще е с международно участие. „С колегите от сдружение „Дива Земя“ вече работим по този проект. Осъществили сме контакти с посолствата на всички чуждестранни държави у нас, както и в посолствата на България по света. Убедена съм, че няма по-добра форма на дипломация в интерес на децата“. Специално за Асамблеята Ясен Обретенов (музика и аранжимент) и Пеньо Иванов (текст), създават химна „Детска планета“, който ще прозвучи на откриването на празника в изпълнение на детския радиохор. Г-жа Ламбева благодари на Областна администрация на Софийска, НСА „Васил Левски“, Комисията за закрила от дискриминацията, НХА, Пожарна безопасност и защита на населението, БЧК, Министерство на образованието и науката, Министерство на културата и Министерство на младежта и спорта, Лайънс клуб София Витоша. Своята подкрепа са заявили и много популярни лица от областта на бизнеса, науката, изкуството и спорта, сред които гимнастикът Йордан Йовчев, художниците Ромео Смилянов, Людмил Веселинов, Валентин Кардамски, Петър Пиронков, физикът Теньо Попминчев, певицата Силвия Кацарова и др. Асоциацията „Дива Земя” е създадена през 2016 г. от Ваня Ламбева. Тя има магистърска степен по история на изкуствата и магистърска степен по маркетинг.  Преди това г-жа Ламбева е била кмет на Туден и е основател на спортния клуб в Годеч. Сдружение \"Дивата Земя\" работи на национално ниво, като до скоро покрива само софийския регион. “През втората година работихме усилено, за да подкрепим талантливи деца, деца в неравностойно положение, професионалното развитие на жените, запазване на културно-историческото наследство и др. Имаме над сто успешни  мероприятия на територията на страната.  Носители сме на редица награди включително награда за \"Добрият пример на запад от София\". В „Дива Земя членуват над 300 души, които управляват нашата дейност на местно ниво и организират събития по региони. Имаме желание да учредим стипендиантски фонд за подкрепа на талантливи деца“, с гордост споделя Ваня Ламбева.", "date": "2019.05.07", "title": "280 деца в първата асамблея „Земя на децата“"}
{"url": "https://standartnews.com/sport/grigor-se-razdeli-s-trenora-si-dani-valverdu-391544.html", "text": "Очакваното от доста време решение за раздяла между Григор Димитров и неговия треньор Дани Валверду вече е факт. Новината разкри преди малко сайта tenniskafe.com. Гришо и Валверду бяха заедно 3 години и постигнаха доста успехи, но и пропадането на българският ас бе страховито. В последната ранглиста той е №46, но идната седмица се очаква да е извън 50-ата. \"След мача ми вчера с моя треньор седнахме да поговорим, написа в Туитър Димитров. - След 3 страхотни години пътищата ни се разделят. Имахме някои върхови моменти и постижения на корта. ИСкам да благодаря на Дани за всичко, което направи за мен, както и да му пожелая всичко най-добро в следващите начинания\", написа още Гришо. Под ръководствота на Валверду българският ас достигна до №3 в света и спечели финалния \"Мастърс\" в Лондон през 2017-а.", "date": "2019.05.07", "title": "Григор се раздели с треньора си Дани Валверду"}
{"url": "https://www.standartnews.com/sport/grigor-se-razdeli-s-trenora-si-dani-valverdu-391544.html", "text": "Очакваното от доста време решение за раздяла между Григор Димитров и неговия треньор Дани Валверду вече е факт. Новината разкри преди малко сайта tenniskafe.com. Гришо и Валверду бяха заедно 3 години и постигнаха доста успехи, но и пропадането на българският ас бе страховито. В последната ранглиста той е №46, но идната седмица се очаква да е извън 50-ата. \"След мача ми вчера с моя треньор седнахме да поговорим, написа в Туитър Димитров. - След 3 страхотни години пътищата ни се разделят. Имахме някои върхови моменти и постижения на корта. ИСкам да благодаря на Дани за всичко, което направи за мен, както и да му пожелая всичко най-добро в следващите начинания\", написа още Гришо. Под ръководствота на Валверду българският ас достигна до №3 в света и спечели финалния \"Мастърс\" в Лондон през 2017-а.", "date": "2019.05.07", "title": "Григор се раздели с треньора си Дани Валверду"}
{"url": "https://standartnews.com/regionalni/tara-ra-bumbiya-startira-na-10-may-391529.html", "text": "Седмото издание на театралния фестивал \"Тара-ра-бумбия\" ще започне на 10 май с авторския спектакъл на Ива Тодорова \"Приятно ми е, Ива\". Представлението ще бъде на голямата сцена в ДТ \"Никола Вапцаров\" в Благоевград. Актрисата Ива Тодорова е носителка на множество награди, сред които  \"Икар\" 2019 за водеща женска роля, \"Икар\" 2019 за драматургичен текст, извънредна награда \"Златен кукерикон\" 2019 за индивидуално театрално постижение, номинация \"Икар\" 2019 г. за водеща женска роля, номинация \"Икар\" 2019 г. за драматургичен текст. Изключително харизматичната Ива Тодорова е позната на публиката от работата си с режисьори като Галин Стоев, Стоян Радев, Лили Абаджиева. Спектакълът разсмива и вълнува едновременно, свързва се със зрителя основно през емпатия, като създава чисто поле на споделеност, близост, обич и радост, в което зрителят е приласкан да съучаства. „Приятно ми е, Ива!“ е преживяване, което в театъра не се случва често. И тази година програмата на фестивала „Тара-ра-бумбия“ е изключително богата. Фестивалът ще продължи до 20 май.", "date": "2019.05.07", "title": "\"Тара-ра-бумбия\" стартира на 10 май"}
{"url": "https://standartnews.com/mneniya/urotsite-na-papata-koito-ikonomistite-ne-chuvat-391509.html", "text": "Папа Франциск се оказа по-добър икономист от редица учени по света, които претендират, че познават пазарите, парите и знаят накъде отива световната икономика. Защото, заровили поглед в ежедневието, много икономисти не виждат по-далеч от носа си. Световната финансова криза не беше само причина хиляди хора по света да загубят работните си места. Тя беше и възможност за промяна, която обаче не се случи. Защото всички промени и мерки, които бяха предприети, за да се овладеят последиците от кризата, всъщност доведоха само до едно нещо - възстановяване на статуквото. Като основната причина за това е една - липсата на визия за промяна от страна на хората, които взимат най-важните решения за света.  Повече от 10 години след началото на световната финансова криза, светът пропусна възможността да построи по-справедлив икономически ред, е официалната позиция на Ватикана, цитирана от ДПА. В доктринален документ, посветен на икономически и финансови въпроси, Римокатолическата църква посочва, че  . Вместо това  \", който пренебрегва \"грижата не само да се създава, но и да се разпространява богатството и да се елиминира толкова явното днес неравенство\". Повече от 10 години след финансовата криза, най-богатите хора на планетата продължават да увеличават състоянието си, докато за обикновения човек няма реална промяна. Париж отново доказва, че има революционен дух сред гражданите му. Но днес никой от управляващите не предлага някаква алтернатива, въпреки очевидното желание на хората за промяна.  В България хората също искат промяна, но отново няма визия от страна на управляващите какво може да се направи. Призовавайки към по-строга финансова регулация, документът на Ватикана описва финансовата индустрия като \"място, където егоизмът и злоупотребата с власт имат потенциала да навредят на общността изключително много\". Папа Франциск от дълго време е отявлен критик на необуздания капитализъм, което даде повод на някои от крайнодесните му опоненти, особено в САЩ, да го определят като \"комунист\". В документа обаче Римокатолическата църква заявява, че \"никаква икономическа дейност не може да просъществува в дългосрочен план, ако свободната инициатива не може да се развива\". Църквата добавя, че \"е видно също, че пазарите, мощният двигател на икономиката, не са способни да се самоуправляват\".  които ще наранят бедните по света най-много. Всъщност финансовите пазари отдавна са изгубили същността си, с която са били създадени. От място за среща на търсене и предлагане за постигане на най-справедливата пазарна цена, финансовите пазари вече са просто място за спекулации без никаква добавена стойност за обществото. Не случайно финансовите пазари са осбоводени от Данък добавена стойност - просто няма какво да се облага с ДДС. Всъщност  . Става въпрос за предложението на Световната банка за . Подробности от финансовата институция не бяха дадени, но идеята дава възможност за разсъждения и доразвиване.  В момента всеки човек плаща данък за притежаваното имущество - за колата и жилището си. Същевременно  . Някой ще каже, че тези компании също плащат данъци за колите и офисите си. Но най-ценното на компаниите не е физически притежаваното имущество. А търговската марка, лицензите, патентите, технологиите. Именно те определят пазарната стойност на фирмата. \r\nНастоящата данъчна система обаче е измислена преди много години, когато собствеността се е изразявала в къщата и колата. Защото, ако всички притежатели на френски модни и останали търговски марки платят данък върху собствеността си, състоянието на френския държавен бюджет ще бъде доста по-различно и поне част от исканията на „жълтите жилетки“ може да бъдат удовлетворени. . В съвременния свят са заложени твърде много пари и интереси, за да може да стане сериозна промяна на капиталовите пазари. Но позицията на Папата е изключително важна от гледна точка на това обществото да прецени дали се движи в правилната посока. \r\nЗа съжаление, повечето решения на управляващите по света са насочени към запазване и бетониране на статуквото, вместо в търсене на рационални и по-добри решения. \r\n ", "date": "2019.05.07", "title": "Уроците на Папата,  които икономистите не чуват"}
{"url": "https://standartnews.com/svyat/edna-ot-versiite-za-katastrofata-ss-samoleta-pilotska-greshka-391535.html", "text": "Пилотска грешка е една от версиите за катастрофата на московското летище „Шереметиево”, при която загинаха 41 души, съобщи Нова тв. Самолетът „Су-100” е бил ударен от мълния във въздуха, което е прекъснало комуникацията с наземния контрол. Руските власти решиха да не спират полетите с този модел, въпреки, учудването на експертите, защо мълния може да предизвика подобна повреда. В същото време кацането с висока скорост на носещия огромно количество гориво самолет не е нормална практика, коментират следователи. Двете черни кутии ще бъдат изследвани, но резултатите ще станат известни едва след няколко седмици.", "date": "2019.05.07", "title": "Пилотска грешка зад пламналия руски самолет"}
{"url": "https://standartnews.com/biznes/izbrakha-noviya-zam-ministr-na-zemedelskoto-ministerstvo-391541.html", "text": "Чавдар Маринов е избран за заместник-министър в Министерството на земеделието, съобщи БНР. Досега Маринов беше изпълнителен директор на Българската асоциация на организациите на производители на плодове и зеленчуци и често критикуваше министерството за грешни политики в сектора. Изборът му за заместник на министър Румен Порожанов е направен от браншовите организации, които протестираха в края на миналия месец и вместо исканата оставка на Порожанов, получиха обещание за специален заместник-министър, посочен от бранша. Това е петият заместник в мегаведомството. Той ще бъде с ресор \"Плодове, зеленчуци, картофи и биопроизводство\".  ", "date": "2019.05.07", "title": "Назначиха новия зам.-министър на земеделието"}
{"url": "https://standartnews.com/kultura/rut-koleva-iskam-da-pritezhavam-smirenieto-na-iztoka-391486.html", "text": "Рут Колева продължава околосветското музикално пътешествие на изключително динамични обороти. След десетки успешни концерти в Азия и Европа тя се подготвя усилено за второто си турне в Китай, което започва до броени дни. Певицата получи и официална покана да представи България на големия форум „16+1” в Пекин, който е с фокус икономическите отношения между Китай и Източна Европа. Неотдавна Рут изнесе два поредни концерта в най-новия клуб за жива музика в Токио - LDH kitchen Haneda в компанията на музикантите Кеске Уасабе, Ивасаги Ори и Върнън Кийт. Тя ще се завърне в Страната на изгряващото слънце, за да запише два сингъла с легендарната група Kyoto Jazz Massive. Соул изпълнителката през 2016-а получи награда за най-добра вокалистка от „Интер ФМ” радио в Япония, впечатли и стотици фенове с шоуто си в легендарния „Cotton сlub” в Токио. В края на май пък стартира второто европейско турне на Рут Колева. Тя и нейната група “The Fingertones” ще покорят отново някои от най-добрите клубове за жива музика. Рут е дъщеря на световния шампион във вдигане на тежести Неделчо Колев, а майка й е художничка със спортно образование. Има близнак, който се занимава професионално със сноуборд. По-голямата част от детството на Рут преминава в Бахрейн, Индия и Тайланд, където баща й е треньор. На 9 вече е на сцена по време на прием в Тайланд. На 15 подписва договор с мениджъра Джо Флетчър и заминава за САЩ, където записва първите си песни с композитора Мартин Брайли. Учи „Медии и комуникации\" в Утрехт.  Пяла е на една сцена с Боби Макферин, а през 2007-а печели стипендия от фондацията на Стиви Уондър за „Hollywood Pop Academy\" в Лос Анджелис. В ранната си кариера участва в конкурси в България и чужбина. Първата ѝ авторска песен е с Jahmmy Youth и се казва „Clean your heart“. Написва текста към нея, когато е на 15. Рут Колева е автор на повечето от английските си текстове и на музиката към тях. - Рут, кои качества в своя характер дължите на Изтока, където сте израснала? \r\n- Не мога да се анализирам до такава степен, но мисля, че Изтокът ми е дал по-широк мироглед, по-голяма възприемчивост към различните хора и култури. Иска ми се да притежавам и тази смиреност, която имат азиатците, но по-скоро съм приела огнения характер на Балканския полуостров. \r\n- Тук винаги казваме: Изискан като човек от Изтока - на какво, според вас, се дължат разликите и контрастите във възпитанието на хората от България и на хората от Тайланд или Япония, например? \r\n- Това са три коренно различни култури. Япония е изключителна - там уважението и показването на респект един към друг са част от възпитанието. Освен това се усеща  колективно отношение към „общото“ – от чистотата до взаимопомоща. За мен всичко се базира на възпитанието - и за жалост в България нямаме усещане за „колективното благо“ Затова пък имаме поговорката „Не е важно на мен да ми е добре, а на Вуте да му е зле“… \r\n- Налага ли ви се да правите сравнение между Азия и Щатите, където също пребивавате сравнително често - къде се чувствате по-адекватно? \r\n- Не сравнявам тези два свята, но Азия определено е по-любима моя дестинация. Америка е Меката на шоубизнеса, но всичко, което се случва там през последните години, е доста притеснително за глобалното развитие, за опазването на природата и околната среда – включително и цялостната политика на Тръмп. \r\n- Ваша песен в продължение на 9 седмици е на върха в MTV - открихте ли вече формулата на успеха? \r\n- Не съм открила формулата на успеха, защото за музиката, която правя, тя е само една – качество. Голяма чест и признание е, че мога да пътувам по света и да представям България с изкуство. \r\n- Преди време ви обявиха за най-влиятелната звезда в социалните мрежи - защо, според вас, цялата простотия на българина се лее на воля във Фейсбук и няма сила на света, която може да я ограничи? \r\n- Когато народът е беден и тънещ в корупция и мизерия, негодуванието е най-лесно през дистанцията на интернет. А вече всеки има собствена платформа, от която може да се изявява. \r\n- Преди се изявявахте в различни социални спорове: какво от БГ действителността ви дразни най-остро? \r\n- Не и през последните години. Защото смисълът се изгуби - или бе заличен \r\nумишлено Не зная вече. За момента ме дразни, че хората си хвърлят фасовете през прозорците, че рушат, вместо да градят, че се оплакват повече, от колкото работят. \r\n- Правите изумително наситена кариера - имало ли е случай, в който да стресирате мъж с вашите амбиция и воля? \r\n- Повечето хора не понасят темпото, с което живея. И това е разбираемо. \r\n- Как се описвате с няколко изречения? \r\n- Обичам света. Обичам справедливостта. Искам да виждам как истинските добродетели биват издигнати на пиедестал, а не да гледам тържеството на простащината и вулгарността. Мечтая да живеем задружно в по-добър свят А често се чувствам неразбрана. Убедена съм, че правя нещо красиво - и се надявам то да успее да докосне повече хора в този сив свят, в който живеем. \r\n- Какво ви предстои?      \r\n- Заминавам за Стокхолм да записвам, след това имаме турне в Китай, после тръгваме за концерти в  13 града на Европа. В България можем да се срещнем на 2 юни в  Античния в Пловдив, на 29 юни в София, на 24 август в Летния театър на Бургас.", "date": "2019.05.07", "title": "Рут Колева: Искам да притежавам смирението на Изтока"}
{"url": "https://standartnews.com/kultura/liza-shopova-bashcha-mi-mlcha-dva-dni-kogato-sksakh-s-aktorlka-391484.html", "text": "Лиза Шопова преди броени дни прие овациите на публиката след две премиери, които направи в Хасково и в Сатирата  – „Верига от думи“ от Жорди Галсеран и „Трима мъже и една Маргарита“. Втората пиеса е и вторият й авторски драматургичен текст, който категорично разкрива, че дъщерята на легендарните актьори Наум Шопов и Невена Симеонова има талант на писател. След  постановки из цяла България също така категорично се оказва, че сестрата на Христо Шопов я бива и за режисьор. Сега тя се шегува, че е малко нахално да „извади“ два нови спектакъла само за месец, но пък точно този екшън я държи в супер форма. В „Трима мъже и една Маргарита“ – драматичната комедия, с която Лиза Шопова спечели конкурса в Сатирата, тя дирижира Христо Мутафчиев и сина им Асен – всъщност я измисля специално за тях. Сюжетът е повече от забавен – след пътен инцидент трима пациенти на „Бърза помощ“ не само се озовават в една една и съща стая в болницата, но и бързо става ясно, че животите им са преплетени съдбовно и завинаги. Докато вървят репетициите в Сатирата, Христо Мутафчиев е сполетян от нещастие – умира баща му, който не може да понесе неотдавнашната смърт на съпругата си. Така за съвсем кратко време Мутафчиев остава без родители. „Беше голям удар за всички нас. Те ми бяха като второ семейство, изключителни хора. Както винаги, Христо беше железен. Не позволи да отложим дори една репетиция“, казва Лиза.  Самата тя също понася твърде жестоки загуби – баща й, майка й и съпругът й, прочутият художник Кольо Карамфилов, отлитат към небето един след друг.                  - Лиза, какво ви вдъхнови за новата ви история, която вече е хит в Сатирата? \r\n- Един ден Христо Мутафчиев ме запита защо не напиша пиеса за него и за Асен. Първоначалната ми идея беше съвсем друга – тежка психологическа драма. Но не след дълго мислите ми тръгнаха в напълно различна посока. Случи се, когато на разклона за летището, където чаках трамвая след дублаж, двама души засякоха автомобилите си. Слязоха и започнаха да се карат.   \r\n- Интригите и емоциите в „Трима мъже и една Маргарита“ са в традициите на най-атрактивната драматургия, позната ни от френски и британски автори – обрати, шок, объркани чувства, връщане на събитията към кармични моменти... \r\n- Работейки доста години в дублажа и гледайки по принуда толкова много сапунки, осъзнавах, че мисълта ми е станала значително по-рефлективна. Зрителят иска да гледа динамика - и понеже аз го уважавам, без да критикувам вкуса му – му давам това, от което той има нужда. Но го правя не по булеварден, а по по-интелигентен начин. \r\n- За първи път ли режисирате Христо Мутафчиев? \r\n- Да. Ако въобще имам мисия в театъра, то тя е да докажа, че на сцената всичко се получава добре, когато се съберат хора, работещи с любов. Не бива режисьорът да е „и сам войнът е войн“, а актьорите по-скоро да му пречат, отколкото да му помагат. Но Христо не ме изненада – той е много опитен. Изненадата дойде от Асен. Прояви се като мислещ актьор, който не се дърпа да опита - готов е да стигне до крайности. Имаше и много смешни моменти. Но ги изчистих – да не пресоля манджата. Искам да дам смеха на зрителя, но без да го обслужвам, а да го радвам. На репетициите се появи единствен проблем – през цялото време се обръщах към Асен с „маме, маме“, което сигурно го е дразнило безкрайно. Елица, съпругата на Христо, много ми помогна – през цялото време тя беше с нас. Може би на Христо не му беше лесно с бившата и настоящата жена, но атмосферата беше много семейна и приятелска. \r\n- Бяхте ли убедени – вие и Мутафчиев, че Асен ще остане в правата вяра на династията – особено, след като прекъсна Академията и замина за година в Лондон? \r\n- Там работеше при съпруга на леля си – интернет окабеляване. Изпитваше необходимост да се отдели, за да се изясни със себе си - какво да прави, как да го постигне. Когато се завърна от Лондон, бях на косъм от това да кажа със съжаление „Не се е отказал да бъде актьор“. Но сега, след премиерата в Сатирата, вече съм убедена, че сцената и екранът наистина са неговото бъдеще. \r\n- Когато пишете, правите ли аритметики – колко да е смешното, колко да е тъжното, та да „хванете“ публиката? \r\n- Никога не се впускам в подобни сметки. Моят стил е да комбинирам - комедията идва от драмата на героите.  Действието, репликите – всичко трябва да бъде като електрокардиограма:  да има събитие на определено време, за да се поддържа интереса на зрителите. Драмата идва от душевния гърч на героите,  от шока,  в който изпадат. Така ситуационната комедия се превръща в драма.  Аз съм зрител, който обича персонажите да се мъчат.  По принцип зрителите сме садистично настроени. Голяма тръпка е да очакваш реакцията на героя. Залагам на всички тези похвати.  А и няма нищо битово в пиесите и спектаклите ми. Каквото и да правим в театъра и в киното, всичко е за хората. Не мисля, че зрителите имат нужда някой от екрана или от сцената да им размахва пръст и да им обяснява колко зле живеем и какви сме тъпаци, да им напомня постоянно че няма с какво да си платят тока. Битът не е моята бира – натоварвам и разтоварвам публиката само с емоции. \r\n- Дебютирахте като драматург с „Всичко или нищо“ – сюжет, писан специално за брат ви Христо Шопов и партньорките му Лили Маравиля и Ирини Жамбонас: какво е да режисираш актьор, работил под палката на Мел Гибсън и други световни майстори?   \r\n- „Всичко или нищо“ беше първата професионална среща с брат ми – аз като режисьор, той като актьор. Христо е твърде  респектиращ – макар че не го налага, няма как да не се съобразиш с това.  Е, понякога се налагаше да стискаме зъби за да не влизаме в творчески конфликти.  Той  държи първо да си  направи неговото,  да си го подреди, да си го уплътни, а аз съм доста по-експресивна. Имаше по-напрегнати моменти. Но сега, в Хасково, вече имахме пълна хармония.       \r\n- Работите ли над трети текст? \r\n- Да. Имам и страхотен стимул след успеха в Сатирата. Там категорично ми се получи – от А до Я.  Непрекъснато се оплакваме, че няма българска драматургия. Не е така – има автори, но те не намират смисъла.  Да пишеш пиеса е самотно занимание, което отнема време. И трябва да бъде обезпечено. Затова подкрепата на Калин Сърменов и Сатирата е от огромно значение. \r\n- Засега сте единственият режисьор в династията – искат ли ви съвети? Племенникът ви Наум Шопов пита ли дали го харесвате в „Откраднат живот“? \r\n- Всички бяхме напълно убедени, че Наум ще стане актьор, а той безкрайно ни изненада с решението си да бъде лекар. Но той няма нужда от съвети - стои изключително добре пред камерите: талантлив, красив, харизматичен, органичен, естествен. \r\n- А вие съвсем ли се отказахте от актьорлъка? \r\n- Това е изключително тежка професия. Едно е да репетираш активно 2 месеца. Друго е след това да поддържаш психофизическото ниво в продължение на няколко сезона. Като актриса най-обичах премиерите. Но най-много до второто представление – и повече не ми се искаше да играя. Не можех да съхраня нагласата. И реших да се оттегля. Но знам какво им струва на актьорите да бъдат всяка вечер на сцената. И съм наясно, че те не са инструмент в ръцете на режисьорите. Киното е друго, то би могло да ме изкуши – отиваш, снимаш и си тръгваш. Но има толкова по-млади, по-красиви, по-талантливи ... \r\n- Но все пак не сте имала колебание за пътя... \r\n- След като завърших, си казах, че няма веднага да кандидатствам във ВИТИЗ. Работих година в галерията на „Шипка“ 6. После попаднах във великия златен клас на Крикор Азарян, Тодор Колев, Елена Баева... Но не оценявах какво имам. Малко ме вееше вятър на бял кон. А майка ми и баща ми бяха убедени, че трябва да се занимавам с тази професия. Но никой не ме е манипулирал.  Мария Карел ме подготви за изпитите – изключителна жена, светли й облаци. Майка ми пък ме „прослушваше“, също и Оги Желязков – приятел на брат ми. Бяха ме направили войник – когато работиш с различни хора, ставаш много рефлективен. \r\n- Какво каза Наум Шопов, когато се отказахте от сцената? \r\n- Когато разбра, че напускам театъра, просто замълча - два дни отказа ди ми говори. Беше лично наранен от решението ми Може би ми вярваше повече, отколкото аз на себе си вярвах. Не доживя режисьорските ми проекти. Точно тогава започнахме да правим с Кольо в Кърджали „Кукувицата“ на Елин Рахнев. Когато се върнахме оттам, татко вече беше в болницата. \r\n- А Кольо насърчаваше ли ви? \r\n- Всъщност той е причината да започна и да пиша пиеси, и да ги поставям. Когато загърбих  актьорстването, каза: „Окей, но трябва да останеш в театъра“. За известно време ме остави на мира, но след това категорично ми заяви, че е време да се захващам. След “Кукувицата“  трябваше да ми бъде сценограф в  „Любов“ на Елин Рахнев на Четвъртия етаж в Народния театър, но 20 дни преди премиерата реши да отлети.  Тогава в Народния директор беше Павел Васев – той много ме подкрепи в ужасното състояние, в което се намирах. За година и половина си отидоха и тримата – татко, майка и Кольо. После имах дълъг период, в който ближех раните си Но в един момент разбрах, че трябва да се събера и да продължа.   \r\n- Можете ли да рисувате? \r\n- Изненадвала съм Кольо с шрифтове. Той ужасно много ми липсва и в театъра, защото като сценограф щеше да надгражда моето. Със сигурност щяхме много да се караме, но и със сигурност щяхме да сме прекрасен тандем.", "date": "2019.05.07", "title": "Лиза Шопова: Баща ми мълча два дни, когато скъсах с актьорлъка"}
{"url": "https://standartnews.com/kultura/grafitsi-leyat-strasti-po-zelda-na-elin-rakhnev-391482.html", "text": "Наслада и кеф само за ценители е библиофилското издание на „Зелда“ – наистина култовата стихосбирка на Елин Рахнев, която отдавна престана да бъде книга и се превърна в събитие, мания, пълнокръвност, пълноценност... След трите тиража на изисканото томче в бяло се появи „Зелда“ в дървена кутия 50/40. Ювелирните творения в нея са стиховете на Елин, отпечатани с респектиращ по своя обем шрифт, и графиките на деветима художници, респектиращи със своя елегантно-екстравагантен рисунък, вдъхновен от Зелда и гравитиращите й емоции, сред които най-силна е тъгата. Серията е супер тежкарска и, естествено, лимитирана – в 51 екземпляра, гарнирани със специално видео с кадри от „производството“ на бутиковото бижу. За премиерата в София художниците представиха работите си в по-неформалната атмосфера на клуб „Битбургер“. Актрисата Иванка Шекерова хвана микрофона за „Зелда“ по думите на Елин Рахнев. Ева Данаилова изпълни Creep на Radiohead – едно от важните парчета в стихосбирката, чиито ноти красят корицата на изданието с твърди корици със знака на  ICU. Струнният квартет Independent добави още щрихи към усещането за музика в „Зелда“. Откъси четоха Явор Борисов от Сатирата, поетесата Димана Йорданова и фенката Габриела Михайлова. \r\nВ Пловдив всичко се случи в U Р.A.R.K – галерията на Радост Коцева, която се прочу като арт пристана на неповторимия Кольо Карамфилов. Едва ли някой е забравил, че той и Елин превърнаха в също толкова впечатляващо библиофилско издание и предишната стихосбирка на Рахнев – не по-малко култовата „Канела“. Деветте графики на Кольо към нея отдавна са класика, какъвто е и самият той, разбира се. Цяла България знае, че „Зелда“ започва с посвещението „На Кольо К., който ме разбираше“. /Дори и най-големите оптимисти не вярваха, че след като Карамфилов отлетя към по-горния свят, Рахнев ще успее да се събере в неутешимостта, та „Зелда“ да стигне до публиката./ Елин е оставил книга на мястото, където са положили Кольо. И е сигурен, че томчето още е там и че Карамфилов е прочел стиховете. „Неговата поезия е от най-дашните за изобразяване. Но изреченията на Елин са като дълбок кладенец, в който можеш да потънеш за дълго – излизането е много трудно“, казваше пък Кольо за своя събрат.       \r\nДнес колекционерското копие на „Зелда“ включва 9 графики на Веселин Дамянов-Вeс, Васил Колев-Васило, Горан Тричковски, Дарина Пеева, Десислава Унгер, Емануела Ковач, Зоран Мише, Павел Целкоски и Явора Петрова. \r\n„Поезия се пише, само когато леко изтрещиш. Книгата е посветена на всичко онова, което ни липсва днес, но най-вече на лудостта, която ни липсва повече от всичко“, споделя Елин. Всъщност той изтръгва „Зелда“ от сетивата си в продължение на 4 години, тя го балансира сред печал и меланхолия. „Исках тези 40 страници да стигнат до хората от моята кръвна група“, не крие Елин, който – като всеки артист – трудно се побира в себе си. „Много станаха чиновниците в изкуството. Прекалено премерено и пресметливо стана всичко. Поезията е начин на живот - пълно несъгласие с общественото съзнание. Тя е обект на медицината, преди да си се родил. Тя е винаги, когато сърцето излиза на километри от теб. Когато се влюбваш по 4000 пъти на минута. Когато умираш още толкова на час. Тя е принципно умиране\", казва Елин Рахнев, за когото най-големият абсурд на този свят е „джимитоморисън издаден от пайнер“. Рахнев е обещал някой изненадващ ден да разкаже своята истина за Кольо Карамфилов - от 1994-а, когато Румен Леонидов ги запознава на изложба, до 7 януари на 2014-а. „Истината за Колето е дълга, може би безкрайна.  Истината е, че той бе едно от изключенията на този свят. Истината е, че бе вселенски артист. Истината е, че много хора му се дразнеха, защото беше високо, високо“, категоричен е поетът драматург. \r\nДа припомним, че стиховете и пиесите на Елин, който притежава два \"Икара\" (\"Боб\" и \"Фенове\") и един \"Аскеер\" (\"Тест\") са превеждани на 20 езика. \"Свалячи\" пък разнесе славата му и извън България. Лирическите му сборници  \"Съществувам\", \"Развяване на минзухара\", \"Октомври\", \"Канела\" продължават да вдигат адреналина на изкушените и случайните. Всъщност другото съдбовно спасение за Елин е театърът. Той завърши режисура при Крикор Азарян в НАТФИЗ, но поставя, само когато е влюбен в текста. „Трябва да разпори сърцето ми. Иначе няма смисъл. Така ме е научил Коко“, твърди той. „Честита съпруга“ от афиша на хасковския театър – постановка на Рахнев - през целия сезон се играе и в Народния.  Ето и думи от „Зелда“. ... \r\nКъдето свършват устните ти и започва есента, е последното парче, което слушах. И после многолистната тъга по теб. Мащабната печал по тебе, зелда. В грима ти търсих ранния матис, във роклите ти на пауните нефела, в походката ти новий свет, в дъха ти пяната на моите поеми. Измислих те, за да ме има още тук. Сред гарванова скреж да не изстиват всичките ми вопли. И кожата ти да разлиствам ден по ден. И в залезна тъма да светят римите ми още. През обиците ти да гледам късния гоген, по раменете ти да се изкачвам към небе, простори. Сега ще се опитам пак да те изпея. Грима ти, кожата, изобщо организма ти. Ще се опитам да те наредяв до най-великата печал в изкуството. От алта в цветовете на матис до черно-бялата лила на морисън, на еймито и другите. Изобщо ще те продуцирам пред света, вселената. Нали и за това съм те измислил, нали един елин за теб роди се \r\nна 3-и юли 1968-а \r\nв ранните зори.“ ... \r\nНапълно фалирах от  романтичност. И все повече съм далеч от всеки и от всичко. Вероятно така е трябвало. Това е някаква вътрешна, естествена реакция на клетките ми. Това е процес, до който съм достигнал. Това е многоцветната ми жал по тебе, зелда. И още хиляди неща, които трябваше да споделя с приятели, с човечеството. Но не ми достигна взор. Не ми достигнаха симфонии.   \r\n  \r\nТака и не разбрах защо съм тук. Защо съм мляко пил от прелетни луни. Защо сред гарванова мъх заченах плахите си рими. Отдавна чужд на тоз пейзаж, отдавна невъзможен. Напукал се в съмнения и фобии. Все по-клиничен в своята тъга. Все по-величествен сред нея. Поезийо, ти майко моя мила. Ще ме спасиш ли. Ще ме родиш ли ти отново.Да суча пак от пойната ти легендарна гръд. \r\n  \r\nНямам никакво обяснение защо се случи това с мен. Нямам никакво принципно обяснение изобщо за света. Затова мълча. Само искам да изплюя сърцето си далеч от общественици и философи. От възгледи и доктрини. Искам да го загася сред абажура от сълзите ти, зелда. Да го оставя в коридорите на уфици. Това ще бъде моят бунт към всички, които разбират живота. Или поне си мислят, че е така. \r\n  \r\nВсе повече боли. И е студено. Разпадам се и знам, че няма връщане. Това няма нищо общо с поезията, с недоносените есенни листа, които съм възпявал. Това е тотална, радикална, политематична невъзможност да си тук. Пълно несъответствие със всички съответствия. Това е контракция на душата. Това е ято от недопети птици затворени в бутилка. Това е джимитоморисън, издаден от пайнер. Все по-обемна става тъгата ми. Все повече безпризорно се разлиства навсякъде в организма ми. И това не е поза. Това не \r\nе някакво аристократично стенание. Това си е тъга.Това е цялата ù прелест и перверзия, събрана в мен. Това е цялата ми \r\nневъзможност да започна да се харесвам. Да стана един много радостен чичко на тридневна екскурзияв чужбина. Да обложа с данък акапелата на сълзите си. Поезийо, ти майко моя мила. Спаси ме. Не ме предавай. По лорка и по уитман бях ти верен. Пресъхват вените. Метален зной нахлува в черепа. Но може би така е трябвало. Във карантията на залези да къпя мръкналото тяло. И пикоча на месечини да пръскам във страдални рими. Това е най-нормалното и естествено нещо за мен. Това е абсолютно всичко, което един елин ще остави след себе си.", "date": "2019.05.07", "title": "Графици леят страсти по Зелда на Елин Рахнев"}
{"url": "https://www.standartnews.com/sport/balkan-s-vazhna-pobeda-v-basketbola-391463.html", "text": "Баскетболистите на Балкан (Ботевград) победиха като гост Берое с 88:70 точки (17:23, 25:12, 22:22, 24:13) в първия мач от първия полуфинал в първенството ни по баскетбол при мъжете. Така съставът на треньора Небойша Видич поведе с 1:0 в серията. Вторият мач е в сряда, отново в Стара Загора, играе се до 3 успеха. Само в първата част домакините наложиха темпото, но още във втората гостите взеха аванс от 42:35 т на полувремето.  В третата част Балкан поведе с 13 точки, но отборът на Любомир Минчев успя да стопи разликата до една точка – 55:56. Последната четвърт обаче затвърди по-добрата игра в този мач на Балкан. За победитеите Брендън Браун вкара най-много точки - 28 точки, Александър Гаврилович завърши с 16 точки и 10 борби, а Павлин Иванов - с 12 точки. За тима на старозагорци Конър Франкамп вкара 17 т., Тихомир Желев добави 11 точки, а Александър Янев и Пол Милър приключиха с по 10 точки. В другия полуфинал се срещат Левски Лукойл и Рилски спортист, първата среща е утре в София.", "date": "2019.05.07", "title": "Балкан с важна победа в баскетбола"}
{"url": "https://www.standartnews.com/sport/trpm-nagradi-taygr-uuds-391466.html", "text": "Президентът на САЩ Доналд Тръмп връчи на шампиона по голф Тайгър Уудс най-престижното гражданско отличие в страната - \"Президентския медал на свободата\". Церемонията се състоя в Белия дом. Според президентът Уудс е истинска легенда и изключителен спортист, който е преобразил голфа. \"Тези качества въплъщават американския дух за преодоляване на границите и стремеж към величие\", каза Тръмп. Голфорът се просълзи докато благодареше на майка си и на двете си деца по време на церемонията в Розовата градина на Белия дом. \"Виждали сте (от мен) доброто и лошото, върховете и дъното\", каза Тайгър, 43-годишният Уудс спечели на 14 април първия си мейджър турнир от 11 години насам. Още на следващия ден Тръмп обяви, че ще го награди с \"Президентския медал на свободата\".  Големият спортист в последните години имаше проблеми с контузии, както и със закона, тъй като беше арестуван по подозрение за шофиране в нетрезво състояние, но се завърна в спорта и спечели 15-а титла в кариерата си. Той е втори във вечната ранглиста след друг американец - Джак Никлаус, който има 18 трофея в мейджър турнири. Тайгър Уудс е най-популярният голфър, както и един от най-богатите спортисти в историята със заработени в кариерата си близо 2 милиарда долара.  фото БГНЕС", "date": "2019.05.07", "title": "Тръмп награди Тайгър Уудс"}
{"url": "https://www.standartnews.com/lifestyle/tom-ford-shie-kostyum-za-bg-zet-391488.html", "text": "Том Форд лично наблюдавал как вървят шевът и кройката за костюма на Майкъл Струмейтис, който на 12 май ще се ожени за родния топ модел Цеци Красимирова. Заможният младоженец е сред клиентите на световния дизайнер. Брачната церемония ще се състои в замъка Finca Mas Solers, който се намира близо до Барселона. Гостите са от 20 държави, като най-многобройни между тях са сватбарите от България, САЩ, Швеция, Италия и Китай. Над 300 охранители ще бдят за сигурността им. Специални дронове ще кръжат над грандиозния купон. Сред виповете са Даниел Ек - милиардер от Стокхолм и собственик на платформата за споделяне на музика Spotyfy, приятел на Майкъл от години, един от основните акционери в Майкрософт, милионери от Китай и Сингапур. От Ню Йорк за сватбата идват и двама близки бойни другари на булката - Мариан Кюрпанов и тв продуцентът Денис Ризов. В шоуто ще се включат ансамбъл „Българе“, балетисти от Софийската опера, „Тримата тенори”, известната пианистка от Швейцария Бели Си, а Звезди от  „Ахат“ ще забие рок класики. Елитни испански танцьори на фламенко са подготвили истински спектакъл, а поп фолк звездата Преслава е черешката на тортата. Кумове са коафьорката Вили Боршукова и братът на младоженеца, Джон Струмейтис, който е професионален комедиен акьор и живее в Ел Ей. Роклята на Цеци Красимирова е по дизайн на Евгения Борисова - изработена е на ръка в продължение на 5 месеца, като 7 помощник-шивачки са работили по нея. Два тира с цветя ще пристигнат ден преди сватбата за украсата на двореца. Трима испански гурме готвачи ще се погрижат за 7-степенно меню. Тортата е 4-метрова и е направена от личния сладкар на Шакира - майсторката на изкушенията е комшийка на Цеци Красимирова в Барселона.  ", "date": "2019.05.07", "title": "Том Форд шие костюм за БГ зет"}
{"url": "https://www.standartnews.com/sport/fenerbakhche-izbira-mezhdu-nedelev-i-lambru-391467.html", "text": "  Футболист №1 на Ботев Тодор Неделев е в пряка конкуренция с гръцкият национал Лазарос Ламбру за място в атаката на турския гранд Фенербахче, твърди \"Фотомач\". Екип от общо седем агенти на турците е наблюдавал паралелно изявите на двамата, като и двамата са одобрени. Вече зависи от треньорския щаб кого ще хареса повече, за да може ръководството да вложи всички усилия в привличането му.  Ламбру играе в далеч по-силно първенство от нашето и това е големият му коз. Гъркът е собственост на ПАОК, но през последната кампания беше преотстъпен в холандския елитен Фиртуна Ситард. Там се представи на много високо ниво и в 24 мача вкара 7 гола, въпреки че се подвизава на левия фланг на атаката. Ако турците изберат Неделев, ще го сложат именно на тази позиция.  Решението кой от двамата да бъде избран за селекцията на гранда от Истанбул ще бъде оставено за следващите няколко дни. Желанието на ръководството е да има договор с повечето от набелязаните футболисти още в края на настоящия сезон, който в Турция приключва на 26 май.", "date": "2019.05.07", "title": "Фенербахче избира между Неделев и Ламбру"}
{"url": "https://standartnews.com/sport/livrpul-priema-barsa-v-revansha-ot-shampionskata-liga-391451.html", "text": "17,15 ч Ботев (Bp) - Славия, Нова спорт \r\n19,30 ч Локомотив (Пд) - Етър, Диема спорт \r\n22,00 ч Шампионска лига, Ливърпул – Барселона, MAX sport 3 \r\n1,15 ч „Копа Либертадорес\", Насионал - Серо Портеньо, MAX sport 4 \r\n3,30 ч „Копа Либертадорес\", Ривър Плейт – Интернасионал, MAX sport 4 \r\nПрочети още на:  \r\n ", "date": "2019.05.07", "title": "Ливърпул приема Барса в реванша от Шампионската лига"}
{"url": "https://standartnews.com/mneniya/mlchanieto-na-zmeyovete-391506.html", "text": ". Цитат от дете, което чух вчера да преразказва версията за своя имен ден.  , опита да обясни бащата.   Май малчуганката, която може и да не видя повече, се изказа най-правилно за това, защо в деня, в която почитаме воинската храброст, колим крехки агънца - горе-долу колкото е и нашата смелост да променим живота си и да го вземем в свои ръце. Защото в момента ние и нашите Георгиевци не убиваме змейове - за празника колим агънца и май с това се изчерпва нашата храброст.  Там, обяснимо, са нанизани дроб-сарма и агнешки главички /не ми се иска да правя аналогия с една политическа партия/.  Но така или иначе, на празника, на който свети Георги е убил змея,  . А ние си имаме много змейове. И част от тях са лични - в случаите, когато се борим с неща, които не можем да преодолеем. Другите ни змейове са обществени - когато се опитваме да променим света около нас, но на практика чукаме на куха врата. Защото не знаем какво очакваме нито от себе си, нито от света. За нас празникът на светията Георги е повод да седнем на маса и да забравим за всичко останало, да позвъним на десетината или двайсет Жоровци в телефона, да сервираме дроб-сърмата по подобаващ начин и да се ядосаме, когато тя загори. Е, на змея сигурно му е малко кофти - толкова пъти убиван, нанизван с копие, разстрелван, и накрая пак трябва да си мълчи и да стои в ъгъла. А все пак е змей. И трябва поне да се докаже. Ама като всички колят агнета - какво му остава, освен да си мълчи.  ", "date": "2019.05.07", "title": "Мълчанието  на змейовете"}
{"url": "https://standartnews.com/sport/balkan-s-vazhna-pobeda-v-basketbola-391463.html", "text": "Баскетболистите на Балкан (Ботевград) победиха като гост Берое с 88:70 точки (17:23, 25:12, 22:22, 24:13) в първия мач от първия полуфинал в първенството ни по баскетбол при мъжете. Така съставът на треньора Небойша Видич поведе с 1:0 в серията. Вторият мач е в сряда, отново в Стара Загора, играе се до 3 успеха. Само в първата част домакините наложиха темпото, но още във втората гостите взеха аванс от 42:35 т на полувремето.  В третата част Балкан поведе с 13 точки, но отборът на Любомир Минчев успя да стопи разликата до една точка – 55:56. Последната четвърт обаче затвърди по-добрата игра в този мач на Балкан. За победитеите Брендън Браун вкара най-много точки - 28 точки, Александър Гаврилович завърши с 16 точки и 10 борби, а Павлин Иванов - с 12 точки. За тима на старозагорци Конър Франкамп вкара 17 т., Тихомир Желев добави 11 точки, а Александър Янев и Пол Милър приключиха с по 10 точки. В другия полуфинал се срещат Левски Лукойл и Рилски спортист, първата среща е утре в София.", "date": "2019.05.07", "title": "Балкан с важна победа в баскетбола"}
{"url": "https://standartnews.com/sport/trpm-nagradi-taygr-uuds-391466.html", "text": "Президентът на САЩ Доналд Тръмп връчи на шампиона по голф Тайгър Уудс най-престижното гражданско отличие в страната - \"Президентския медал на свободата\". Церемонията се състоя в Белия дом. Според президентът Уудс е истинска легенда и изключителен спортист, който е преобразил голфа. \"Тези качества въплъщават американския дух за преодоляване на границите и стремеж към величие\", каза Тръмп. Голфорът се просълзи докато благодареше на майка си и на двете си деца по време на церемонията в Розовата градина на Белия дом. \"Виждали сте (от мен) доброто и лошото, върховете и дъното\", каза Тайгър, 43-годишният Уудс спечели на 14 април първия си мейджър турнир от 11 години насам. Още на следващия ден Тръмп обяви, че ще го награди с \"Президентския медал на свободата\".  Големият спортист в последните години имаше проблеми с контузии, както и със закона, тъй като беше арестуван по подозрение за шофиране в нетрезво състояние, но се завърна в спорта и спечели 15-а титла в кариерата си. Той е втори във вечната ранглиста след друг американец - Джак Никлаус, който има 18 трофея в мейджър турнири. Тайгър Уудс е най-популярният голфър, както и един от най-богатите спортисти в историята със заработени в кариерата си близо 2 милиарда долара.  фото БГНЕС", "date": "2019.05.07", "title": "Тръмп награди Тайгър Уудс"}
{"url": "https://standartnews.com/svyat/10-miliona-protsenta-inflatsiya-vv-venetsuela-391514.html", "text": "Инфлацията във Венецуела ще достигне 10 милиона процента, прогнозират експертите от \"Кофас\" – една от най-големите компании за кредитно застраховане. Оттам предупреждават, че заради политическото напрежение 90% от населението живее в бедност. Напрежението във Венецуала нараства \"главоломно\", категорично са анализаторите от \"Кофас\". Според тях брутният вътрешен продукт пада, инфлацията се увеличава рязко и бедността се превръща в епидемия. Оценките на Икономическата комисия на ООН за Латинска Америка и Карибите показват, че бедността сега засяга около 90% от населението, сравнено с 48% през 2014 г. Нещо повече, на фона на сриващите се хуманитарни условия в страната се наблюдава голяма миграция на венецуелци към съседни страни – повече от 2,7 милиона венецуелци, което е около 9% от населението, са избягали от страната през последните четири години. Износът на суровини представлява 93% от приходите на Венецуела, но санкциите, наложени от Съединените щати, допълнени от политическото напрежение в страната, водят до невъзможност за добив и реализация на петрол. По данни на ОПЕК през март са добивани 960 000 барела дневно при над един милион и 400 хиляди месец по-рано.  ", "date": "2019.05.07", "title": "10 милиона процента инфлация във Венецуела"}
{"url": "https://standartnews.com/svyat/biyat-tendzheri-v-istanbul-sreshchu-otmyanata-na-izborite-391448.html", "text": "Жители на множество квартали на Истанбул устроиха снощи „протест на тенджерите“, след като научиха за решението на Висшата избирателна комисия (ВИК) на Турция да отмени резултатите от изборите, в които победи кандидатът на опозицията Екрел Имамоглу, предаде РИА Новости. Представителят на управляващата Партия на справедливостта и развитието във ВИК Реджеп Йозел обяви по-рано за решението на комисията. Повторните избори трябва да се проведат на 23 юни. По думите на Йозел отмяната на резултатите е свързана с това, че някои членове на избирателни комисии по места са били държавни служители, а и заради наличието на неподписани протоколи за резултатите. Граждани на Истанбул от кварталите Бешикташ, Кадъкьой, Шишли и др. посрещната решението на ВИК с протести под формата на удряне по тенджери и други метални предмети. Протестите започнаха около 22.00 часа местно време снощи в Бешикташ и Фарикьой, а след това се присъединиха и други райони, като протестиращите бяха подкрепени от шофьори на автомобили. В социалните мрежи се появиха съобщения, които съобщиха за протеста с биене на тенджери, на места участници с тенджери имало по прозорци и балкони. Точно такава реакция, която наблюдателите нарекоха „революция на тенджерите“ се състоя из цяла Турция при протестите през 2013 г. заради тогавашните планове на властите да застрояват парка Гези в центъра на Истанбул. Пак по съобщения на социалните платформи група от неколкостотин протестиращи се събрала в района на Бешикташ, където скандирали лозунги на опозиционната Народно-републиканска партия „Право и справедливост“. Кметските избори в Истанбул на 31 март бяха спечелени с малка преднина от Екрем Имамоглу, кандидат на опозиционната Народнорепубликанска партия. Той встъпи в длъжност миналия месец. Резултатите обаче бяха оспорени от управляващата Партия на справедливостта и развитието на президента Реджеп Тайип Ердоган, която твърдеше, че е имало редица нередности, които са повлияли на резултата. Имамоглу встъпи в длъжност на 17 април Опозиционната партия победи за първи път от 1994 насам на избори за кмет в истанбул и турската столица Анкара. Нейни кандидати спечелиха и в Измир, Анталия, Адана, Мерсин.", "date": "2019.05.07", "title": "Бият тенджери в Истанбул срещу отмяната на вота"}
{"url": "https://standartnews.com/svyat/valiyata-na-istanbul-vremenno-shche-bde-kmet-391522.html", "text": "Турското министерство на вътрешните работи назначи валията на Истанбул Али Йерликая да изпълнява временно длъжността на кмет на Истанбулската голяма община до произвеждането на нови избори за кмет на мегаполиса на 23 юни, съобщава турският телевизионен канал НТВ. \r\nРешението бе обявено, след като Висшата избирателна комисия на Турция отмени вчера резултатите от изборите за кмет на Истанбул, произведени на 31 март, на които кандидатът на управляващата Партия на справедливостта и развитието Бинали Йълдъръм претърпя поражение от Екрем Имамоглу от опозиционната Народнорепубликанска партия. \r\nИмамоглу спечели с около 13 000 гласа преднина пред опонента си. \r\nПСР оспорва изборните резултати, аргументирайки се с установени нередности, и вчера ВИК прие иска за анулиране и повторение на изборите в Истанбулската голяма общината. ВИК обяви, че вотът ще бъде повторен на 23 юни, когато турските избиратели ще се явят отново пред урните, за да гласуват повторно за кмет на Истанбул.", "date": "2019.05.07", "title": "Валията на Истанбул временно ще бъде кмет"}
{"url": "https://standartnews.com/biznes/ikonomicheskiyat-rst-dostignal-31-prez-2018-g-391500.html", "text": "Ръстът на брутния вътрешен продукт (БВП) е 3,1 процента за 2018 г. Въпреки че растежът остава над средния за страните от Европейския съюз (ЕС), той е сред най-ниските измежду новите страни-членки. Това съобщи доц. д-р Виктор Йоцов от Института за икономически изследвания при БАН (ИИИ) на брифинг, където представи Годишния доклад за икономическото развитие и политики в България за 2019 г., с фокус върху структурните дисбаланси и произтичащите от тях рискове за икономиката. Представянето на доклада е включено в календара от събития, посветени на 150-годишнината от създаването на БАН и 70-годишнината на ИИИ, заяви директорът на Института проф. д-р Александър Тасев, предава БТА. Независимо от общо взето положителните икономически перспективи, запазването на настоящите темпове на икономически растеж означава, че сближаването със средния доход на глава от населението на ЕС остава далеч в бъдещето. \"Тези темпове, които постигаме, са крайно недостатъчни\", изтъкна доц. д-р Йоцов. Той прогнозира, че ще има леко забавяне на икономическия растеж през 2019 г. , а евентуално той може да се възстанови през следващата година. През 2018 г. износът остава близко до нивата си през 2017 г. Продължава установената тенденция за концентрация на износа към страни от ЕС. През 2018 г. вносът нараства с 3,7 процента спрямо 2017 г. , посочи гл. ас. д-р Недялко Несторов - член на авторския колектив. По думите му България купува стоки основно от Германия, Русия, Китай, Италия и Турция. Тези пет страни формират 42 на сто от вноса в България. Основата потребност на българина е от потребителски стоки и българското производство не успява да задоволи нуждите на потребителите и се налага да се внасят такива стоки. България се затвърждава като износител предимно на стоки с ниска добавена стойност - основно суровини, допълни гл. ас. д-р Недялко Несторов. От ИИИ - БАН изтъкват в препоръките на доклада си, че важното за българската икономика е да постигне дългосрочен и траен икономически растеж от минимум 5 процента годишно. Според Института само това би осигурило по-осезаем растеж на доходите и благосъстоянието.", "date": "2019.05.07", "title": "Икономическият ръст достигнал 3,1% през 2018 г."}
{"url": "https://standartnews.com/svyat/zameryat-premiera-na-avstraliya-s-yaytse-391517.html", "text": "Предизборната кампания в Австралия взе бурен обрат днес - демонстрантка се опита да счупи яйце в главата на премиера консерватор Скот Морисън, чийто кабинет приключва мандата си, предаде Франс прес, цитирана от БТА. Австралийските телевизии непрекъснато въртят кадри, показващи как жената хвърля доста отблизо яйцето по Морисън и то сякаш отскача от главата на министър-председателя, присъствал на проява, организирана от женско сдружение в щата Нов Южен Уелс. Нападателката бе отведена от бодигардове на премиера. Щатската полиция заяви, че е \"задържала 24-годишна жена след инцидент с участието на министър-председателя в Олбъри\". Срещу нея е повдигнато обвинение за нападение и за притежаване на наркотици, тъй като след задържането й у нея е намерен канабис. В блъсканицата друга по-възрастна жена се озова на земята и Морисън й помогна да стане. Австралийският премиер междувременно използва случая, за да разкритикува своите противници. \"Ще се опълчим срещу хулиганите - и срещу онези подли активисти, които не зачитат никого, и срещу профсъюзните активисти, които газят малките предприятия и трудещите се в тях по работните им места\", написа той в Туитър. Синдикалистката Сали Макманъс се възмути от това сравнение. \"Как смеете да ни обвинявате в това и да прокарвате такава връзка? - отвърна тя също в Туитър - Явно изобщо не тачите истината и никак не се притеснявате да нападате свои сънародници. Никога няма да подкрепим подобно поведение.\" Лидерът на лейбъристката опозиция Бил Шортън, вероятен приемник на Морисън според анкетите, осъди \"ужасното и скандално\" нападение. \"От сърце съчувствам на премиера. Нашите избори в Австралия са ненасилствени\", каза той пред журналисти. Франс прес припомня предишен, широко отразен от медиите инцидент, когато по време на пресконференция младеж счупи яйце в главата на крайнодесния сенатор Фрейзър Анинг. Той протестирал срещу изявление на политика, че имигрантите в Нова Зеландия били отговорни за убийството на 51 мюсюлмани в две джамии от бял расист през март.    ", "date": "2019.05.07", "title": "Замерят премиера на Австралия с яйце"}
{"url": "https://standartnews.com/biznes/poshchenska-banka-opredelena-za-top-popechitel-391507.html", "text": "Пощенска банка получи за осма поредна година признанието за най-добра банка в предоставянето на попечителски услуги в България. Класацията е на престижното световно издание за капиталови пазари, управление на активи и инвестиционна дейност Global Custodian (www.globalcustodian.com), което прави проучвания за качеството на услугите в сектора. Според обобщената оценка, представена в него, клиентите получават „перфектна услуга“ от Пощенска банка. В почти всички отделни категории – 9 от 12, институцията е с максималната възможна оценка. Сред тях са „Клиентско обслужване“, „Иновации“, „Безопасност на активите“, „Управление на ликвидността“, „Цена“ и др., а в останалите категории резултатът ѝ е близък до максималния. Пощенска банка получава оценки много по-високи от тези на конкурентите си, включително при сравнение с участниците от други държави. „Фактът, че за осма поредна година сме определени за най-добра банка в предоставянето на попечителски услуги в България е изключително признание за нас. Удовлетворението на клиентите ни и максималните резултати в почти всички наблюдавани категории показват, че успяваме в целта си да им предоставяме услуги с високо качество. Стремежът ни е постоянно да инвестираме в иновативни технологии и да надграждаме професионализма на екипа си, за да отговорим на най-високите очаквания на нашите клиенти и да бъдем техният доверен експерт за всяко финансово решение“, коментират от Пощенска банка. Пощенска банка предлага от 2004 г. пълната гама попечителски и депозитарни услуги с високо качество на местни и чужди институционални клиенти. Институцията е ексклузивен представител на един от най-големите европейски депозитари – Clearstream Banking Luxembourg, и е най-голямата банка-депозитар в България − с пазарен дял от 55%, най-голям брой обслужвани колективни инвестиционни схеми и достъп до капиталовите пазари в над 100 държави.", "date": "2019.05.07", "title": "Пощенска банка определена за топ попечител"}
{"url": "https://standartnews.com/sport/khyustn-izravni-seriyata-na-goldn-steyt-391471.html", "text": "Хюстън Рокетс победи действащият шампион Голдън Стейт Уориърс със 112:108 в четвъртия мач от полуфиналната серия в Западната конференция на НБА на САЩ и Канада. Решаваща беше втората четвърт, която \"ракетите\" спечелиха с 36:26. Най-резултатен в срещата стана Джеймс Хардън, който записа \"дабъл-дабъл\" с 38 точки и 10 борби. Ерик Гордън добави 20 точки, Пи Джей Такър - 17, Крис Пол - 13. За \"воините\" Кевин Дюрант отбеляза 34 точки, Стеф Къри - 20, Дреймънд Грийн - 15 точки и 10 борби. Резултатът в серията вече е равен - 2-2. Мач №5 ще се играе в Оукланд. В Източната конференция Милуоки Бъкс надделя над Бостън Селтикс със 113:101 като гост и направи решителна стъпка към финала. \"Келтите\" спечелиха първата четвърт с осем точки, но в другите три части \"елените\" бяха по-силни.  Крилото на победителите Янис Адетокумбо реализира \"дабъл-дабъл\" - 39 точки и 16 борби. Милуоки поведе с 3-1 в серията и е домакин в петия двубой.", "date": "2019.05.07", "title": "Хюстън изравни серията на Голдън Стейт"}
{"url": "https://standartnews.com/sport/fenerbakhche-izbira-mezhdu-nedelev-i-lambru-391467.html", "text": "  Футболист №1 на Ботев Тодор Неделев е в пряка конкуренция с гръцкият национал Лазарос Ламбру за място в атаката на турския гранд Фенербахче, твърди \"Фотомач\". Екип от общо седем агенти на турците е наблюдавал паралелно изявите на двамата, като и двамата са одобрени. Вече зависи от треньорския щаб кого ще хареса повече, за да може ръководството да вложи всички усилия в привличането му.  Ламбру играе в далеч по-силно първенство от нашето и това е големият му коз. Гъркът е собственост на ПАОК, но през последната кампания беше преотстъпен в холандския елитен Фиртуна Ситард. Там се представи на много високо ниво и в 24 мача вкара 7 гола, въпреки че се подвизава на левия фланг на атаката. Ако турците изберат Неделев, ще го сложат именно на тази позиция.  Решението кой от двамата да бъде избран за селекцията на гранда от Истанбул ще бъде оставено за следващите няколко дни. Желанието на ръководството е да има договор с повечето от набелязаните футболисти още в края на настоящия сезон, който в Турция приключва на 26 май.", "date": "2019.05.07", "title": "Фенербахче избира между Неделев и Ламбру"}
{"url": "https://standartnews.com/biznes/ogranichavat-dvizhenieto-po-khemus-i-struma-391537.html", "text": "На 8 май движението при километър 7 на АМ „Струма” в района на тунел „Мало Бучино” ще се осъществява в една лента в посока София и една лента в посока Перник, съобщиха от АПИ. Причината е, че ще се монтират автоматични пътни знаци. Във всяка посока на движение ще бъде ограничено преминаването по изпреварващата лента като трафикът ще се пренасочва по активната лента. От 9.00 до 16.00 часа ще бъде ограничено и движението по АМ „Хемус” между пътен възел „Прелог” и пътен възел „Ябланица” в посока София. Причината е почистване на дъждоприемни шахти и изсичане на храсти. Трафикът ще се отклонява преди пътен възел „Прелог” по пътя Ботевград-Ябланица и при пътен възел „Ябланица” ще се пренасочва по автомагистралата.", "date": "2019.05.07", "title": "Ограничават движението по „Хемус” и „Струма”"}
{"url": "https://standartnews.com/svyat/wizz-air-e-aviokompaniya-na-godinata-391526.html", "text": "Wizz Air, най-голямата нискотарифна авиокомпания в Централна и Източна Европа, бе обявена за „Авикомпания на годината“ на наградите за въздушен транспорт Air Transport Awards 2019. Това са единствените международни отличия, които оценяват всички основни категории във въздушния транспорт, съобщиха от превозвача. Наградата бе връчена на Стивън Джоунс, заместник главен изпълнителен директор и управляващ директор на Wizz Air Унгария, по време на официална церемония, която се проведе в Екали, Гърция. Наградите Air Transport Awards за 2019 г. се проведоха в партньорство с Hermes – организация за въздушен транспорт, и ATN – новинарска агенция за въздушен транспорт. Журито на корпоративните награди включваше едни от най-известните фигури в индустрията на въздушния транспорт, а именно: \r\n• Хенрик Холоей, председател на журито и генерален директор на Европейската комисия за мобилност и транспорт \r\n• Джеф Пуул, генерален директор на CANSO \r\n• Робърт Дейън, вицепрезидент на Hermes \r\n• Чарлз Шлюмберже, водещ експерт по въздушен транспорт в Световна банка Стивън Джоунс, заместник главен изпълнителен директор и управляващ директор на Wizz Air Унгария, заяви по време на церемонията: „Днес отбелязваме още един важен момент за Wizz Air. За нас е чест да бъдем признати за авиокомпания на годината. Тази награда е резултат от усилената работа и отдадеността на забележителния екип на WIZZ, лоялността и доверието на нашите клиенти, както и подкрепата на нашите партньори. Wizz Air е изградила своя бизнес около една проста цел да направи пътуването със самолет достъпно за всички и да направи живота на пътниците и света около нас по-добър, и тази награда е още едно доказателство, че сме на прав път. Занапред Wizz Air ще продължава да подобрява услугите си, като въвежда иновации и предлага достъпна възможност за всеки да обогати живота си чрез пътуване.“ \r\nД-р Костас Ятроу, президент на наградите Air Transport Awards 2019, коментира: „Наградите за въздушен транспорт се утвърдиха като важно събитие в индустрията благодарение на ангажираността на организациите и отделните лица от авиационния сектор. Важно е да отличаваме и да поощряваме най-добрите сред най-добрите и техните лидерски практики.“  ", "date": "2019.05.07", "title": "Wizz Air е \"Авиокомпания на годината\""}
{"url": "https://standartnews.com/sport/shampioni-v-byaganiyata-spechelikha-khisarya-rn-391475.html", "text": "Бившият шампион и рекордьор на България на маратон Петко Стефанов спечели шосейното бягане на 7.8 км в Хисаря на 6 май. Двете най-силни атлетки в бяганията на средни разстояния Лиляна Георгиева и Силвия Георгиева оглавиха класирането при жените. Състезанието, което е част от веригата „Рън България“ на БФЛА, се проведе около една от най-големите туристически забележителности символ на град Хисаря - запазената крепостна стена от времето на римската империя, а старт-финалът бе на обновения стадион „Крепост“. 47-годишният Стефанов преодоля дистанцията за 28:03 (средно темпо 3:38 на километър) и надбяга по-младите Ахмед Ахмед – 28:43 и Людмил Никодимов – 29:13. Петков Стефанов има личен рекорд на маратон 2:11:46 и е побеждавал 7 пъти на Софийския маратон. При жените Лиляна и Силвия, които тренират съвместно, завършиха рамо до рамо, но чип системата даде предимство на Силвия. Варненката е рекордьорка на 3000 м стипълчейз за девойки под 20 години, а Лиляна държи няколко рекорда за девойки под 18 и под 20 години. Трета е Снежина Стефанова – съпруга на Петко Стефанов. В късата дистанция на 2 км се включиха любители, треньори и местни деца. При момчетата там първите двама бяха Илиян Кръстев и Никола Симеонов от Ихтиман, а трети е Виктор Вангелов от Плевен. При жените треньорката от „Берое – Стара Загора“ Катерина Георгиева показа добра форма и финишира пред Искра Станоева и Никол Георгиева. Най-малката участничка бе 12-годишната Виктория Гочева от Хисаря. Кметът на община Хисаря инж. Пенка Дойкова награди най-бързите бегачи. Първите шест при мъжете и жените получиха парични награди, а първите трима в двата пола ваучери от основния партньор на „Рън България“ – Спорт Депо. Следващият старт от „Рън България“ е на 26 май в село Бистрица с трaсе от 11.6 км от Бистрица до Железница и обратно.", "date": "2019.05.07", "title": "Шампиони в бяганията спечелиха Хисаря Рън"}
{"url": "https://standartnews.com/sport/bfs-izkhvrli-vereya-ot-prva-liga-391510.html", "text": "Дисциплинарната комисия към Българския футболен съюз наказа ФК „Верея“ (Стара Загора) с ефективно преместване от състава на Първа професионална футболна лига в този на Втора професионална лига по чл. 46, ал. 7 от Дисциплинарния правилник на БФС за сезон 2018/2019 г.  Комисията „Етика и феърплей“ сезира експертите от ДК за постъпило писмо от Експерта по почтеността към БФС с 5 броя извадки от анализи, предоставени от УЕФА, и констатирали сигнали за опити за манипулиране на футболни срещи от страна на ФК „Верея“. На 18.02.2019 г. футболният клуб вече получи финансово наказание от Дисциплинарната комисия по чл. 46, ал. 6, т. „б“ от ДП, но въпреки предприетите мерки, от УЕФА продължават да се получават сигнали за дейност с цел потенциална манипулация на резултати, с което се уронва престижът на българския футбол и администриращите го органи.  Допълнително БФС получи сигнали от интегрити офиса на УЕФА за нерегламентирано финансиране на ФК „Верея“ от страна на китайски граждани, свързвани с международни синдикати за манипулиране на футболни срещи в Европа и света, както и граждани на бившата ОНД, разследвани за манипулиране на футболни срещи на местно ниво. Дисциплинарната комисия прие предложението на Комисия „Етика и феърплей“ на ФК „Верея“ да се наложи наказание по чл. 46, ал. 7, а именно:  „ Експертните комисии към Българския футболен съюз са категорични, че наказанието е справедливо с оглед предотвратяването на уговаряне на манипулативни резултати и защита на авторитета на българския футбол както на национално ниво, така и към международните организации, ръководещи европейския футбол. Всички материали, касаещи нерегламентирано финансиране на ФК „Верея“, както и други данни, получени в БФС, са предоставени на вниманието на прокуратурата. Българският футболен съюз подчертава готовността си да сътрудничи на държавните институции за разрешаването на случая.", "date": "2019.05.07", "title": "БФС изхвърли Верея от Първа лига"}
{"url": "https://standartnews.com/sport/sharapova-i-serina-na-bal-v-mankhatn-391508.html", "text": "Музеят на изкуството \"Метрополитън\" в Ню Йорк стана арена на традиционния благотворителен бал за Института за костюми, който води началото си от 1948 година, разказва tennis.bg. Множество звезди от шоубизнеса дефилираха по червени килим, а сред тях имаше и много спортисти наред със Серина Уилямс и Мария Шарапова. Самата Уилямс заедно с Лейди Гага са били в ролята на \"домакини\" на събитието, което беше под надслов \"Страст към неестественото\". Серина успя да изненада всички със своите маратонки Nike. Уилямс бе придружавана от своя любим Алексис Оханян, а там компания им правеше главната редакторка на Vogue Ана Уинтур. Уилямс бе с рокля на Versace, но най-много коментари предизвика изборът й да бъде с маратонки Nike. Мария Шарапова също не беше сама - тя бе придружена от своята половинка Александър Гилкс. От своя страна Мария няма да участва на следващия топ турнир при дамите в Рим, но за сметка на това Уилямс е потвърдила участие във Вечния град.", "date": "2019.05.07", "title": "Шарапова и Серина на бал в Манхатън"}
{"url": "https://standartnews.com/sport/berbatov-stava-lektor-391503.html", "text": "Димитър Бербатов – едно от най-големите имена в българския и световния футбол,  ще изнесе открита лекция на тема „По моя начин към успеха“ пред академичната общност  на Национална спортна академия „Васил Левски“. Събитието ще се състои на 15 май т. г. (сряда) от 11:30 ч. в най-голямата зала на НСА – Аула Максима, и е открито за представители на медиите. Бербатов е футболист № 1 на България рекордните седем пъти и голмайстор на националния отбор. Започва професионалната си кариера в ЦСКА, с който печели и първия си трофей. Впоследствие е играл в някои от най-големите отбори на Стария континент, сред които Байер (Леверкузен), Тотнъм, Манчестър Юнайтед, Монако. С Манчестър Юн печели два пъти титлата в Англия, Златната обувка за най-добър реализатор на Премиършип, както и световното клубно първенство. Има над 200 мача в една от най-значимите от спортно-техническа, икономическа и маркетингова гледна точка висша футболна лига в света – английската. Със своите отбори е достигал три пъти до финала на Шампионската лига. С едноименната си фондация той повече от десетилетие убедително показва своята социална ангажираност към България и нейните таланти в областта на образованието, науката, изкуствата, спорта. Преследвайки своя бъдещ избор, Бербатов завърши успешно бакалавърска степен в специалността „Спортен мениджмънт“ на НСА, а съвсем скоро му предстои да се дипломира и като магистър в същата специалност.", "date": "2019.05.07", "title": "Бербатов става лектор"}
{"url": "https://standartnews.com/regionalni/uchenitsi-ot-ezerche-s-nagradi-ot-konkurs-391490.html", "text": "С две награди се върнаха учениците от село Езерче, община Цар калоян след участието си в Петата Национална ученическа конференция по гражданско образование „Семейства–училище-общество“, която се проведе през почивните дни в Добрич. Отборът на основно училище „Св. Паисий Хилендарски“, ръководен от преподавателя по български език Димитър Димитров, представи вижданията си за добротата и моралните ценности чрез драматизацията „Ако искаш добро, мисли добро!“, а седмокласничката Дайгу  Хаджиахмедова се включи в състезанието с есето си „Моето семейство“. И двете разработки на  децата от Езерче са получили наградите за второ място в жанра и възрастовата група, в която  се представят, съобщи директорът на училището Зюлейха Карман. В състезанието, организирано от МОН, тази година са участвали 245 проекта индивидиуални  и колективни разработки по теми от областта на  гражданското образование. Те са дело на ученици от 47 населени места от цялата страна. До финалния конкурс са допуснати 85 работи. Участието на децата от Езерче в Националния ученически конкурс по гражданско образование вече се превръща в традиция. През миналата година представител на училището спечели първа награда в конкурса за есе.  ", "date": "2019.05.07", "title": "Ученици от Езерче с награди от конкурс"}
{"url": "https://standartnews.com/sport/zapalikha-ognya-za-igrite-v-minsk-391512.html", "text": "Огънят на Вторите европейски игри бе запален на тържествена церемония в Рим и потегли по 7000-километровия си път до столицата на Беларус Минск, където на 21 юни ще бъдат открити състезанията. В тях ще участват над 4000 спортисти от 50 европейски държави в 15 вида спорт. Осем от турнирите ще бъдат квалификации за олимпийските игри в Токио през 2020, а два ще са валидни за европейски първенства.", "date": "2019.05.07", "title": "Запалиха огъня за игрите в Минск"}
{"url": "https://www.standartnews.com/sport/shampioni-v-byaganiyata-spechelikha-khisarya-rn-391475.html", "text": "Бившият шампион и рекордьор на България на маратон Петко Стефанов спечели шосейното бягане на 7.8 км в Хисаря на 6 май. Двете най-силни атлетки в бяганията на средни разстояния Лиляна Георгиева и Силвия Георгиева оглавиха класирането при жените. Състезанието, което е част от веригата „Рън България“ на БФЛА, се проведе около една от най-големите туристически забележителности символ на град Хисаря - запазената крепостна стена от времето на римската империя, а старт-финалът бе на обновения стадион „Крепост“. 47-годишният Стефанов преодоля дистанцията за 28:03 (средно темпо 3:38 на километър) и надбяга по-младите Ахмед Ахмед – 28:43 и Людмил Никодимов – 29:13. Петков Стефанов има личен рекорд на маратон 2:11:46 и е побеждавал 7 пъти на Софийския маратон. При жените Лиляна и Силвия, които тренират съвместно, завършиха рамо до рамо, но чип системата даде предимство на Силвия. Варненката е рекордьорка на 3000 м стипълчейз за девойки под 20 години, а Лиляна държи няколко рекорда за девойки под 18 и под 20 години. Трета е Снежина Стефанова – съпруга на Петко Стефанов. В късата дистанция на 2 км се включиха любители, треньори и местни деца. При момчетата там първите двама бяха Илиян Кръстев и Никола Симеонов от Ихтиман, а трети е Виктор Вангелов от Плевен. При жените треньорката от „Берое – Стара Загора“ Катерина Георгиева показа добра форма и финишира пред Искра Станоева и Никол Георгиева. Най-малката участничка бе 12-годишната Виктория Гочева от Хисаря. Кметът на община Хисаря инж. Пенка Дойкова награди най-бързите бегачи. Първите шест при мъжете и жените получиха парични награди, а първите трима в двата пола ваучери от основния партньор на „Рън България“ – Спорт Депо. Следващият старт от „Рън България“ е на 26 май в село Бистрица с трaсе от 11.6 км от Бистрица до Железница и обратно.", "date": "2019.05.07", "title": "Шампиони в бяганията спечелиха Хисаря Рън"}
{"url": "https://standartnews.com/sport/levski-lukoyl-zapochna-s-uspekh-seriyata-km-finala-391539.html", "text": "Баскетболистите на шампиона Левски Лукойл победиха Рилски спортист с 83:74 и поведе с 1:0 в полуфиналния плейоф в Национална баскетболна лига. Отборът на Константин Папазов изигра силна трета част, в която реши изхода от първия мач в серията. Двубоят започна с минута мълчание в памет на Красимира Гогова, а до почивката Левски Лукойл имаше точка аванс - 42:41. Домакините стартираха с девет безответни точки в третата четвърт и дръпнаха в резултата, като запазиха аванса си до края. Калоян Иванов се отличи с дабъл-дабъл за Левски Лукойл - 15 точки и 14 борби, а Патрик Рембърт бе най-резултатен за победителите с 18 точки. За гостите от Самоков Юджийн Харис записа 16 точки, а Мирослав Васов добави 11. Вторият мач от серията е на 9 май отново в София.", "date": "2019.05.07", "title": "Левски Лукойл започна с успех серията към финала"}
{"url": "https://standartnews.com/sport/grigor-otkaza-dvoykite-v-madrid-391538.html", "text": "Григор Димитров се отказа от участие на двойки на турнира от сериите Мастърс в Мадрид. Българинът отпадна на сингъл след загуба от американския квалификант Тейлър Фритц с 6:7 (8), 6:7 (4) в понеделник, а изглежда контузията в рамото, която го тормози от началото на годината, се е възобновила и поради тази причина той няма да продължи в надпреварата на двойки със своя партньор Карен Хачанов. Двамата трябваше да играят утре, в сряда, във втория кръг срещу Диего Шварцман и Доминик Тийм, но след отказа на Григор, Шварцман и Тийм се класират на четвъртфиналите без игра. ", "date": "2019.05.07", "title": "Григор отказа двойките в Мадрид"}
{"url": "https://www.standartnews.com/sport/berbatov-stava-lektor-391503.html", "text": "Димитър Бербатов – едно от най-големите имена в българския и световния футбол,  ще изнесе открита лекция на тема „По моя начин към успеха“ пред академичната общност  на Национална спортна академия „Васил Левски“. Събитието ще се състои на 15 май т. г. (сряда) от 11:30 ч. в най-голямата зала на НСА – Аула Максима, и е открито за представители на медиите. Бербатов е футболист № 1 на България рекордните седем пъти и голмайстор на националния отбор. Започва професионалната си кариера в ЦСКА, с който печели и първия си трофей. Впоследствие е играл в някои от най-големите отбори на Стария континент, сред които Байер (Леверкузен), Тотнъм, Манчестър Юнайтед, Монако. С Манчестър Юн печели два пъти титлата в Англия, Златната обувка за най-добър реализатор на Премиършип, както и световното клубно първенство. Има над 200 мача в една от най-значимите от спортно-техническа, икономическа и маркетингова гледна точка висша футболна лига в света – английската. Със своите отбори е достигал три пъти до финала на Шампионската лига. С едноименната си фондация той повече от десетилетие убедително показва своята социална ангажираност към България и нейните таланти в областта на образованието, науката, изкуствата, спорта. Преследвайки своя бъдещ избор, Бербатов завърши успешно бакалавърска степен в специалността „Спортен мениджмънт“ на НСА, а съвсем скоро му предстои да се дипломира и като магистър в същата специалност.", "date": "2019.05.07", "title": "Бербатов става лектор"}
{"url": "https://www.standartnews.com/sport/khyustn-izravni-seriyata-na-goldn-steyt-391471.html", "text": "Хюстън Рокетс победи действащият шампион Голдън Стейт Уориърс със 112:108 в четвъртия мач от полуфиналната серия в Западната конференция на НБА на САЩ и Канада. Решаваща беше втората четвърт, която \"ракетите\" спечелиха с 36:26. Най-резултатен в срещата стана Джеймс Хардън, който записа \"дабъл-дабъл\" с 38 точки и 10 борби. Ерик Гордън добави 20 точки, Пи Джей Такър - 17, Крис Пол - 13. За \"воините\" Кевин Дюрант отбеляза 34 точки, Стеф Къри - 20, Дреймънд Грийн - 15 точки и 10 борби. Резултатът в серията вече е равен - 2-2. Мач №5 ще се играе в Оукланд. В Източната конференция Милуоки Бъкс надделя над Бостън Селтикс със 113:101 като гост и направи решителна стъпка към финала. \"Келтите\" спечелиха първата четвърт с осем точки, но в другите три части \"елените\" бяха по-силни.  Крилото на победителите Янис Адетокумбо реализира \"дабъл-дабъл\" - 39 точки и 16 борби. Милуоки поведе с 3-1 в серията и е домакин в петия двубой.", "date": "2019.05.07", "title": "Хюстън изравни серията на Голдън Стейт"}
{"url": "https://www.standartnews.com/sport/sharapova-i-serina-na-bal-v-mankhatn-391508.html", "text": "Музеят на изкуството \"Метрополитън\" в Ню Йорк стана арена на традиционния благотворителен бал за Института за костюми, който води началото си от 1948 година, разказва tennis.bg. Множество звезди от шоубизнеса дефилираха по червени килим, а сред тях имаше и много спортисти наред със Серина Уилямс и Мария Шарапова. Самата Уилямс заедно с Лейди Гага са били в ролята на \"домакини\" на събитието, което беше под надслов \"Страст към неестественото\". Серина успя да изненада всички със своите маратонки Nike. Уилямс бе придружавана от своя любим Алексис Оханян, а там компания им правеше главната редакторка на Vogue Ана Уинтур. Уилямс бе с рокля на Versace, но най-много коментари предизвика изборът й да бъде с маратонки Nike. Мария Шарапова също не беше сама - тя бе придружена от своята половинка Александър Гилкс. От своя страна Мария няма да участва на следващия топ турнир при дамите в Рим, но за сметка на това Уилямс е потвърдила участие във Вечния град.", "date": "2019.05.07", "title": "Шарапова и Серина на бал в Манхатън"}
{"url": "https://www.standartnews.com/sport/bfs-izkhvrli-vereya-ot-prva-liga-391510.html", "text": "Дисциплинарната комисия към Българския футболен съюз наказа ФК „Верея“ (Стара Загора) с ефективно преместване от състава на Първа професионална футболна лига в този на Втора професионална лига по чл. 46, ал. 7 от Дисциплинарния правилник на БФС за сезон 2018/2019 г.  Комисията „Етика и феърплей“ сезира експертите от ДК за постъпило писмо от Експерта по почтеността към БФС с 5 броя извадки от анализи, предоставени от УЕФА, и констатирали сигнали за опити за манипулиране на футболни срещи от страна на ФК „Верея“. На 18.02.2019 г. футболният клуб вече получи финансово наказание от Дисциплинарната комисия по чл. 46, ал. 6, т. „б“ от ДП, но въпреки предприетите мерки, от УЕФА продължават да се получават сигнали за дейност с цел потенциална манипулация на резултати, с което се уронва престижът на българския футбол и администриращите го органи.  Допълнително БФС получи сигнали от интегрити офиса на УЕФА за нерегламентирано финансиране на ФК „Верея“ от страна на китайски граждани, свързвани с международни синдикати за манипулиране на футболни срещи в Европа и света, както и граждани на бившата ОНД, разследвани за манипулиране на футболни срещи на местно ниво. Дисциплинарната комисия прие предложението на Комисия „Етика и феърплей“ на ФК „Верея“ да се наложи наказание по чл. 46, ал. 7, а именно:  „ Експертните комисии към Българския футболен съюз са категорични, че наказанието е справедливо с оглед предотвратяването на уговаряне на манипулативни резултати и защита на авторитета на българския футбол както на национално ниво, така и към международните организации, ръководещи европейския футбол. Всички материали, касаещи нерегламентирано финансиране на ФК „Верея“, както и други данни, получени в БФС, са предоставени на вниманието на прокуратурата. Българският футболен съюз подчертава готовността си да сътрудничи на държавните институции за разрешаването на случая.", "date": "2019.05.07", "title": "БФС изхвърли Верея от Първа лига"}
{"url": "https://standartnews.com/regionalni/gadayat-bdeshcheto-s-kopriva-391498.html", "text": "Местен ромски обичай на гадателство с коприва възстановиха ученици от силистренското село Средище, община Кайнарджа.   \r\nМалките изследователи от училище „Цанко Церковски“ тръгнали по следите на миналото и открили, че по традиция на ромския празник Едрелез на прага на къщите в махалата слагали стиска прясна коприва. Всяко стръкче от букета било наричано на член от семейството. \r\n  \r\nКопривата трябвало да пренощува на прага. Ако сутринта след Гергьовден зелените стръкове  били свежи, наречените на тях деца и възрастни щели да пращят от здраве през годината, а увехналите вещаели болести. Тази година старинният обичай бе възстановен, благодарение на малките краеведи, съобщи помощник директорът на училището в селото Румяна Стефанова. В Средище живеят  представители на четири етноса – българи, турци, роми и татари и изучаването на обичаите на всяка група от общността е сред най-интересните за децата  извъкласни дейности, смятат педагозите в училище „Цанко Церковски“.  ", "date": "2019.05.07", "title": "Гадаят бъдещето с коприва"}
{"url": "https://standartnews.com/regionalni/gradushka-pomete-selo-brestovene-391491.html", "text": "Градушка се изсипа в понеделник привечер над село Брестовене, община Завет. Ледените късове с размери на орех са обарзували  петсантиметрова покривка върху земята, съобщава кметът Фикрет Емин. Напълно унищожени са насажденията в частите дворове, съсипани са овощните и зеленчукови  градини около селото. 70% от  трайните насажданеия от  царевица, пшеница, слънчоглед са  ударени от ледения дъжд и няма да дадат реколта, смятат стопаните. Кметът Емин  признава, че  повечето  стопанства не са застраховани и  щетите за фермерите ще са  големи.  За поражения от  градушка  съобщават и от съседното на Брестовене село Сушево.", "date": "2019.05.07", "title": "Градушка помете село Брестовене"}
{"url": "https://standartnews.com/regionalni/renovirakha-nay-golyamoto-shkolo-na-balkanite-391501.html", "text": "Продължителният основен ремонт на сpeднoто yчилищe „Жeлeзниĸ” в Cтapa Зaгopa е завършил и днес неговите възпитаници влязоха в обновените класни стаи. Тук се обучават над 1500 ученици в началния, средния и горния курси и по някои критерии това е най-голмoтo школо  нa Бaлĸaнитe. Реновирането е включвало ocнoвeн peмoнт нa пoĸpивитe нa вcичĸи блoĸoвe, на eлeĸтpo и BиK инcтaлaциитe. Изгpaдeни ca paмпи и двa acaнcьopa за учениците и xopaтa в нepaвнocтoйнo пoлoжeниe  Πapaпeтитe нa cтълбищaтa и мeтaлнитe eлeмeнти нa oгpaдaтa ca пpeбoядиcaни и освежени, a мoнoлитнaтa чacт e изпълнeнa c ĸaмeннa oблицoвĸa. B двopa ca изградeни нови cпopтни игpищa зa фyтбoл и бacĸeтбoл c oгpaди, тpибyни и фитнec-плoщaдĸa. Цялостното сaниpaнe нa cгpaдaтa щe дoвeдe дo пo-виcoĸa eнepгийнa eфeĸтивнocт и ще намали paзxoдите зa eлeĸтpoeнepгия. \r\n„До септември ще бъде готов и кухненският блок. Още при изграждането на училището, той е останал недовършен и досега бе опасен за децата от квартала. В началото на следващата учебна година тук ще бъде открито столово хранене“, каза зам.-кметът на Стара Загора Иванка Сотирова, която честити oбнoвeнaта и фyнĸциoнaлнa cгpaдa на колектива. \r\nПроектът за реновирането на училище \"Железник\" е нa cтoйнocт 5,6 мл лв, безвъзмездна помощ пo опepaтивнaта европpoгpaмa „Peгиoни в pacтeж 2014 – 2020”.  \r\n ", "date": "2019.05.07", "title": "Реновираха най-голямото школо на Балканите"}
{"url": "https://standartnews.com/regionalni/nad-100-sstezateli-na-pekhlivanski-borbi-391492.html", "text": "35-годишният Мирослав Гешев от Казанлък, който се състезава за отбора на „Локомотив“ (Пловдив), пребори всички пехливани и спечели коча на традиционния турнир по народни борби в кърджалийското село Кобиляне през отминалите празнични дни. Във финалната схватка той победи с туш след оспорван двубой миналогодишния победител Георги Димитров, състезател на спортния клуб по борба \"Ангел войвода\" от Хасково. На трето място се класира Иван Делеверски от Пловдив, а четвърти остана Георги Иванов от Кърджали. \r\n       \r\n„Турнирът бе чудесна подготовка за предстоящото републиканско първенство по борба във Враца. Видяхме се със стари приятели и показахме, че уважаваме и вековните традиции“, сподели след финала Мирослав Гешев. Той е бронзов медалист от олимпийските игри в Атина през 2000 година. Многократен републикански шампион, вицесветовен и европейски първенец. Многократен шампион в турнирите „Дан Колов“ и „Никола Петров“. \r\n         \r\nТази година в пехливанските борби в кърджалийското село Кобиляне участваха над 100 състезатели от СКБ „Крепост“ от Стремци, СК „Димитър Кумчев“ от Асеновград. Имаше борци и от Момчилград, Хасково, Пловдив, Стара Загора. хватките бяха наблюдавани  от местната легенда по борба Фахри Ахмед (Йенигюн), който с екипа на Турция се класира на 4-то място на световното първенство по борба в Техеран през 1980 г.  ", "date": "2019.05.07", "title": "Пехливанин от Казанлък спечели коча"}
{"url": "https://standartnews.com/regionalni/restavrirat-memoriala-delchev-rod-391525.html", "text": "Кметът на Благоевград д-р Атанас Камбитов предприе действия за възстановяване на мемориала „Делчев род“, който се намира в двора на църквата „Въведение Богородично“ . \r\nВ момента голяма част от мозайката се руши, вследствие на атмосферно влияние и подпочвени води около и на мястото. \r\nПредстои експерти да извършат щателен оглед и да предложат най-добрия вариант за дългосрочно решаване на проблема. \r\n  \r\nМемориалът „Делчев род“ е построен през 1987 година. Той се намира срещу основната сграда на църквата „Въведение Богородично“. Паметникът е дело на творчески колектив, с ръководител арх. Богдан Томалевски, мозайката е дело на художника Христо Стефанов, скулптор е Иван Нешев. Мемориалът е костница на рода на Гоце Делчев. В основите на паметника през 1989 г. са заровени костите на бащата на Гоце Делчев – Никола Делчев. Композицията се състои от шест ниши с полукръгли абсиди, в които са реализирани мозайки с исторически моменти от Национално-освободителните борби в Македония. Върху плоча, поставена хоризонтално и под наклон, са изписани имената на Делчевия род. В страни са оформени шест пана, на които са изработени мозайки. В средата на композицията е изобразена фигурата на Гоце Делчев.", "date": "2019.05.07", "title": "Реставрират мемориала \"Делчев род\""}
{"url": "https://www.standartnews.com/sport/levski-lukoyl-zapochna-s-uspekh-seriyata-km-finala-391539.html", "text": "Баскетболистите на шампиона Левски Лукойл победиха Рилски спортист с 83:74 и поведе с 1:0 в полуфиналния плейоф в Национална баскетболна лига. Отборът на Константин Папазов изигра силна трета част, в която реши изхода от първия мач в серията. Двубоят започна с минута мълчание в памет на Красимира Гогова, а до почивката Левски Лукойл имаше точка аванс - 42:41. Домакините стартираха с девет безответни точки в третата четвърт и дръпнаха в резултата, като запазиха аванса си до края. Калоян Иванов се отличи с дабъл-дабъл за Левски Лукойл - 15 точки и 14 борби, а Патрик Рембърт бе най-резултатен за победителите с 18 точки. За гостите от Самоков Юджийн Харис записа 16 точки, а Мирослав Васов добави 11. Вторият мач от серията е на 9 май отново в София.", "date": "2019.05.07", "title": "Левски Лукойл започна с успех серията към финала"}
{"url": "https://www.standartnews.com/sport/livrpul-priema-barsa-v-revansha-ot-shampionskata-liga-391451.html", "text": "17,15 ч Ботев (Bp) - Славия, Нова спорт \r\n19,30 ч Локомотив (Пд) - Етър, Диема спорт \r\n22,00 ч Шампионска лига, Ливърпул – Барселона, MAX sport 3 \r\n1,15 ч „Копа Либертадорес\", Насионал - Серо Портеньо, MAX sport 4 \r\n3,30 ч „Копа Либертадорес\", Ривър Плейт – Интернасионал, MAX sport 4 \r\nПрочети още на:  \r\n ", "date": "2019.05.07", "title": "Ливърпул приема Барса в реванша от Шампионската лига"}
{"url": "https://www.standartnews.com/sport/grigor-otkaza-dvoykite-v-madrid-391538.html", "text": "Григор Димитров се отказа от участие на двойки на турнира от сериите Мастърс в Мадрид. Българинът отпадна на сингъл след загуба от американския квалификант Тейлър Фритц с 6:7 (8), 6:7 (4) в понеделник, а изглежда контузията в рамото, която го тормози от началото на годината, се е възобновила и поради тази причина той няма да продължи в надпреварата на двойки със своя партньор Карен Хачанов. Двамата трябваше да играят утре, в сряда, във втория кръг срещу Диего Шварцман и Доминик Тийм, но след отказа на Григор, Шварцман и Тийм се класират на четвъртфиналите без игра. ", "date": "2019.05.07", "title": "Григор отказа двойките в Мадрид"}
{"url": "https://standartnews.com/regionalni/blagoevgrad-otbelyazva-95-g-ot-smrtta-na-patrona-na-grada-391502.html", "text": "Благоевградската общественост отбеляза 95  години от смъртта на Димитър Благоев. Заместник-кметът по култура и хуманитарни дейности Христина Шопова, представители на учебни заведения, политически партии, културни институции и граждани се поклониха пред паметника на Дядото. Възпитаници на училището, носещо неговото име, припомниха факти от живота и дейността за патрона си. \r\nПрисъстващите на честването положиха цветя пред паметника на Димитър Благоев-Дядото.  ", "date": "2019.05.07", "title": "Благоевград отбеляза 95 г от смъртта на патрона на града"}
{"url": "https://www.standartnews.com/sport/zapalikha-ognya-za-igrite-v-minsk-391512.html", "text": "Огънят на Вторите европейски игри бе запален на тържествена церемония в Рим и потегли по 7000-километровия си път до столицата на Беларус Минск, където на 21 юни ще бъдат открити състезанията. В тях ще участват над 4000 спортисти от 50 европейски държави в 15 вида спорт. Осем от турнирите ще бъдат квалификации за олимпийските игри в Токио през 2020, а два ще са валидни за европейски първенства.", "date": "2019.05.07", "title": "Запалиха огъня за игрите в Минск"}
{"url": "https://standartnews.com/svyat/pobediliyat-nov-kmet-na-istanbul-nyama-da-otstpya-391449.html", "text": "Спечелилият изборите за кмет на Истанбул кандидат на опозицията Екрем Имамоглу заяви късно снощи пред протестиращи, че няма да отстъпи и да признае решението на Висшата избирателна комисия (ВИК) на Турция. той осъди остро решението на ВИК Представителят на управляващата Партия на справедливостта и развитието във ВИК Реджеп Йозел обяви по-рано за решението на комисията. Повторните избори трябва да се проведат на 23 юни. По думите на Йозел отмяната на резултатите е свързана с това, че някои членове на избирателни комисии по места са били държавни служители, а и заради наличието на неподписани протоколи за резултатите. \"Опитват се да ни откраднат изборите, които спечелихме. Но се събрахме тук, за да не отстъпваме в никакъв случай. Тъй като не можаха да спечелят изборите, започнаха да използват различни оправдания, за да ги отменят. Но няма да отстъпим. Осъждам ВИК и решението й“, каза Имамоглу на митинг на свои привърженици в Истанбул. Изявлението му се предаваше пряко по телевизионния канал NTV. Той отбеляза, че същата комисия, която сега реши да отмени изборите за кмет на Истанбул, е същата, която миналата година вземаше решения на вота за президент, а още година по-рано – на конституционния референдум, когато ВИК не откри никакви нарушения. „Утре (днес – бел.ред.) отивам в Истанбул, за да се срещна с ръководството на нашата партия и ще приемем най-правилното решение. Разказвайте за нашата правота. Дойде време да говорим. Няма да приема указания от никого, ще ги приема от 16-те милиона граждани на Истанбул, които гласуваха за мен“, заяви Имамоглу. Междувременно Европейският съюз осъди решението на ВИК на Турция за отмяна на резултатите в Истанбул и да обяви ново гласуване, което противоречи на самата идея за демократичния изборен процес. Заявлението бе разпространено в съвместно заявление на висшия представител по външните работи и политиката по безопасността на ЕС и еврокомисаря по разширяването Йоханес Хан. Както се отбелязва в съобщението на представителите на ЕС, решението на турската ВИК е политизирано и „противоречи на ключовата цел на демократичния избирателен процес, представляващ волята на народа“. Такава стъпка „подрива избирателния процес, към който турският народ изяви принадлежност“. От ЕС подчертават, че действията на турската избирателна комисия трябва да се основават на независимост и прозрачност, по начин, който съответства на международните норми. Могерини и Хан изразяват и надежда, че Турция ще позволи на международни наблюдатели да наблюдават повторния вот.", "date": "2019.05.07", "title": "Победилият нов кмет на Истанбул: Няма да отстъпя!"}
{"url": "https://standartnews.com/svyat/erdogan-izborite-v-istanbul-organizirana-koruptsiya-391504.html", "text": "Искрено вярваме, че на изборите в Истанбул е имало организирана корупция, пълна нелегитимност и нередности, заяви турският президент Реджеп Тайип Ердоган в първия си коментар след решението на Висшата избирателна комисия (ВИК) вчера да анулира местните избори в Истанбул и да наложи тяхното повторение, предаде турската частна телевизия СиЕнЕн-Тюрк. Ердоган говори на редовното седмично заседание на парламентарната група на своята Партия на справедливостта и развитието (ПСР). Президентът нарече решението на ВИК за отменяне и повторение на вота в Истанбул \"важна стъпка в укрепването на демокрацията\" на страната. Това решение представлява \"най-правилната стъпка, която ще укрепи нашата воля като политици да търсим решения на проблемите в рамките на демокрация и законност, да оставим на народната воля правото да отсъди\", смята Ердоган. \"Разглеждаме това решение, което ще направи така, че сянката над изборите в Истанбул да бъде премахната, като важна стъпка към укрепване на нашата демокрация\", подчерта той. За победител на изборите в Истанбул на 31 март бе излъчен кандидатът на опозиционния алианс Екрем Имамоглу. ПСР оспорва изборните резултати, аргументирайки се с установени нередности, и вчера ВИК прие иска за анулиране и повторение на изборите в Истанбулската голяма община със седем срещу четири гласа. Ердоган заяви днес, че дори и ВИК да бе взела противоположното решение, ПСР е щяла да се съобрази с решението. Опозицията обаче критикува избирателната комисия, че се е огънала под натиска на управляващите.", "date": "2019.05.07", "title": "Ердоган: Вотът в Истанбул – организирана корупция"}
{"url": "https://standartnews.com/kultura/mule-prenasya-mona-liza-vv-frantsiya-391481.html", "text": "Цивилизованият свят, който отбелязва 500 години от смъртта на Леонардо да Винчи, в момента се вълнува най-вече от две основни теми, свързани с гения – дали Ди Каприо ще се справи с образа му във филма по книгата на Уолтър Айзъксън, чиито права бяха откупени от Paramount за седемцифрена сума след ожесточен търг между няколко холивудски компании, и дали грандиозната изложба на Да Винчи ще започне в Лувъра на 24 октомври, както беше обявено. Информацията е оскъдна и по двата въпроса. По първия се знае, че Джон Логан /“Изобретението на Хюго“, \"Гладиатор\", \"Скайфол\"/ ще адаптира биографията. По втория отдавна има различни спекулации. Франция изискано отложи най-голямото си събитие за есента, за да не пречи на Италия да стартира поредицата от експозиции и фанфари през май. Вероятно между двете страни продължават задкулисните преговори, чиято ябълка на раздора, естествено, е „Мона Лиза“, но Франция надали ще пусне Джокондата в родината на нейния създател дори за 500-годишнината от кончината му. \r\nНяма съмнение, че Лувърът притежава най-голямата колекция от произведения на Да Винчи –5 от 15-те известни картини и 22 рисунки.  Луи XII купува „Мадоната в скалите“ и „Прекрасната Ферониера“ още преди Франсоа I да покани гения във Франция, след като е прогонен от Милано, Флоренция и Рим заради хомосексуализма си.     \r\nПреклонение, клюки и конспирации – това са опорните точки в биографията и митологията на Да Винчи. Ренесансовият интелектуалец, който пръв се опитва да систематизира познанията в различни науки и да комбинира най-доброто от тях с изкуството, рисува един от вечните символи на новаторското мислене – Витрувианският човек в кръг и в квадрат. Той успява да си обясни почти всичко, което се е знаело на планетата ни по онова време. Успява заради своята мега интелигентност и ненаситното си любопитство към всяка област от естествените науки и човешките достижения.  Със сигурност в цялата му дейност и творчество има нещо езотерично, а винаги се е знаело, че Да Винчи е от месиите на Ренесанса. Негови изследователи в Италия обаче твърдят още нещо –Да Винчи е изпитвал патологичен страх от старостта За да се спаси от нея, той се отдава на постоянна и фанатична работа, на безкрайни проучвания и анализи, като нито за миг не е позволявал на мозъка си да бездейства. Той изследва в детайли почти всичко – от посоката на водата /прави проект как да отклони река Арно във Флоренция/ до мускулите, които използваме, когато се усмихваме /“Мона Лиза“/. В един от оцелелите бележници на Леонардо, наречен „Кодексът Лестър“, 71 страници са посветени на геологията и хидравликата. Притежателят на писанията днес е Бил Гейтс, който ги купува след наддаване, което той печели срещу 31 милиона долара.   Извънбрачно дете За Леонардо се знае, че е извънбрачно дете на нотариус и жена от простолюдието. Отгледан е от баща си и неговите съпруги. Когато малкият е на 5, се местят в семейния имот близо до град Винчи, от където идва и фамилията на рода. Младият Леонардо е слабо образован – умее само да пише, чете и малко да смята. Но за сметка на това рисува като никой друг. На 14 заминава за Флоренция, за да стане чирак на Андреа дел Верокио. В ателието на маестрото се учи не само да държи четката и да вае пластики, но и на металообработка, дърводелство, кожарство. Той е само на 20, когато го приемат за член във Флорентинската гилдия. Някъде от това време е датирана и най-ранната му открита творба - скица на долината Арно от 1473 година. Според книга от XVI век, издадена от Джорджо Вазари, Верокио бил толкова изумен от невероятния талант на чирака си, че завинаги се отказал от рисуването.  Първата самостоятелна поръчка на ученика му е за олтар в параклиса на Палацо Векио, втората е „Поклонението на влъхвите\", но той не довършва нито една от тях. Това ще стане типично и в по-нататъшната кариера на Леонардо – ще започва много платна, но ще финализира само някои от тях. През следващите 17 години той прави проекти като военен инженер при династията Сфорца в Милано - от първия брониран танк до гигантски арбалет и скафандър с тръби за дишане под вода. Да Винчи умее да се котира перфектно, защото предлага много дарби на всеки от височайшите си купувачи. Докато е в Милано, завършва само 6 творби, между които и фреската в трапезарията на църквата „Санта Мария дел Грацие“ „Тайната вечеря“. „Дамата с хермелина“, която се намира в Краков, пък се смята за първия истински модерен портрет.  През 1503-а започва работа и по най-известната картина в света - Мона Лиза. Мистерията и до днес съпътства образа на дамата, която не е най-голямата красавица на Ренесанса, но със сигурност е най-загадъчната.  Една от версиите е, че това е самият Леонардо, но в женски огледален вариант. След пребиваване при Борджиите във Венеция и пропаднал полет с летателната му машина, през 1513-а  той се мести в Рим. Настаняват го във Ватикана, но обкръжението на папа Лъв X не може да се помири с присъствието на доста либералния хуманист и неговото влияние върху Божия наместник на земята. След серия от доноси на Да Винчи му е забранено да прави дисекции на животни. Предпочитанието към собствения му пол отприщва възмущението сред лицемерните кардинали и най-накрая те успяват да го изгонят. Геният се колебае къде да открие своя пристан – според градските легенди той дори поглежда към Османската империя, където не след дълго Сюлейман Великолепни ще събира изявени личности за своя златен век, но все пак приема поканата на Франсоа I, който го кани с огромна радост във Франция и го удостоява с титлата „главен художник, инженер и архитект на краля\". Леонардо минава Алпите върху гърба на муле, което носи не само приличащия на библейски старец гений, но и „Мона Лиза“, „Йоан Кръстител“ и „Света Анна с Мадоната и младенеца“. Така започват втората младост и последните 3 години от земното битие на Да Винчи, който е обречен на безсмъртие.  Неговият „Трактат на живописта“ е преведен на всички европейски езици. Строи стълба за любовниците на Франсоа I Да Винчи се утвърждава като основния ум и двигател на всички нововъведения във френския двор – от изкуството до медицината /кардиолозите и досега използват неговата скица на сърце/ и оръжията, от шумните приеми до задушевните разговори с Франсоа I, който като херцог на Милано безкрайно уважава артистите на италианските републики. Кралят му поръчва да проектира уникална стълба в двореца Шамбор край Лоара, чието строителство току-що е започнало  – монархът не желае любовниците му да се засичат на влизане и на излизане, така че Да Винчи да бъде така любезен и да му спести разправиите с ревнивите дами. Съоръжението - спирала на няколко нива - наистина е неповторимо: колкото и да тичаш нагоре по стъпалата и да тестваш видимостта, действително няма как да разбереш кой слиза от другата страна. 440 стаи и 365 камини са другите достойнства на изумителната сграда, чиито консултант е Да Винчи, направил и много от гравюрите в залите, оставил и тетрадки с проучвания. Жан Д’Осонвил, директор на музейния комплекс в Шамбор, днес казва гордо: „Нашата сбирка е единствената извън Париж, която представя оригинални страници от Атлантическия кодекс на Леонардо“. Благодарение на художника започва реставрацията на изключителните в своята елегантност дворци в Амбоаз и Блоа. Всъщност флорентинецът дава тласък и на френския Ренесанс Самият Да Винчи пък живее в „Кло Люсе“ – малък, но много елегантен замък в Амбоаз, една от перлите край Лоара, където са подредили юбилейна експозиция. В залите могат да се видят ръкописи и чертежи на Леонардо, а в парка са поставени макети от летателните му машини и други футуристични за времето си устройства. \r\nФрансоа I е и първият собственик на „Мона Лиза“ - той я купува за 4000 екю. Смята се, че около фигурата на Джокондата са били нарисувани колони, които по-късно са били отрязани. В началото е била изложена във Фонтенбло – резиденцията на френските владетели на 65 километра от Париж. По-късно е преместена в двореца във Версай. Влиза в Лувъра едва след Френската революция, докато Наполеон I не я прибира в спалнята си в отдавна несъществуващия Тюйлери. По-късно отново е върната в Лувъра. Скиталчествата на „Мона Лиза“ продължават през  Френско-пруската война от 1870–1871 – тогава я крият в провинцията. Тя е прибрана в Шамбор през Втората световна война. В двореца са евакуирани повечето от колекциите на Лувъра и други големи музеи, за да ги спасят от посегателствата на нацистите, които разграбват най-великите артефакти на Европа. Неслучайно Шамбор, който е най-големият замък в света от епохата на Ренесанса, през 2019-а организира 500 събития за 500 години от смъртта на Да Винчи. Франсоа Боно, един от висшите администратори в долината на Лоара, коментира: „И най-малкото селце по бреговете предлага концерти, изложби и семинари като почит към гения, създал и наложил непреходни европейски ценности“.   \r\nГробът на Леонардо е в параклиса „Свети Юбер“ в кралските владения на Амбоаз, където вече има изложба за годишнината от смъртта на вселенския интелектуалец. В градчето обясняват, че всъщност не дават сто процента гаранция, че прахта от костите на гения действително е там. Първоначално той е бил погребан в църквичка, която все още съществува в предградието на Тур. По време на религиозните войни между католиците и протестантите през втората половина на XVI век \r\nтленните останки са пренесени в „Свети Юбер“.    \r\nПреди време се оказа, че Леонардо има живи наследници ДНК-то на гения преминава във вековете през кръвта на сестра му и братята му. Между прапрапрапраплеменниците на Да Винчи е и феноменалният режисьор Франко Дзефирели, който се разписва в арт аналиите с първата и най-добра засега филмова адаптация на „Ромео и Жулиета“ и постановките на 100 опери. Историците са възстановили имената на представители от 15 поколения по църковни документи и имотни регистри, в които са включени и жените в семейството. Една от тях дори е разказвала на децата си, че притежава документи и писма отпреди столетия, които можели да се прочетат само с огледало – една от любимите хрумки на Да Винчи е била да пише наопаки.", "date": "2019.05.07", "title": "Муле пренася „Мона Лиза“ във Франция"}
{"url": "https://standartnews.com/svyat/i-makedoniya-bila-most-mezhdu-iztoka-i-zapada-391493.html", "text": "Мултиетническата и мултикултурната среда в Северна Македония я сочът като пример за мост между Изтока и Запада, заяви Папа Франциск на ръководството на македонската държава. Само преди два дни папата каза същото и за България. По време на първото си папско посещение в Северна Македония Франциск се опита да насърчи нейните усилия да се интегрира в европейските институции, след като промяната на името реши продължаващия от десетилетия спор с Гърция. Надявам се, че тази интеграция ще се развие по начин, който ще бъде от полза за целия регион на Западните Балкани, със зачитане на разнообразието и фундаменталните права, каза  Франциск. След като кацна на летището в Скопие, Франциск пристигна с \"Фолксваген Джета\" за разговори с отиващия си президент Георге Иванов. Неговата десетчасова визита ще включи молитва в мемориала на Майка Тереза, както и меса за малката католическа общност в страната с население 2,1 милиона души. Виктор Димовски, държавен секретар във външното министерство на Северна Македония, заяви пред репортери в понеделник, че визитата е историческа и става в съдбовен момент, когато Северна Македония иска да влезе в ЕС и НАТО. Визитата на  папата укрепва още повече вътрешното единство и носи послания за помирение и солидарност, каза той. Страната е кандидатка за членство в ЕС от 2005 година, но все още чака начало на преговори за членство в ЕС. След като спорът с името вече е решен, Северна Македония се надява да получи ясен сигнал за начало на преговори за присъединяване  през юни. Тя очаква да стане тридесетата членка на НАТО до края на тази година. Великолепно е, че дойдохме да видим папата тук, в Македония, защото той има послание за младежта и за цялото човечество и ние трябва да го приложим в нашия живот, заяви Кристина Миештри, католичка от Албания.", "date": "2019.05.07", "title": "И Македония била мост между Изтока и Запада"}
{"url": "https://standartnews.com/svyat/es-razkritikuva-povtornite-izbori-v-istanbul-391469.html", "text": "ЕС разкритикува решението на Върховната избирателна комисия на Турция да анулира резултатите от изборите за кмет на Истанбул и да организира ново гласуване на 23 юни. В съвместно изявление ръководителят на външната политика на ЕС Федерика Могерини и еврокомисарят по разширяването Йоханес Хан подчертаха, че решението противоречи на самата идея за демократичен изборен процес, съобщават МИА и БГНЕС. Също така се казва, че решението е политизирано и противоречи на основната цел на демократичния процес. Освен това тази стъпка означава подкопаване на изборния процес и е в противоречие с ангажиментите, поети от Турция като член на Съвета на Европа. ", "date": "2019.05.07", "title": "ЕС разкритикува повторните избори в Истанбул"}
{"url": "https://standartnews.com/svyat/berluskoni-be-izpisan-ot-bolnitsa-391455.html", "text": "Веднага след изписването си Берлускони побърза да разкаже пред медиите как е преживял този момент. \"Добре съм, но изживях голям страх. В последно време станаха толкова неща, че си помислих, че с мен е свършено. Вместо това обаче аз се възстанових напълно\", похвали се той, допълвайки, че при това положение ще проведе предизборната кампания. \"Обещах го на тези, които ме излекуваха, посочи лидерът на \"Форца Италия\" и уточни, че не възнамерява да провежда публични срещи, а да направи предизборната кампания чрез вестници, радио и телевизия.Изписаха бившия премиер на Италия Силвио Берлускони от болницата, съобщи \"Ил Месаджеро\". Преди седмица той беше приет в болницата \"Сан Рафаеле\" заради запушване на червата. Веднага след изписването си Берлускони побърза да разкаже пред медиите как е преживял този момент. \"Добре съм, но изживях голям страх. В последно време станаха толкова неща, че си помислих, че с мен е свършено. Вместо това обаче аз се възстанових напълно\", похвали се той, допълвайки, че при това положение ще проведе предизборната кампания. \"Обещах го на тези, които ме излекуваха, посочи лидерът на \"Форца Италия\" и уточни, че не възнамерява да провежда публични срещи, а да направи предизборната кампания чрез вестници, радио и телевизия.", "date": "2019.05.07", "title": "Берлускони бе изписан от болница"}
{"url": "https://standartnews.com/svyat/bivshi-shefove-na-france-telecom-na-sd-391494.html", "text": "Бившият главен изпълнителен директор и още шестима мениджъри на France Telecom, която днес оперира под името Orange, бяха изправени пред съда във Франция. Те са обвинени в психологически тормоз над техни служители, довели до поредица от самоубийства сред персонала, съобщава BBC. Дидие Ломбард и неговите колеги отричат твърденията, че техният тежък план за преструктуриране на бизнеса е причина за редицата самоубийства на служители. Между 2008 и 2009 година общо 35 души, част от компанията, са отнели живота си. Някои от тях са оставили съобщения, в които обвиняват за това ръководството на France Telecom. По това време приватизираното дружество е в процес на сериозна реорганизация. Плановете на Лобрад включват съкращаването на 22 000 работни места и преквалифицирането на поне 10 000 служители. Някои от тях са отделени от семействата им заради преместването им в други офиси на компанията, а други са назначени на работни места, които не отговарят на тяхната квалификация.", "date": "2019.05.07", "title": "35 служители на France Telecom се самоубили, съдят шефовете им"}
{"url": "https://standartnews.com/svyat/svett-pozdravi-megan-i-khari-za-bebeto-391457.html", "text": "Поздравленията към принц Хари и съпругата му Меган за раждането на тяхното първо отроче не секват, съобщи Асошиейтед прес. \r\nБащата на Меган - Томас Маркъл, който е доста отчужден от дъщеря си, изрази надежда пред в. \"Сън\", че \"бебето  \". \r\nВ последно време Томас Маркъл критикуваше Меган, което обтегна отношенията помежду им. Той дори не присъства на сватбата й с Хари заради здравословни проблеми. \r\nПоздравления още вчера  . Първият министър на Шотландия Никола Стърджън последва примера й. Поздравления дойдоха от Кентърбърийския архиепископ Джъстин Уелби, от чичото на Хари - принц Андрю, от лидера на Лейбъристката партия Джереми Корбин. Всички те пожелават на новороденото и на неговите родители всичко най-добро. \r\n  \r\nПремиерите на Нова Зеландия и на Австралия и семейство Обама също  , предаде Асошиейтед прес. \r\nНовозеландската премиерка Джасинда Ардърн изрази надежда, че в скоро време разрасналото се младо семейство ще посети Нова Зеландия. Тя пожела на младите родители и на момченцето им всичко най-хубаво и каза, че раждането на дете  \r\n  \r\nМиналата година Ардърн стана втората премиерка в модерната история, родила по време на мандата си.  \r\nПремиерът на Австралия Скот Морисън каза, че раждането на дете, било то кралско, или с обикновен произход, е фантастичен момент за всяко семейство. \r\nБившата първа дама на САЩ Мишел Обама също поздрави младите родители. В Туитър тя написа: \"Поздравления Меган и Хари! Барак и аз сме толкова развълнувани заради вас\". Тя допълни, че заедно с Барак Обама горят от нетърпение да видят бебето. \r\n  \r\nНа вратата на Бъкингамския дворец  В него се казва, че кралица Елизабет Втора приветства раждането на сина на Хари и Меган Маркъл, който е неин осми правнук. \r\nБебето все още си няма име. То няма и автоматично да получи титлата принц, а ще трябва прабаба му да реши дали да го удостои с нея. Титлата принц се пада автоматично на първородното дете на престолонаследника, тоест на принц Уилям и на  , които са съответно първи син и първи син на сина на престолонаследника принц Чарлз. Кралицата обаче удостои с титлите принцеса и принц и сестрата и брата на принц Джордж - Шарлот и Луи, припомня в. \"Фигаро\".", "date": "2019.05.07", "title": "Светът поздрави Меган и Хари за бебето"}
{"url": "https://standartnews.com/svyat/begletst-puchdemon-mozhe-da-uchastva-v-evroizborite-391513.html", "text": "Бившият ръководител на Каталуния Карлес Пучдемон, който напусна Испания през 2017 г. след обявения за незаконен референдум за отцепване, може да се кандидатира за евродепутат при изборите този месец, съобщи съдът в Мадрид, който анулира предишното решение на избирателния съвет. Пучдемон може да се кандидатира, както и Тони Комин и Клара Понсати, които бяха част от регионалното правителство по време на опита за отцепване и също избягаха. Решението дойде само един ден след като висшият съд отсъди, че няма причина да им се забрани участие в изборите и нареди съдът в Мадрид \"незабавно” да постанови решение. От там казват, че участието в избори е \"фундаментално право” признато от конституцията и че бягство от страната не може да бъде причина за забрана за участие в избори.  ", "date": "2019.05.07", "title": "Беглецът Пучдемон може да участва в евроизборите"}
