{"url": "https://standartnews.com/svyat/strelba-v-london-edin-ranen-407910.html", "text": "Полиция евакуира \"Лондон Бридж\" заради стрелба, при която е ранен един човек, съобщи Нова. По първоначална информация група мъже са се сбили и минувачи повикал силите на реда. При опит да се намесят избухнала стрелба. Чути са 2 изстрела. Полицейски източник на телевизия „Sky” съобщава, че е имало експлозия в района на  „Borough market”.  От британската полиция потвърдиха информацията за случилото се на моста в сърцето на столицата. Има един задържан и няколко ранени. От спецчастите предупреждават хората намиращи се в района да следват инструкциите на полицията. „Само преди няколко минути се разхождах по моста. Дочух разправия и в следващия момент няколко човека нападнаха един. Полицията реагира много бързо и веднага след като дойдоха заедно със спецчастите се чуха няколко изстрела”, разказва минувач за BBC. Полиция евакуира \"Лондон Бридж\" заради стрелба, при която е ранен един човек. По първоначална информация група мъже са се сбили и минувачи повикал силите на реда. При опит да се намесят избухнала стрелба. Чути са 2 изстрела. Полицейски източник на телевизия „Sky” съобщава, че е имало експлозия в района на  „Borough market”.        От британската полиция потвърдиха информацията за случилото се на моста в сърцето на столицата. Има един задържан и няколко ранени. От спецчастите предупреждават хората намиращи се в района да следват инструкциите на полицията.   „Само преди няколко минути се разхождах по моста. Дочух разправия и в следващия момент няколко човека нападнаха един. Полицията реагира много бързо и веднага след като дойдоха заедно със спецчастите се чуха няколко изстрела”, разказва минувач за BBC. Видеоклипове и снимки в Twitter показват няколко полицейски коли и автобуси на моста и камион, който препречва няколко ленти. \"Лондон Бридж\" беше сцена на нападение през юни 2017 г., когато трима терористи се врязаха с микробус в група пешеходци, а след това нападнаха хора в околността, убивайки осем души. ", "date": "2019.11.29", "title": "Стрелба в Лондон, има ранени"}
{"url": "https://standartnews.com/svyat/yunker-blokiraneto-albaniya-e-sramno-407862.html", "text": "Председателят на Европейската комисия Жан-Клод Юнкер прие да бъде автор на дневния редакционен коментар на Политико в последния си ден на служба, съобщава БГНЕС. В него Юнкер се връща назад и поглежда към слабостите и успехите на петгодишния си мандат начело на европейската изпълнителна власт. Той споделя относно преговорите със Северна Македония и Албания през октомври, че това е неизпълнение на даденото обещание на двете страни. „Ако силата на Европа се състои в това да бъдем доверен партньор, някой, на когото може да се разчита да защитава глобалния ред, основаващ се на многостранни правила, нашата слабост се състои в това, че не спазваме обещанията си - нашите и тези на нашите международни съюзници. Най-добрият пример е нашата политика на разширяване и срамната неспособност на европейските лидери да спазят обещанията си за започване на преговори за присъединяване със Северна Македония и Албания, след като тези правителства изпълниха необходимите критерии. Уважението трябва да бъде спечелено и ако искаме да запазим доверието в нас, трябва да направим това, което сме казали, че ще направим - вътре и вън“, написа Юнкер в своя прощален коментар.", "date": "2019.11.29", "title": "Юнкер: Блокирането Албания е срамно"}
{"url": "https://standartnews.com/svyat/golyam-skandal-erdogan-obyavi-makron-e-v-mozchna-smrt-407921.html", "text": "Сериозно напрежение в политическото пространство предизвикаха  изявленията на турския президент Реджеп Тайип Ердоган, който заяви, че френският президент Еманюел Макрон е в \"състояние на мозъчна смърт\", предаде АФП, като се позовава на съобщение на френското президентство. Посланикът на Турция във Франция ще бъде повикан във френското външно министерство, за да даде обяснение за тази скандална словесна атака. Това не е изявление, това са обиди. Посланикът ще бъде повикан в министерството, за да даде обяснения за това, посочи френското президентство. Ердоган реагира остро днес на коментари на френския президент Еманюел Макрон срещу турската операция \"Извор на мира\" в Северна Сирия, насочена срещу сирийската кюрдска милиция Сили за защита на народа (СЗН). Известно е, че Анкара смята СЗН за терористична организация и предприе военна офанзива в Североизточна Сирия на 9 октомври. От тук дойде и напрежението между Ердоган и Макрон. ", "date": "2019.11.29", "title": "Голям скандал - Ердоган обяви : \"Макрон е в мозъчна смърт\""}
{"url": "https://standartnews.com/svyat/i-snakhata-na-albanskiya-premier-zhertva-na-trusa-407858.html", "text": "Годеницата на сина на албанския премиер Еди Рама е сред жертвите на земетресението в Албания, предаде ДПА, позовавайки се на местни медии. Кристи Речи, на 24 години, е била погребана заедно с родителите си и брат си, посочва новинарски сайт. Тя е била сгодена за Грегор Рама. Според последните данни жертвите на труса вече са 46, съобщи телевизия Клан. Ранените са около 750, от които десетки са в сериозно състояние. Спасени са 45 души, съобщава БНР. ", "date": "2019.11.29", "title": "И снахата на албанския премиер - жертва на труса"}
{"url": "https://standartnews.com/svyat/maas-dano-i-drugite-sa-smeli-kato-blgariya-407863.html", "text": "Външните министри на Република България и Федерална Република Германия Екатерина Захариева и Хайко Маас се срещнаха в Берлин, а след това отбелязаха заедно 140-ата годишнина от установяването на дипломатическите отношения между двете държави, като откриха концерт на Камерния оркестър на Софийската филхармония под диригентството на маестро Найден Тодоров във Френската катедрала на площад \"Жандарменмаркт\" в Берлин, съобщиха от пресцентъра на Министерството на външните работи. \"Връзките между нашите две страни, едни от най-древните в Европа, всъщност са доста по-стари - първият договор между българската държава и немското кралство е от 843 година. Важното е, че и днес сме партньори, съюзници и близки приятели. Германските инвестиции у нас възлизат на 3 млрд. евро, а всяка година 1 млн. германски туристи идват у нас\", заяви вицепремиерът Захариева. Снимка: МВнР Министър Маас се присъедини към думите на българския си колега: \"Днес празнуваме детски рожден ден - 140 години, в сравнение с общата ни многовековна история. Винаги сме били свързани, особено чрез културата, независимо от политическите системи. Свързват ни нашите сънародници - 350 000 българи живеят в Германия. Свързва ни общият копнеж по една единна Европа, която няма да се разпадне на Източна и Западна, Северна и Южна Европа.\" Министър Захариева припомни, че през 2019 г. отбелязваме няколко значими събития, които промениха историята на нашите народи и на Европа - 30-годишнината от падането на Берлинската стена и 70 години от основаването на НАТО. България отбелязва и 15 години от приемането й в Алианса като отговорен член, който стриктно изпълнява своите ангажименти. Снимка: МВнР \"Искам да благодаря на Германия за лидерската роля в процеса на европейска интеграция на Западните Балкани и подкрепата за страните от Централна и Източна Европа. Догодина Република България заедно с Република Северна Македония ще председателства Берлинския процес и се надявам да допринесем за конкретни и практически ползи за региона\", каза още Екатерина Захариева. \"Българската външна политика заслужава уважение - и за усилията за интеграция на Западните Балкани, и заради договора ви за приятелство, добросъседство и сътрудничество с Република Северна Македония, който е пример за целия регион. Бих искал и другите държави да са толкова смели като България\", заяви министър Хайко Маас. Снимка: МВнР На тържеството в Берлин присъстваха председателят на Комисията по култура и медии в Народното събрание Вежди Рашидов, представители на дипломатическия корпус в Берлин, българските почетни консули във Федералната република, представители на германския бизнес в България, наши сънародници, живеещи в Берлин. Снимка: МВнР", "date": "2019.11.29", "title": "Маас: Дано и другите са смели като България"}
{"url": "https://standartnews.com/svyat/irakskiyat-premier-podava-ostavka-407904.html", "text": "Премиерът на Ирак Адел Абдел Махди днес обяви, че ще предложи оставката си на парламента, за да позволи на депутатите да изберат ново правителство. Решението му идва след седмици на изпълнени с насилие протести срещу властите, в които загинаха стотици хора, предава Ройтерс. От офиса на премиера заявиха, че стъпката е в отговор на призив за промяна, отправен днес от сочения за духовен лидер на Ирак – аятолах Али ал Систани, съобщава БНР. В становището обаче не се посочва кога ще бъде подадена оставката на премиера. Депутатите се събират на заседание в неделя. В продължаващите седмици антиправителствени протести силите за сигурност убиха около 400 демонстранти.  ", "date": "2019.11.29", "title": "Иракският премиер подава оставка"}
{"url": "https://standartnews.com/svyat/rusiya-deportira-nash-folkloren-ansambl-407855.html", "text": "Фолклорни танцьори от Петрич за малко не се превърнаха в нелегални емигранти на летището в руския град Санкт Петербург. Дамите от група „Македонка” пристигнали в Русия за участие в международен фестивал. На летището обаче местните власти забелязали, че в електронните им визи фигурират само име и фамилия без бащини имена. Служителите на летището бързо оформили документите и написали акт за депортация. На танцьорите било предложено или да хванат веднага обратния полет за България, или да бъдат настанени в близък бежански център. След месеци подготовка в самолета за фолклорния фестивал в Русия се качили 18 танцьори и 18 придружаващи лица. Заявленията си за визи всички попълнили онлайн. „В съответния срок всички 36 пътуващи, от които 18 танцуващи, заявихме такива визи и съответно на всеки от нас бе издадена такава виза”, обясни Албена Кубратова. На летището обаче част от групата била отделена от другата. И самодейците разбрали, че има проблем. Руските власти обяснили, че визите на 9 от пътуващите не са валидни. „Аз бях първата върната. Гледат паспорта, гледат визата, гледат паспорта и казват: „Идете настрани”. Не знаем какво се случва. След мен и други дойдоха”, разказва Румяна Илиева. „Казаха ни: „Имате 5 минути да решите, дали ще се качите на самолета за Германия, за България, или после ще ви третираме като нелегални емигранти”. Порязват те жестоко и решаваш на момента за секунди”, заяви Мария Янева, ръководител на клуб „Македонка”. На летището дамите от групата разбират, че част от тях в заявленията си за електронна виза, което са попълнили на сайта на руското външно министерство, не са написали бащиното си име. Просто защото не е имало такава графа. „Ние се опитвахме да им обясним, че пропускът не е съществен, че другите данни отговарят на електронната виза и личния паспорт, но въпреки всичко от тяхна страна абсолютно никакво съдействие. И само изслушване и директно връщане, за тях просто бяхме проблем, с който трябваше да се справят в рамките на 10-15 минути”, разказва Илияна Илиева. Според жените от група „Македонка” има сериозен пропуск в сайта на руското външно министерство, защото дори при грешно попълване на визата, такава се издава. „Веднага след като се прибрахме, аз влязох в посолството да си пусна наново електронна виза, с абсолютно същата данни при условие, че вече имам валидна такава и при условие, че имаме издаден акт за депортация. И какво беше учудването ми, като след 2 дни отново си получих електронна виза, което означава, че от консулството въобще не правят насрещна проверка за това, че вече има такава издадена виза, че сме върнати с акт за депортация. Тоест издават визи на всеки посетил техния сайт”, обяснява Илияна Илиева. От българското външно министерство обясниха, че отказът българските граждани да бъдат допуснати на територията на Руската федерация е изцяло от компетенцията на руските гранични власти. От родното ведомство все пак добавиха, че в електронния формуляр за попълване е посочено, че се изискват, включително, фамилия, име/имена и презиме. А в Санкт Петербург и без деветимата депортирани ансамбъл „Македонка” е изнесъл концерта си. От родния състав са загубили и сериозна сума пари, защото за участието си в Санкт Петербург са били предплатени 6 нощувки за всички 36 пътуващи, включително и за деветимата, чиито престой в Русия продължи само около час и приключи с депортиране.", "date": "2019.11.29", "title": "Русия депортира наш фолклорен ансамбъл"}
{"url": "https://standartnews.com/svyat/sashch-podnovyavat-pregovorite-s-talibanite-v-afganistan-407838.html", "text": "Американският президент Доналд Тръмп обяви по време на неочаквана визита в Афганистан, че САЩ ще възобновят мирните преговори с талибаните, предаде Франс прес. \"Талибаните искат споразумение и ние се срещаме с тях. Ние им казваме, че трябва да има спиране на огъня, те не искаха прекратяване на огъня, но сега искат прекратяване на огъня\", каза Тръмп след среща с афганистанския президент Ашраф Гани в американската военновъздушна база Баграм в Афганистан. \"Ще останем в Афганистан, докато не сключим споразумение или докато не постигнем пълна победа\", каза още президентът на САЩ. Тръмп пристигна в базата Баграм, за да се срещне и с американските войници по случай Деня на благодарността. Той прекара с тях няколко часа. Едно от предизборните обещания на Тръмп за президентските избори през 2016 г. беше изтеглянето на американските войници от Афганистан и Близкия изток, припомня Асошиейтед прес. Тръмп обеща, че ще намали броя на войниците в Афганистан до около 8600. Днес САЩ имат в тази страна между 13 000 и 14 000 военнослужещи, допълва Франс прес. САЩ и талибаните бяха близо до постигането на споразумение през септември, което да позволи на американските сили да се изтеглят. Мирните преговори обаче бяха прекратени, след като при бомбен атентат в Кабул бяха убити 12 души, сред които един американски войник, отбелязва АП. Изненадващата визита на Тръмп в Афганистан започна малко след 20,30 ч. местно време. След среща с афганистанския президент и американски военни, Тръмп отпътува от базата Баграм за САЩ малко след полунощ местно време, допълва АП. На журналистите, придружаващи президента, бяха дадени строги инструкции да не разгласяват визитата от съображения за сигурност. Тръмп бе за първи път в Афганистан. Визитата идва в повратен етап от президентския мандат на Тръмп - на фона на набиращото скорост разследване за импийчмънт, отбелязва АП. Американският президент, придружен тогава от първата дама Мелания Тръмп, направи подобна визита за Деня на благодарността миналата година в Ирак. Преди няколко дни американските войници в Ирак посети и вицепрезидентът Майк Пенс.", "date": "2019.11.29", "title": "САЩ подновяват преговорите с талибаните"}
{"url": "https://standartnews.com/svyat/vizhte-otkradnatite-v-drezden-bizhuta-za-1-mlrd-evro-407848.html", "text": "Преди дни от музей в Дрезден бяха откраднати национални съкровища на обща стойност около 1 млрд. евро. Полицията обяви награда от 500 хил. евро за достоверна информация за крадците. Междувременно се заформя скандал, тъй като задигнатата колекция от диамантени бижута, перлено колие и десетки други скъпоценности се оказа незастрахована. Според позиция на германското финансово министерство, публикувана във вторник, властите в провинция Саксония, където се намира световноизвестният музей \"Грюсен Гевьолбе\" и които отговарят за музея, не са застраховали бижутата. От институцията посочват, че това е стандартна практика, тъй като обикновено премиите надвишават потенциалните щети в дългосрочен план. Докато публичните музеи обикновено застраховат експонатите, които са част от гостуващи временни експозиции, то стандартната политика е това да не се прави с постоянните им колекции. Това коментира специалистът в застраховането на произведения на изкуството в Ergo Group Джулия Риес, цитирана от Блумбърг. \"Бюджетите на публичните музеи са ограничени\", посочва още тя и допълва, че е невъзможно подобни експонати да бъдат разглеждани само според тяхната парична или културно-историческа стойност. Според друг експерт от сектора само 10% от общата стойност на задигнатите скъпоценности би била достатъчна, за да бъдат застраховани най-големите музеи в Германия за няколко години. \"Ако щетите в Дрезден бяха в размер на 100 милиона евро, с тези пари можеше да бъдат застраховани най-големите музеи в Германия за години\", казва Щефан Цикленс пред Ханделсблат. Полицията в Дрезден работи активно по разкриване на извършителите. Вече са налице повече детайли по случая, като се смята, че първоначално те са запалили огън наблизо, който да предизвика прекъсване на електрозахранването. След това са счупили прозореца, за да успеят да влязат в музея. Засега точният брой на хората, участвали в кражбата не е ясен. Сигурно е обаче, че в самия музей са влезли двама от тях. Засега се знае също, че грабежът е бил извършен в ранните часове на 25 ноември, като по време на него е взета част от колекция бижута, диаманти и други скъпоценни камъни от XVIII век. Те са правени по поръчка на Август II Силни, който е крал на Полша, княз на Литва и курфюрст на Саксония.", "date": "2019.11.29", "title": "Вижте откраднатите бижута за 1 млрд. евро"}
{"url": "https://standartnews.com/svyat/shchurm-na-magazinite-v-sashch-zaradi-cherniya-petk-407851.html", "text": "Милиони клиенти щурмуваха магазините в Съединените щати в деня на големите намаления, известен още като Черен петък. Голям магазин в Ню Йорк публикува кадри на нетърпеливи клиенти, които изпълниха търговския център още от ранните часове. Периодът между Деня на благодарността и Коледа е изключително важен за търговците, тъй като допринася за до 40% от годишната им печалба. В петъка след Деня на благодарността магазините предлагат неустоими намаления и клиентите се редят на опашка още по тъмно, за да хванат най-изгодните сделки.", "date": "2019.11.29", "title": "Щурм на магазините в САЩ заради Черния петък"}
{"url": "https://www.standartnews.com/sport/genchev-shche-gonim-pobeda-sreshchu-ferentsvarosh-407845.html", "text": "\"Изиграхме един добър мач срещу добър отбор, коментира след равенството 1:1 с ЦСКА в Москва треньора на Лудогорец Станислав Генчев. - \"През повечето време ЦСКА владееше топката и имаше инициативата. Вкарахме един гол, можеше да вкараме и втори. При грешка в защитата и опит да разиграем топката допуснахме гол. Така е във футбола. Грешките се наказват. Реалният резултат днес е равен. Проведохме много разговори и разбори. Това, че влязохме добре в мача, се дължи изцяло на опита на футболистите. В последните минути отборът на ЦСКА се изнесе в предни позиции и оставяше празни пространства в защита. Заради това пуснах и свежи футболисти в атака. Чистите голови положения пред нашата врата бяха малко. Не съм доволен от гола, който допуснахме. В домакинския мач с Ференцварош излизаме за победа. Да бъдем живи и здрави и да нямаме контузии, за да можем да използваме пълния състав. След три дни играем срещу ЦСКА. Мачът ще бъде труден. Трябва да вдигнем футболистите и да преценим на кои хора ще разчитаме в неделя”.  ", "date": "2019.11.29", "title": "Генчев: Ще гоним победа срещу Ференцварош"}
{"url": "https://www.standartnews.com/sport/sport-i-futbol-po-televiziyata-na-29-noemvri-407849.html", "text": "  \r\n \r\n11:00 Формула 1, Гран при на Абу Даби (трен.)    Диема спорт 2 \r\n \r\n11:50 Северна комбинация, СК в Куусамо    Eurosport 1 \r\n \r\n12:30 Голф     MAX Sport 2 \r\n \r\n13:25 Колоездене на писта, СК в Хонконг    Eurosport 2 \r\n \r\n13:25 Ски бягане, СК в Куусамо   Eurosport 1 \r\n \r\n13:30  , Локомотив ГО – Септември    Диема спорт \r\n \r\n15:00 Формула 1, Гран при на Абу Даби (трен.)     Диема спорт 2 \r\n \r\n15:50 Северна комбинация, СК в Куусамо    Eurosport 1 \r\n \r\n16:30  , Етър – Славия   Диема спорт \r\n \r\n18:30 Волейбол, Нефтохимик – Хебър      Диема спорт 2 \r\n \r\n18:55 Ски скокове, СК в Куусамо   Eurosport 1 \r\n \r\n19:00 NBA, Бруклин – Бостън   Диема спорт \r\n \r\n19:00 Баскетбол, Евролига, Зенит – Реал    MAX Sport 2 \r\n \r\n20:00 NHL, Бостън – НЙ Рейнджърс    MAX Sport 1 \r\n \r\n21:30   Шалке 04 – Унион   Eurosport 2 \r\n \r\n21:30 Баскетбол, Евролига, Олимпиакос – Олимпия    MAX Sport 3 \r\n \r\n21:45  , Суонзи – Фулъм     Диема спорт 2 \r\n \r\n21:45  , Марсилия – Брест    RING \r\n \r\n21:55   Молдън и Типтрий – Нюпорт    Нова спорт \r\n \r\n22:00   Селта – Валядолид     MAX Sport 4/Sport+HD \r\n \r\n22:00 Баскетбол, Евролига, Барселона – ЦСКА (М)    MAX Sport 2 \r\n \r\n23:00 NHL, Анахайм – Уинипег    MAX Sport 1  ", "date": "2019.11.29", "title": "Спорт и футбол по телевизията на 29 ноември"}
{"url": "https://www.standartnews.com/sport/atletiko-madrid-barselona-pryako-po-max-sport-4-407890.html", "text": "Дербито на XV кръг от Ла Лига между Атлетико Мадрид и Барселона е акцентът във футболната програма на   този уикенд. Мачът от стадион „Уанда Метрополитано” е с начален час 22:00 в неделя и ще се предава пряко по  . Двата тима влизат в дербито с различно настроение. Домакините, водени от Диего Симеоне, загубиха през седмицата гостуването си на Ювентус в Шампионската лига, докато момчетата на Ернесто Валверде нямаха проблеми при домакинската си победа с 3:1 над Дортмунд в най-престижния европейски клубен турнир. Трите точки са много важни и за Атлетико, и за Барселона, тъй като евентуален успех на „дюшекчиите” ще ги изравни по точки с каталунците, въпреки че Лео Меси и компания имат мач по-малко. За Барса пък е важно да не губи темпо спрямо Реал Мадрид, който гостува на Алавес в събота от 14:00 часа. Двубоят от стадион „Мендисороса” в столицата на баските Витория също ще се излъчи пряко по  . Гонитбата между Ювентус и Интер за челната позиция във временното класиране на Серия А ще продължи и в XIV кръг. Шампионите, в чиито редици след контузия се завърна звездата Кристиано Роналдо, са домакини на Сасуоло в неделя от 13:30 часа. Веднага след мача в Торино, от 16:00 часа, Интер ще има наглед лесната задача да се справи на „Джузепе Меаца” със СПАЛ, който в момента се намира на предпоследно място в класирането. Двата двубоя ще се излъчат пряко по  .", "date": "2019.11.29", "title": "Атлетико Мадрид-Барселона пряко по MAX Sport 4"}
{"url": "https://www.standartnews.com/sport/lechkov-oshche-sm-prvi-vitseprezident-407850.html", "text": "Продължавам да съм първи вицепрезидент на БФС, аз оставка не съм подавал, обяви в интервю за БНТ Йордан Лечков. Той е категоричен, че колегите му от Изпълкома на футболната централа продължавали да взимат неправомерни решения. \"Аз оставка не съм подавал\", допълни Лечков. - \"Вчера колегите взеха решение за конгрес, което за мен не е нередовно. За да има конгрес той трябва да бъде свикан правилно\". На Изпълкома в БФС вчера е взето решение Лечков да бъде освободен като вицепрезидент на централата и на негово място бе избран Емил Костадинов. Той ще е и отговорник за националите, както бе Лечков. Извънредния конгрес на БФС бе насрочен за 7 юни 2020.", "date": "2019.11.29", "title": "Лечков: Още съм първи вицепрезидент"}
{"url": "https://standartnews.com/svyat/boris-dzhonsn-zaplashi-trmp-zaradi-izborite-407924.html", "text": "Премиерът на Великобритания Борис Джонсън заяви, че че ще бъде \"най-добре\", ако президентът на САЩ Доналд Тръмп да не се намесва в изборите във Великобритания, когато посети Лондон за срещата на върха на НАТО следващата седмица, съобщава \"Ройтерс\". Тръмп се намеси в изборите през октомври, като подчерта, че лидерът на опозиционната Лейбъристка партия Джереми Корбин би бил \"толкова лош\" за Великобритания и че Джонсън трябва да сключи коалиционно споразумение с лидера на партия \"Брекзит\" Найджъл Фараж. Консерваторите са нервни, че Тръмп би могъл да разстрои предизборната кампания, когато дойде в Лондон, малко повече от седмица преди изборите на 12 декември, за които социологическите проучвания показват, че Джонсън е на път да спечели убедителна победа. \"Най-доброто (нещо), когато имате близки приятели и съюзници като САЩ и Обединеното кралство, е нито една от страните да не се намесва в изборите на другата\", допълни британският премиер. По думите на Джонсън ако той запази властта, ще осъществи Брекзит до 31 януари - след близо четири години политическа криза след референдума за излизането на Великобритания от Европейския съюз през 2016 г., в който мнозинството от британците гласуваха за излизане от Общността.", "date": "2019.11.29", "title": "Борис Джонсън заплаши Тръмп заради изборите"}
{"url": "https://www.standartnews.com/sport/botas-s-nay-dobro-vreme-v-abu-dabi-407885.html", "text": "Пилотът на Мерцедес Люис Хамилтън, който си осигури предсрочно шестата световна титла във Формула 1 даде трето време в първата свободна тренировка преди Гран при на пистата \"Яс Марина\" в Абу Даби (ОАЕ). Той изостава на повече от половин секунда от съотборника си Валтери Ботас, който с 1:36,957 мин е първи. Втори е Макс Верстапен (Ред Бул).Топ 10 в първата свободна тренировка допълват Александър Албон (Ред Бул), Себастиян Фетел (Ферари), Ромен Грожан (Хаас), Шарл Льоклер (Ферари), Кевин Магнусен (Хаас), Антонио Джовинаци (Алфа Ромео) и Нико Хюлкенберг (Рено). Втората тренировка е днес от 15:00 часа, а утре е третата и квалификацията. Последният старт за сезона във Ф1 ще се проведе в неделя от 15:10 часа българско време и ще бъде излъчен от Диема спорт.", "date": "2019.11.29", "title": "Ботас с най-добро време в Абу Даби"}
{"url": "https://standartnews.com/svyat/nay-opasnite-strani-za-ptuvane-dogodina-407926.html", "text": "Съставен бе списък на най-опасните за пътуване страни в света за 2020 година. Либия, Coмaлия, Южeн Cyдaн и Цeнтpaлнoaфpиĸaнcĸaтa peпyблиĸa ca нaй-pиcĸoвитe cтpaни, cпopeд нoвaтa интepaĸтивнa ĸapтa Тrаvеl Rіѕk Мар. Кapтaтa ĸлacиpa бeзoпacнocттa нa cтpaнитe пo тpи paзлични ĸpитepия: мeдицинa, cигypнocт и пътнa бeзoпacнocт. Зa пъpвитe двe ĸaтeгopии тe пoлyчaвaт peйтинг oт пeт тoчĸи, дoĸaтo бeзoпacнocттa пo пътищaтa ce oцeнявa oт чeтиpи тoчĸи нa бaзaтa нa пpoцeнтa cмъpтнocт нa вceĸи 100 000 дyши, пишe Іndереndеnt. Kapтaтa имa 5 цвeтoви ĸaтeгopии. Зeлeнo e зa cтpaнитe, в ĸoитo pиcĸът e нeзнaчитeлeн, жълтoтo e зa ниcъĸ pиcĸ, opaнжeвoтo e зa oпacнocттa в cpeдни cтoйнocти, чepвeнoтo e зa cтpaнитe във виcoĸ pиcĸ, a тъмнoчepвeнo зa eĸcтpeмeн pиcĸ.", "date": "2019.11.29", "title": "Най-опасните страни за пътуване догодина"}
{"url": "https://standartnews.com/regionalni/vv-vidin-zasedava-oblastnata-komisiya-po-epizootiite-407906.html", "text": "В Областна администрация Видин се проведе заседание на Областната комисия за контрол на епидемиите, епизоотиите и зоонозните заболявания, председателствано от областния управител Албена Георгиева. \r\n„Наблюдава се успокояване на епизоотичната обстановка по отношение  заболяването Африканска чума по свинете, както и намаляване на интензитета на разпространение на вирусната зараза на територията на страната“, каза областният управител в началото на заседанието. Д-р Адриян Данков, директор на Областна дирекция по безопасност на храните – Видин запозна присъстващите с епизоотичната обстановка на територията на България, като отбеляза, че към момента в страната няма случай на АЧС по домашни свине. „На територията на област Видин се изпълняват действия по превенция и недопускане разпространение на заболяването“, отбеляза д-р Данков. Той информира, че всички 79 проби за вируса на АЧС, взети от отстреляни диви свине в областта са отрицателни, както и контролирано взиманите проби от свинекомплекса в гр. Дунавци. \r\n „Остава готовността на всички институции за своевременно организиране и координиране на всички действия, съобразно институционалните компетенции, с цел намаляване на риска от появата на нови случаи на АЧС“, каза в заключение областният управител на Видин Албена Георгиева.", "date": "2019.11.29", "title": "Във Видин заседава областната комисия по епизоотиите"}
{"url": "https://standartnews.com/kultura/studenti-kazvat-sbogom-na-lambo-ot-stsenata-na-natfiz-407842.html", "text": "Настоящи и бивши ученици на Стефан Данаилов ще си кажат последно сбогом със своя учител на сцената на НАТФИЗ. Това ще се случи в петък вечерта на представление в театралната академия. „Лодкарят\" е дипломен спектакъл на последния випуск млади актьори от класа на проф. Данаилов. Представлението се поставя за първи път у нас по идея на самия Ламбо, който също трябваше да присъства в залата. Очаква се на премиерата да се съберат голяма част от бившите възпитаници на Мастъра. Като преподавател по актьорско майсторство в НАТФИЗ Стефан Данаилов дипломира 8 випуска актьори.", "date": "2019.11.29", "title": "Студенти казват сбогом на Ламбо от сцената на НАТФИЗ"}
{"url": "https://standartnews.com/svyat/politsiyata-zastrelya-terorista-v-london-407931.html", "text": "Обявен бе за терорист нападател в Лондон, който нападна с нож хора на \"Лондон Бридж\", предаде БТА. Заместник-началникът на лондонската полиция Нийл Басу каза, че заподозреният извършител е бил застрелян от силите на реда и че е носел фалшив пояс с експлозиви. Полицията съобщи за няколко намушкани при нападението, но за момента не се знае какъв е броят им и колко сериозни са нараняванията им. Според кмета на Лондон Садик Хан някои от тях са тежко ранени. Кметът изказа възхищението си от \"смайващия героизъм\", проявен от обикновени граждани при отнемането на ножа от на нападателя. , отбеляза той, цитиран от Франс прес и Ройтерс. ", "date": "2019.11.29", "title": "Полицията застреля терориста в Лондон"}
{"url": "https://standartnews.com/kultura/znameniti-basi-se-sbirat-v-sofiya-407856.html", "text": "Българската публика ще аплодира световни певчески величия, превъплъщавали се в ролите на крале, първосвещеници, духовни водачи, днес от 20 ч. в зала 1 на НДК. Съзвездие от най-представителните имена, известни по целия свят със своите басови гласове, ще се събере в София, за да отпразнува 90-годишнината от рождението на българския бас Николай Гяуров. Паата Бурчуладзе от Грузия, Робърт Лойд от Великобритания, Роберто Скандиуци и Джакомо Престиа от Италия, Рафал Сивек от Полша и българите Орлин Анастасов и Димитър Станчев ще бъдат представени от очарователната актриса Елена Гяурова - дъщеря на великия български бас, и от Орлин Анастасов - негов най-изявен български последовател от световните оперни сцени. Те ще влязат в ролята на домакини и водещи на концерта-спектакъл, посветен на Николай Гяуров. Почти всички от тези прославени певци са имали творческо съприкосновение с великия българин - заедно са триумфирали на световните сцени, били са в един широк колегиален и приятелски кръг, всеки от тях е имал възможността да научи нещо от своите колеги или да сподели артистичния си опит. Световните баси ще изпълнят в чест на своя български колега и учител най-известните и най-обичаните басови арии, с които Николай Гяуров е покорявал сърцата на публиката по целия свят. Те съвсем неслучайно избраха за свой музикален партньор Русенската филхармония. Концертът-спектакъл е подготвен и ще бъде дирижиран от световно признатия диригент Йордан Камджалов. ", "date": "2019.11.29", "title": "Знаменити басове се събират в София"}
{"url": "https://www.standartnews.com/sport/nova-broudkasting-grup-i-bnt-izlchvat-svmestno-evro-2020-407900.html", "text": "Нова Броудкастинг Груп и Българската национална телевизия ще излъчват съвместно всички мачове от Европейското първенство по футбол – УЕФА ЕВРО 2020. Това ще е юбилеен турнир, който ознаменува 60-годишнината на състезанието. Всички български фенове на футбола ще могат да се насладят на вълнуващите двубои от 12 европейски града, всеки от които предстои да се превърне в бляскава арена на спортното събитие на годината. „Щастливи сме, че отново в партньорство с обществената телевизия, ще дадем шанс на  многобройните футболни привърженици в България да проследят най-важното събитие следващата година. Нова Броудкастинг Груп има утвърдени позиции в предлагането на богато и качествено спортно съдържание. УЕФА ЕВРО 2020 е още едно доказателство, че медийната компания гарантира достъп на зрителите до най-атрактивните спортни първенства“ - коментира изпълнителният директор на Нова Броудкастинг Груп Николай Андреев. „Българската национална телевизия продължава многогодишната традиция да показва мачовете от финалите на Европейските първенства по футбол. Отново, благодарение на професионализма и опита на екипа от коментатори, редактори, репортери и оператори БНТ ще ни направи  свидетели на вълнуващите битки на юбилейното първенство на Стария континент. С интересни и впечатляващи като гости студийни програми, с атрактивно и модерно представяне на всичко свързано с шампионата, ще помогнем на зрителите не само да усетят, но и да бъдат част от празника на Великата игра“ - заяви Емил Кошлуков, генерален директор на БНТ. Телевизионните канали на двете медии ще покажат на живо всички мачове от УЕФА ЕВРО 2020, което започва на 12 юни 2020 г. и ще продължи 1 месец. Своят дебют в домакинството на Европейското първенство по футбол ще направят 8 града и 7 държави. Футболните двубои ще се проведат в Лондон, Мюнхен, Рим, Баку, Санкт Петербург, Букурещ, Амстердам, Дъблин, Билбао, Будапеща, Глазгоу и Копенхаген. За първи път мачове от финалния турнир ще има на територията на Азербайджан, Русия, Румъния, Република Ирландия, Унгария, Шотландия и Дания. Опитният спортен екип на Нова Броудкастинг Груп ще предложи атрактивна студийна програма с анализи и новини от горещите точки на първенството. Домакини на студийните програми от София ще бъдат утвърдените спортни журналисти Борислав Борисов, Петър Виденов и Мирослав Арабаджиев. Сред коментаторите на футболните срещи са Георги Драгоев, Виктор Врачев, Лъчезар Пройнов, като всички журналисти от футболния екип на спортния отдел на медията ще имат възможността да коментират поне един мач. Като телевизия с опит и традиции в отразяването на големи футболни форуми, БНТ залага на своите утвърдени имена. В коментаторския екип влизат Ивайло Ангелов, Петър Василев, Стефан Георгиев и Петър Иванов. Едно от лицата на първенството в ефира на БНТ ще бъде Илия Илиев, познат на публиката от дългогодишните си изяви в Сутрешния блок на медията, както и като водещ на студийните програми за „Лига Европа“. За да бъде предадена пълноценно емоцията и обхвата на „УЕФА ЕВРО 2020“, БНТ поставя особен акцент върху собствения репортерски екип на място. Росен Станчев ще представя ежедневни репортажи от градовете, в които ще се играят мачовете. Нова Броудкастинг Груп ще предава на живо мачовете от УЕФА ЕВРО 2020 по DIEMA и NOVA, както и в каналите на DIEMA XTRA. Българската национална телевизия ще излъчи двубоите по БНТ1 и БНТ 3. Окончателната схема на мачовете, предавани на живо и на запис в каналите на Нова Броудкастинг Груп и Българската национална телевизия ще стане ясна след жребия на 2 декември 2019 г.", "date": "2019.11.29", "title": "Нова тв и БНТ излъчват съвместно Евро 2020"}
{"url": "https://standartnews.com/kultura/elitsa-bonev-probiva-v-kholivud-407872.html", "text": "Елица Бонев се превърна в нов пример за БГ успех в Меката на киното след участието си в  „S.W.A.T“  - „Специален отряд“. В епизода от хитовата криминална драма за американските специални части, който бе излъчен в Щатите на 27 ноември, красивата нашенка си партнира с Шемар Мур - звездата от “Престъпни намерения” и Джей Харингтън от \"Отчаяни съпруги\". Тя побеждава на кастинг стотици актьори и е избрана за ролята на Даника. Както се знае, точно в тази серия участва и Димитър Маринов.  Двамата с Елица не се засичат на снимачната площадка, но екипът остава очарован от съвпадението. Елица играе Даника, която е с високи позиции в мафиотските среди, а Маринов е баща на таен агент.  „След като агентът ми Виктор Круглов вижда, че се търси актриса за Даника, изпраща моя снимка и актьорско видео. Кастинг режисьорът минава през всички фотоси и кани на кастинг актьорите, които биха били подходящи за персонажа. Виктор ми се обади и каза, че съм поканена за кастинг. Тогава получих и сцената, която трябваше да науча и представя на следващия ден. Имах по-малко от 24 часа, за да покажа най-доброто от себе си. Виктор ми се обади седмица, след като се явих на кастинга и ми каза, че ще изберат победителя след първото отсяване. След още една дълга седмица Виктор ми съобщи радостната новина, че екипът е бил очарован от представянето ми и че аз съм спечелила ролята“, разказа Елица. Елица Бонев има диплома от НАТФИЗ „Кръстьо Сарафов“ . Преди да продължи творческата си кариера в Америка, тя влиза в поддържаща роля в първи сезон на “Под прикритие”. Излизала е на сцената в Народния театър заедно с Георги Мамалев и Мария Сапунджиева в “Сако от велур”. От 2012-а  насам Елица живее и работи в Лос Анджелис заедно със съпруга си, режисьор и продуцент - Георги Николас. Сега двамата планират да заснемат филм и у нас, вдъхновен от личните им преживявания по време на кризата през 1997 г.", "date": "2019.11.29", "title": "Елица Бонев пробива в Холивуд"}
{"url": "https://standartnews.com/kultura/aktori-i-fenove-se-sbirat-za-otkradnat-zhivot-407908.html", "text": "На 6 декември фенове, звезди и екипът на продукцията ще се съберат пред големия екран, за да гледат заедно финала на осми сезон на хитовия медицински сериал. По традиция последният епизод ще бъде излъчен в кино салон, а малко след него продуцентът Евтим Милошев и актьорският състав ще споделят емоциите на зрителите. Прожекцията на края на „Откраднат живот: Кръвни връзки“ ще бъде представена в Cinema City, Paradise Mall от 19:00 часа. Тази есен сериалът отново разгърна живота на лекарите в „Света Анастасия“, допълвайки историята с нови сюжетни линии и медицински казуси. В новия сезон се завърнаха двама от най-обичаните лекари – доктор Генадиев и доктор Василев, които потърсиха път към миналото, към семейството и кръвните връзки. Именно „кръвните връзки“ са пресечна точка между героите, които в продължение на 52 епизода преразгледаха истината в неразривните отношения и кръвта, която управлява живота. В сезона участие взимат някои от най-успешните лица на българските кино и театрална сцена, сред които Мария Каварджикова, Владо Пенев, Марта Вачкова, Александър Алексиев, Димо Алексиев, Велислав Павлов, Диана Димитрова, Деси Бакърджиева, Моньо Монев, Ернестина Шинова и други.", "date": "2019.11.29", "title": "Актьори и фенове се събират за „Откраднат живот“"}
{"url": "https://standartnews.com/kultura/lambo-nito-za-mig-ne-e-mislil-za-smrtta-407883.html", "text": "Стефан Данаилов, който отлетя към Отвъдното две седмици преди рождения си ден на 9 декември, нито за миг не е мислил за смъртта. До преди комата всяка сутрин в 10 часа е правил планьорка по телефона с най-близките си хора. „Звънеше ми като по часовник. Питаше: „Стана ли, моето момче? Готов ли си за работа?“ и започвахме по дневния ред – за поне два месеца напред. Нямаше никакво намерение да се предава. Казваше ми: „Планирай смело, аз съм насреща. Не мога да повярвам, че го няма“, реди през сълзи продуцентът Кирил Кирилов. Сега той и екипът на „Актрисата“ - последният земен спектакъл с бравурното присъствие на великия актьор, ще мислят как да запазят магията. „Наричаше ни „Групата на Ламбо“. Няма да го предадем и да се откажем от постановката – тя е и финалната му режисьорска работа за голямата сцена. Със сигурност някой ще поеме ролята му – на швейцарския банкер Чарлз, който е влюбен в примадоната на Аня Пенчева. Но Мастера ще присъства във всяко представление“, категоричен е Кирил Кирилов. Той, Росица Обрешкова, Аня Пенчева, Кирил Ефремов, Ненчо Илчев, Иван Панев и Павел Иванов – до един  по различен начин ученици, възпитаници и любими хора на Мастера – ще мислят как да запазят духа и образа му в зрелището, което задължително след време ще излезе в нова версия. В нея може би ще се въртят кадри с участието на Чарлз и ще звучат речите на Стефан след гръмотевичните овации в градовете, които имаха щастието да го гледат за последно на лятното турне на „Актрисата“. „Страстите бяха неописуеми. Всички скачаха на крака и викаха името му. Той им благодареше за надеждата и за обичта. Ще мислим как да продължим след Нова година. Сега нямаме сили да се занимаваме с това. Отменил съм всички дати до края на декември“, уточнява Кирил Кирилов. Ламбо е на рехабилитация в Хисаря, откъдето тръгва за Казанлък. Там  всъщност излиза финално пред зрителите си, но тогава никой не се досеща за това.    \r\n„Лодкарят“ е другият проект, по който Мастера мисли до момента, в който се налага да го интубират във ВМА заради проблеми с дишането, предизвикани от метастази в белия дроб. Пиесата, писана преди две години от  Джез Бътъруърт, провъзгласен от The Guardian за най-добрия британски драматург на десетилетието, е едно от дипломните заглавия на класа на професора в НАТФИЗ. Черна комедия и криминален трилър - епичното и вълшебното се сливат по невъобразим начин. Точно така, както Стефан Данаилов харесва. \"Беше във възторг от пиесата - даже си хареса персонаж, който иска да изиграе: Мълдуун, висш функционер, политически водач на Ирландската републиканска армия - префинен, встрастен в идеалите си. По времето на анализа предложи посока за развитието на образа. До последно се вълнуваше как текат репетициите, уреди да репетираме \"Лодкарят\" в  залите на Народния театър. Говореше конферентно с нас и от болницата. Надявам се, че сме направили спектакъла така, както той обича и студентите ще играят така, както винаги ги е учил - да бъдат истински, странни, неочаквани и с красиви души. Пиесата реферира към мита за Харон, лодкарят, който пренася душите на мъртвите през река Стикс. Има една реплика: \"Ако нещо съм научил в този живот, е, че Любовта е само болка\". И затова сега толкова боли - защото безгранична е любовта на Мастера към нас и към изкуството\", откровен е Сава Драгунчев, дясната ръка на Ламбо в Академията. Виждат се за последно преди месец и нещо. \"Отидох в Хисаря в началото на октомври. Докато ме изпращаше, постоянно питаше: „Имаш ли достатъчно пари, да ти дам ли? Трябват ли ти още?“. Не спря да се грижи за нас, мислеше ни до последния си дъх. Преди да изпадне в комата, звънеше и настояваше: „Дай ми децата, дай да ги чуя, за да им пожелая на „Добър час“, разкрива Драгунчев още подробности от общуването между Мастера и абсолвентите му. Сега те - за да докажат, че са достойни за името му, в негова памет ще завъртят премиерите на „Лодкарят“. И ще му ги посветят, разбира се, обещавайки да не плачат през цялото време - осмият пореден и последен клас на Мастера. \r\nВ киното Стефан Данаилов за последно се разписа през пролетта. Той се включи в документалния филм „Мълчание с достойство“ на Адела Пеева. Лентата е за живота и творчеството на Ирина Акташева и Христо Писков, чиито филм „Понеделник сутрин“ е спрян от цензурата през 1966-а като „твърде опасен“ и се появява на екран 22 години по-късно. Ламбо, тогава само на 24, е Кръстю – красив, противоречив, лавиращ. Това е само третата му роля в киното, но вече започват да говорят за него. Именно разказът му за онази епоха, за изключителните Ирина Акташева и Христо Писков, за емоциите на снимките, всъщност се оказва последното интервю, което той дава. \r\nПоклонението пред Стефан Данаилов е на 2 декември в Народния театър. Той ще бъде погребан до съпругата си Мария в частните гробища в Бояна. За да изпрати баща си, в неделя в София ще пристигне от Щатите Владимир Стефанов Данаилов - момчето на Ламбо от Ирен Кривошиева. По-големият му син, Росен Цанков, остава пълен сирак след смъртта на професора. Сирак остава и Росица Обрешкова - дъщерята на Росица Данаилова, за която Мастера беше като баща. Осиротяват и студентите му - предишни и сегашни. Както е признавал Асен Блатечки, всеки от тях има по двама бащи - собственият и Мастера.", "date": "2019.11.29", "title": "Ламбо нито за миг не е мислил за смъртта"}
{"url": "https://standartnews.com/kultura/rosi-na-lambo-v-burgaskata-bolnitsa-kaneshe-sestrite-na-obyad-407867.html", "text": "Докато е бил в бургаската болница, където му смениха става след падане на терасата в Поморие и счупване на крака, Стефан Данаилов е канел сестрите на обяд.  Собственикът на съседен ресторант му е бил огромен фен и всеки ден му изпращал страхотни манджи.  Ламбо пък викал сестрите да споделят вкуснотиите с него.  „Глей, бе, глей колко са готини. Тук е раят, никъде не мърдам.“, шегувал се е той пред племенницата си Росица Обрешкова, постоянното присъствие край него. Всичко това разказа сама тя в „Преди обед“, бършейки сълзите си през усмивка. „Като влизах в стаята му, го заварвах пред огромния телевизор с цигарка в едната ръка и с чиния в другата. Тогава ми каза: „Разбрах, че умирам и ми стана много смешно“. Нямаше вопли, нямаше съжаление за това или онова.“, сподели още режисьорката. После - в реанимацията на Военно-медицинска академия, нещата вече не са били толкова веселяшки. Д-р Николай Петров и цяла армия са се борили неистово за живота на Ламбо. Те са успели да го стабилизират след много тежкия кръвоизлив в белия дроб. Първото, което е запитал, идвайки на себе си, е било: „Кога са ни представленията?“. „Излъгах го, че сме отменили датата само на едно. След това изгуби говора си. Надявам се вуйчо ми да е с ангелите, да се е видял с другите, да си спретнат софра. И той, и майка ми завещаха памет – преживях изключително време с изключителни хора. Сянката им е доста голяма, но в нея е уютно“, добави Роси Обрешкова.  Тя благодари не само на всички лекари в Бургас и ВМА, но и на Аня Пенчева и продуцента Кирил Кирилов. „През 2018-а Аня намери пиесата „Актрисата“. Това беше преломен момент за вуйчо. Той вече обикаляше из България,  за да представя книгата си „Романът на моя живот“. Беше много щастлив и пожела отново да се качи на сцената. Така за „Актрисата“ се събрахме „Бандата на Ламбо“, както ни наричаше. Вуйчо говореше на зрителите след всяко представление – а ние се свирахме по ъглите и плачехме, тъй като той се прощаваше със своята публика. Но искаше да свърши още много работи. С него започнахме „Слуга на двама господари“ на Голдони – искаше студентите му да направят весел, светъл, бляскав спектакъл. Той така разбираше театъра. Имаше страхотно въображение, огромна интуиция за хора и театър. Канеше се да поставя „Идиот“ на Достоевски“, разкри Роси Обрешкова още подробности от последните месеци в живота на Ламбо.  Тя си спомни как след първото падане с дъщеря й Стефана, която е кръстена на дядо си Данаилов, се пренесли да живеят при него. Мастера ставал рано сутринта в 4 и вдигал племенницата си да му прави кафе и сандвич. „Беше лесен за обичане“, категорична е Роси Обрешкова.  ", "date": "2019.11.29", "title": "Роси на Ламбо: В Бургас канеше сестрите на обяд"}
{"url": "https://www.standartnews.com/sport/slaviya-s-istoricheska-pobeda-vv-veliko-trnovo-407925.html", "text": "Футболистите на Славия постигнаха днес историческа победа във Велико Търново. \"Белите\" биха Етър с 2:0 в първия мач от 18-ия кръг на efbet Лига. За Славия това е първа победа на стадион \"Ивайло\" от 1997 г. Георги Йомов вкара първия гол в 5-ата минута, а Илиян Мицански оформи крайното 2:0 в 27-ата. Успехът изведе \"белите\" на петото място в класирането. Програма на останалите срещи от кръга: Събота 30 ноември Черно море - Ботев (Враца) \r\nЦарско село - Ботев (Пловдив) \r\nБерое - Левски \r\n \r\nНеделя: \r\nЛокомотив (Пловдив) - Арда \r\nВитоша - Дунав \r\nЦСКА София - Лудогорец.", "date": "2019.11.29", "title": "Славия с историческа победа във Велико Търново"}
{"url": "https://standartnews.com/kultura/luiza-i-yana-padat-i-stavat-v-divi-i-shchastlivi-407899.html", "text": "Луиза Григорова и Яна Маринова беснеят в „Диви и щастливи“, но каскадите в драматичната комедия на Мартин Макариев а ла „Телма и Луиз“ не минават безнаказно. Падания от мотор и сблъсък с автомобил декорират гонките между София и Варна и някои от тях ги няма в сценария. „Всичко излезе  по-сериозно, отколкото си го  представях. Получих и няколко травми, но все пак успях да се изправя срещу страховете си. В един момент всички си дадохме сметка, че можеше да стане много опасно“, споделя Луиза. Съпругът й, режисьорът, пък я хвали, че за пореден път се е показала като смело мъжко момиче, което не се спира пред нищо.  Историята е за две приятелки еманципантки – Боряна на Яна Маринова и Мила на Луиза Григорова. Първата извършва престъпление от любов, а резултатът е отвлечен мъж. Втората е писателка, която го играе твърде зряла, но много й се иска да изпусне парата. И така я изпуска, че двете се превръщат в мишени на полицията - с пленник в багажника и торба с уж взети на заем пари на задната седалка, но все пак краят е щастлив. „Иска ни се да наложим различна поп култура. Филмът ни е за  вярата в себе си, за пробуждането на духа. Плюс  смях, надежда и екшън – правим комерсиално кино, а то не е мръсна дума“, категорична е Луиза. Другите актьори от лентата, която тръгва от 29 ноември по кината, са Калин Врачански, Дария Симеонова, Базил Айденбенц, Александър Сано, Явор Бахаров.", "date": "2019.11.29", "title": "Луиза и Яна падат и стават  в „Диви и щастливи“"}
{"url": "https://standartnews.com/regionalni/vv-vidin-zasedava-oblastniyat-svet-za-razvitie-407877.html", "text": "Под председателството на областния управител на Видин Албена Георгиева се проведе заседание на Областния съвет за развитие. На него присъстваха кметове на общини и  председатели на Общински съвети на територията на област Видин, както и представители на синдикатите. В началото на срещата Георгиева поздрави отново преизбраните и новоизбраните кметове и председатели на Общински съвети, като изказа надежда, че те ще работят за интересите на хората и ще взимат законосъобразни и целесъобразни решения. На провелото се заседание на Областния съвет за развитие бе подложен на гласуване изборът на представители на общините, които да представляват област Видин в Регионалния съвет за развитие на Северозападен район. Членовете на Съвета решиха кметът на Ружинци Александър Александров и кметът на Видин д-р Цветан Ценков да представляват област Видин в Регионалния съвет за развитие. Заседанието продължи с презентация относно новите акценти в регионалната политика и информация за северозападния регион. Анелия Влаховска, началник отдел в Областна администрация Видин информира присъстващите, че предстои проектът за изменение на Закона за регионалното развитие да бъде внесен за разглеждане в Министерски съвет. Уточнени бяха предложените промените в Закона, които касаят Регионалния съвет за развитие. От представената информация стана ясно, че се предвижда Регионалните съвети за развитие да могат да разширят функциите си при делегиране на правомощия от страна на управляващи органи на  оперативните програми и ведомства. \r\n„Благодаря на всички за присъствието и конструктивния диалог. Това винаги е била работещата формула“, каза в заключение областният управител Албена Георгиева.  ", "date": "2019.11.29", "title": "Във Видин заседава областният съвет за развитие"}
{"url": "https://www.standartnews.com/sport/zografski-preodolya-i-kvalifikatsiyata-v-ruka-407929.html", "text": "Владимир Зографски преодоля квалификацията в състезанието за Световната купа по ски скок в Рука (Финландия). Самоковецът направи опит от 108.0 метра, класира се на 26-то място и ще участва в утрешния старт. Първи е словенецът Тими Зайц със 138.5 метра. В квалификацията участваха общо 65 скачачи, като 50 от тях се класират за състезанието. Евроспорт ще излъчва пряко от 17,15 часа. Преди седмица Влади мина успешно и квалификацията във Висла, но после остана 32-и и не взе точки за СК.", "date": "2019.11.29", "title": "Зографски преодоля и квалификацията в Рука"}
{"url": "https://standartnews.com/regionalni/osvobozhdavaneto-na-direktori-na-dg-e-sobrazeno-s-kos-i-kt-407886.html", "text": "Позиция на Община Благоевград във връзка с освобождаването на директори на Детски градини: Предприетите действия и процедури са съобразени изцяло с Кодекс за социално осигуряване и Кодекс на труд Във връзка с медийните публикации за освобождаване на директорите на Детски градини в Благоевград в пенсионна възраст, е редно да уточним, че процедурата е изцяло съобразена с Кодекса за социално осигуряване и Кодекса на труда. Съгласно държавната политика (Кодекс за социално осигуряване и Кодекс на труда), навършилите пенсионна възраст ще преминат в процедура за пенсиониране. Това е един от начините за отпушване на системата и влизането на млади хора.", "date": "2019.11.29", "title": "Освобождаването на директори на ДГ е съобразено с КСО и КТ"}
{"url": "https://standartnews.com/regionalni/sreshchi-svrzani-s-evropeyskoto-kulturno-mnogoobrazie-vv-vrachansko-407884.html", "text": "Читалищата в селата Мраморен и Баница бяха домакини на културно-информационните събития, свързани с европейското културно многообразие, идентичност и модерния поглед на младото поколение от област Враца. В проведените събития учениците от 11 клас на ПТГ „Никола Й. Вапцаров“ – Враца Катрин Цветкова и Тодор Тодоров представиха пред жителите на двете населени места своите впечатления и натрупан опит от досега си с културата и историята на страните, които са посетили по време на производствените практики. \r\n„Посетихме повече от 10 държави в рамките на съвместните ни училищни проекти. Нашите партньори, които са ни връстници, представиха, освен натрупан опит и знания, и културните забележителности на държавите си. Завърнахме се с нови знания за традициите и обичаите, както и с новите приятелства“, сподели пред участниците в срещите 17–годишната Катрин. В презентацията си, двамата единадесетокласници представиха реализираните екологични, културни и икономически проекти, насочени към усъвършенстване на познанията по специални предмети и практики. \r\n„Една от най-важните цели, които постигнахме при посещението си в европейските държави, са свързани с изучаването на историческото и архитектурно значение на градовете. Посетихме стари европейски столици, градове с хилядолетно историческо наследство и места на паметни събития. Открихме голямо сходство с държавите, дори общи традиции и езикови прилики със страните Полша, Словакия и Хърватия, което обогати нашия мироглед“, сподели ученикът на ПТГ Тодор Тодоров. \r\n„Общуването с хората от различните държави ни даде възможност да разберем, че всички млади хора имаме еднакви желания – да се образоваме и да надграждаме уменията си. Ние, от своя страна, представихме България с нейното минало, хилядолетна история и съвременно общество“, допълни още Тодор. \r\nПрисъстващите в залата бяха впечатлени от представянето на европейското многообразието и обединяващото в историята и културата на България и различни държави, пречупени през погледа на младите хора. \r\nОбластният управител Малина Николова приветства участниците в комуникационната инициатива и изрази увереност, че и учениците от Обединеното училище в с. Баница имат потенциал да се включат в подобни проекти и да развиват уменията си в различни професионални направления. \r\n„Европа ни дава много възможности, но най-важно е да се образоваме, изграждаме като личности и да се реализираме в своето родно място, където са корените ни и нашето културно наследство“, каза в приветствието си областният управител Малина Николова. Тя допълни още, че популяризирането на културно-историческо наследство на Европа е важна предпоставка за развитието на обществото и фактор за насърчаване на младежката активност, за запознаване със значимостта на националните и европейските културни ценности. \r\nИнформационните събития се организират от Областна администрация – Враца в изпълнение на Работната програма за 2019 г. на Комуникационната стратегия на Република България за Европейския съюз.", "date": "2019.11.29", "title": "Срещи, свързани с европейското културно многообразие във Врачанско"}
{"url": "https://standartnews.com/sport/genchev-shche-gonim-pobeda-sreshchu-ferentsvarosh-407845.html", "text": "\"Изиграхме един добър мач срещу добър отбор, коментира след равенството 1:1 с ЦСКА в Москва треньора на Лудогорец Станислав Генчев. - \"През повечето време ЦСКА владееше топката и имаше инициативата. Вкарахме един гол, можеше да вкараме и втори. При грешка в защитата и опит да разиграем топката допуснахме гол. Така е във футбола. Грешките се наказват. Реалният резултат днес е равен. Проведохме много разговори и разбори. Това, че влязохме добре в мача, се дължи изцяло на опита на футболистите. В последните минути отборът на ЦСКА се изнесе в предни позиции и оставяше празни пространства в защита. Заради това пуснах и свежи футболисти в атака. Чистите голови положения пред нашата врата бяха малко. Не съм доволен от гола, който допуснахме. В домакинския мач с Ференцварош излизаме за победа. Да бъдем живи и здрави и да нямаме контузии, за да можем да използваме пълния състав. След три дни играем срещу ЦСКА. Мачът ще бъде труден. Трябва да вдигнем футболистите и да преценим на кои хора ще разчитаме в неделя”.  ", "date": "2019.11.29", "title": "Генчев: Ще гоним победа срещу Ференцварош"}
{"url": "https://standartnews.com/sport/sport-i-futbol-po-televiziyata-na-29-noemvri-407849.html", "text": "  \r\n \r\n11:00 Формула 1, Гран при на Абу Даби (трен.)    Диема спорт 2 \r\n \r\n11:50 Северна комбинация, СК в Куусамо    Eurosport 1 \r\n \r\n12:30 Голф     MAX Sport 2 \r\n \r\n13:25 Колоездене на писта, СК в Хонконг    Eurosport 2 \r\n \r\n13:25 Ски бягане, СК в Куусамо   Eurosport 1 \r\n \r\n13:30  , Локомотив ГО – Септември    Диема спорт \r\n \r\n15:00 Формула 1, Гран при на Абу Даби (трен.)     Диема спорт 2 \r\n \r\n15:50 Северна комбинация, СК в Куусамо    Eurosport 1 \r\n \r\n16:30  , Етър – Славия   Диема спорт \r\n \r\n18:30 Волейбол, Нефтохимик – Хебър      Диема спорт 2 \r\n \r\n18:55 Ски скокове, СК в Куусамо   Eurosport 1 \r\n \r\n19:00 NBA, Бруклин – Бостън   Диема спорт \r\n \r\n19:00 Баскетбол, Евролига, Зенит – Реал    MAX Sport 2 \r\n \r\n20:00 NHL, Бостън – НЙ Рейнджърс    MAX Sport 1 \r\n \r\n21:30   Шалке 04 – Унион   Eurosport 2 \r\n \r\n21:30 Баскетбол, Евролига, Олимпиакос – Олимпия    MAX Sport 3 \r\n \r\n21:45  , Суонзи – Фулъм     Диема спорт 2 \r\n \r\n21:45  , Марсилия – Брест    RING \r\n \r\n21:55   Молдън и Типтрий – Нюпорт    Нова спорт \r\n \r\n22:00   Селта – Валядолид     MAX Sport 4/Sport+HD \r\n \r\n22:00 Баскетбол, Евролига, Барселона – ЦСКА (М)    MAX Sport 2 \r\n \r\n23:00 NHL, Анахайм – Уинипег    MAX Sport 1  ", "date": "2019.11.29", "title": "Спорт и футбол по телевизията на 29 ноември"}
{"url": "https://standartnews.com/regionalni/da-promenim-km-po-dobro-naselenoto-myasto-kdeto-zhiveem-407889.html", "text": "За мен е удоволствие да Ви приветствам по повод провеждането на днешното Трансгранично обучение и дебат, тематично насочени към изключително актуалната тема за регионалното развитие и политиката на сближаване. Убеден съм, че темата ще е интересна за аудиторията, защото сме почти на прага на новия програмен период и е изключително важно да бъдем подготвени за новите промени и изисквания на европейските ни партньори. Това каза заместник областният управител Лъчезар Попиванов, който взе участие в трансгранично обучение и дебат на тема „Регионално развитие и политика на сближаване преди и след 2020 г.“. „Членството на страната ни в Европейския съюз позволява на българските граждани пряко да оползотворяват ползите от европейските политики в редица сфери. Европейският съюз дава много възможности, но и държи на определени правила, които трябва да се спазват и съблюдават. Тези правила важат за всички и компромиси няма, защото става въпрос за публични средства, за средства на европейския данъкоплатец“, допълни Попиванов. „Сигурен съм, че днешните лектори ще Ви представят много по-подробна и полезна информация за новата рамка на Европейския съюз, но бих искал да отбележа, че колкото и облекчения да ни предлагат, ако ние сами не се потрудим – няма как да видим реални резултати. Трябва да сме активната и търсеща страна, за да променим към по-добро населеното място където живеем, региона където се намираме“, каза още заместник областният управител. \r\nСъбитието се организира от Фондация за регионално развитие и се проведе в рамките на два дни. На него бяха представени ползите от политиката на сближаване в трансграничния регион преди и след 2020 г. Проведен бе дебат относно важните фактори за насърчаване на политиката на сближаване на регионално равнище. \r\nНа провелото се трансгранично обучение и дебат на тема „Регионално развитие и политика на сближаване преди и след 2020 г.“ присъстваха кметът на община Видин д-р Цветан Ценков, заместник-кметът Десислава Тодорова, директорът на Фондация за регионално развитие Андриан Александров, ръководителят на център „Europe Direct – Видин“ Сабрина Калъчова, ръководителят на център „Europe Direct –  Южна Олтения“ Даниел Нагое Бакану, управителят на Областен информационен център – Видин Мариела Савкова, както и много гости.  ", "date": "2019.11.29", "title": "Да променим към по-добро населеното място, където живеем"}
{"url": "https://standartnews.com/regionalni/evropeyskiya-opit-i-traditsiya-otvaryat-novi-vzmozhnosti-da-uspeem-407896.html", "text": "С интерактивно представяне на европейски проекти за успешна кариерна, културна и езикова подготовка приключиха инициативите по Работната програма за 2019 г. на Комуникационната стратегия на Република България за Европейския съюз. \r\nПред учениците на обединените училища в селата Девене и Тишевица, възпитаници на ПГТР- Враца представиха реализираните проекти и учебни практики в партньорство с повече от 15 държави. Със своите презентации и споделени впечатления за културата и традициите в страните-членки на Европейския съюз, Янислава Георгиева и Симона Иванова станаха част от информационните събития, които Областна администрация – Враца организира. \r\nЗаместник-областният управител Мирослав Комитски изрази увереност, че възможностите за обучение в реална среда, които европейските проекти предоставят, са важен фактор за натрупване на професионален опит, нови знания от досега с културното многообразие на Европа и умения за работа в екип. \r\n„Младите хора на Враца имат потенциал, а и възможности да се представят в страните от Европейския съюз, защото са амбициозни, талантливи и уверени“, поздрави учениците Мирослав Комитски. \r\nПо време на информационните събития беше представено отличеното с награда есе на ученикът Станислав Тодоров, спечелил призово място на конкурса „Моето приключение в Европа“. Наградата ще му бъде връчена от еврокомисаря по иновациите и младежта Мария Габриел и вицепремиера Томислав Дончев на тържествена церемония в началото на месец декември. \r\n„Новите умения и придобитите квалификации са поредното доказателство, че с труд и усилия се изкачва поредната стъпка за професионално развитие, а срещата с европейския опит и традиция ни отваря нови възможности да успеем“, завършиха представянето си Янислава и Симона. \r\nКомуникационните инициативи „Европейското културно многообразие и идентичност – модерния поглед на младото поколение от област Враца“ за поредна година дадоха възможност на широката общественост да се докосне до богатото многообразие на страните от Европейския съюз и мястото на България в него.  ", "date": "2019.11.29", "title": "Европейският опит и традиция отварят нови възможности да успеем"}
{"url": "https://standartnews.com/sport/botas-s-nay-dobro-vreme-v-abu-dabi-407885.html", "text": "Пилотът на Мерцедес Люис Хамилтън, който си осигури предсрочно шестата световна титла във Формула 1 даде трето време в първата свободна тренировка преди Гран при на пистата \"Яс Марина\" в Абу Даби (ОАЕ). Той изостава на повече от половин секунда от съотборника си Валтери Ботас, който с 1:36,957 мин е първи. Втори е Макс Верстапен (Ред Бул).Топ 10 в първата свободна тренировка допълват Александър Албон (Ред Бул), Себастиян Фетел (Ферари), Ромен Грожан (Хаас), Шарл Льоклер (Ферари), Кевин Магнусен (Хаас), Антонио Джовинаци (Алфа Ромео) и Нико Хюлкенберг (Рено). Втората тренировка е днес от 15:00 часа, а утре е третата и квалификацията. Последният старт за сезона във Ф1 ще се проведе в неделя от 15:10 часа българско време и ще бъде излъчен от Диема спорт.", "date": "2019.11.29", "title": "Ботас с най-добро време в Абу Даби"}
{"url": "https://standartnews.com/sport/lechkov-oshche-sm-prvi-vitseprezident-407850.html", "text": "Продължавам да съм първи вицепрезидент на БФС, аз оставка не съм подавал, обяви в интервю за БНТ Йордан Лечков. Той е категоричен, че колегите му от Изпълкома на футболната централа продължавали да взимат неправомерни решения. \"Аз оставка не съм подавал\", допълни Лечков. - \"Вчера колегите взеха решение за конгрес, което за мен не е нередовно. За да има конгрес той трябва да бъде свикан правилно\". На Изпълкома в БФС вчера е взето решение Лечков да бъде освободен като вицепрезидент на централата и на негово място бе избран Емил Костадинов. Той ще е и отговорник за националите, както бе Лечков. Извънредния конгрес на БФС бе насрочен за 7 юни 2020.", "date": "2019.11.29", "title": "Лечков: Още съм първи вицепрезидент"}
{"url": "https://standartnews.com/sport/atletiko-madrid-barselona-pryako-po-max-sport-4-407890.html", "text": "Дербито на XV кръг от Ла Лига между Атлетико Мадрид и Барселона е акцентът във футболната програма на   този уикенд. Мачът от стадион „Уанда Метрополитано” е с начален час 22:00 в неделя и ще се предава пряко по  . Двата тима влизат в дербито с различно настроение. Домакините, водени от Диего Симеоне, загубиха през седмицата гостуването си на Ювентус в Шампионската лига, докато момчетата на Ернесто Валверде нямаха проблеми при домакинската си победа с 3:1 над Дортмунд в най-престижния европейски клубен турнир. Трите точки са много важни и за Атлетико, и за Барселона, тъй като евентуален успех на „дюшекчиите” ще ги изравни по точки с каталунците, въпреки че Лео Меси и компания имат мач по-малко. За Барса пък е важно да не губи темпо спрямо Реал Мадрид, който гостува на Алавес в събота от 14:00 часа. Двубоят от стадион „Мендисороса” в столицата на баските Витория също ще се излъчи пряко по  . Гонитбата между Ювентус и Интер за челната позиция във временното класиране на Серия А ще продължи и в XIV кръг. Шампионите, в чиито редици след контузия се завърна звездата Кристиано Роналдо, са домакини на Сасуоло в неделя от 13:30 часа. Веднага след мача в Торино, от 16:00 часа, Интер ще има наглед лесната задача да се справи на „Джузепе Меаца” със СПАЛ, който в момента се намира на предпоследно място в класирането. Двата двубоя ще се излъчат пряко по  .", "date": "2019.11.29", "title": "Атлетико Мадрид-Барселона пряко по MAX Sport 4"}
{"url": "https://standartnews.com/sport/slaviya-s-istoricheska-pobeda-vv-veliko-trnovo-407925.html", "text": "Футболистите на Славия постигнаха днес историческа победа във Велико Търново. \"Белите\" биха Етър с 2:0 в първия мач от 18-ия кръг на efbet Лига. За Славия това е първа победа на стадион \"Ивайло\" от 1997 г. Георги Йомов вкара първия гол в 5-ата минута, а Илиян Мицански оформи крайното 2:0 в 27-ата. Успехът изведе \"белите\" на петото място в класирането. Програма на останалите срещи от кръга: Събота 30 ноември Черно море - Ботев (Враца) \r\nЦарско село - Ботев (Пловдив) \r\nБерое - Левски \r\n \r\nНеделя: \r\nЛокомотив (Пловдив) - Арда \r\nВитоша - Дунав \r\nЦСКА София - Лудогорец.", "date": "2019.11.29", "title": "Славия с историческа победа във Велико Търново"}
{"url": "https://standartnews.com/sport/nova-broudkasting-grup-i-bnt-izlchvat-svmestno-evro-2020-407900.html", "text": "Нова Броудкастинг Груп и Българската национална телевизия ще излъчват съвместно всички мачове от Европейското първенство по футбол – УЕФА ЕВРО 2020. Това ще е юбилеен турнир, който ознаменува 60-годишнината на състезанието. Всички български фенове на футбола ще могат да се насладят на вълнуващите двубои от 12 европейски града, всеки от които предстои да се превърне в бляскава арена на спортното събитие на годината. „Щастливи сме, че отново в партньорство с обществената телевизия, ще дадем шанс на  многобройните футболни привърженици в България да проследят най-важното събитие следващата година. Нова Броудкастинг Груп има утвърдени позиции в предлагането на богато и качествено спортно съдържание. УЕФА ЕВРО 2020 е още едно доказателство, че медийната компания гарантира достъп на зрителите до най-атрактивните спортни първенства“ - коментира изпълнителният директор на Нова Броудкастинг Груп Николай Андреев. „Българската национална телевизия продължава многогодишната традиция да показва мачовете от финалите на Европейските първенства по футбол. Отново, благодарение на професионализма и опита на екипа от коментатори, редактори, репортери и оператори БНТ ще ни направи  свидетели на вълнуващите битки на юбилейното първенство на Стария континент. С интересни и впечатляващи като гости студийни програми, с атрактивно и модерно представяне на всичко свързано с шампионата, ще помогнем на зрителите не само да усетят, но и да бъдат част от празника на Великата игра“ - заяви Емил Кошлуков, генерален директор на БНТ. Телевизионните канали на двете медии ще покажат на живо всички мачове от УЕФА ЕВРО 2020, което започва на 12 юни 2020 г. и ще продължи 1 месец. Своят дебют в домакинството на Европейското първенство по футбол ще направят 8 града и 7 държави. Футболните двубои ще се проведат в Лондон, Мюнхен, Рим, Баку, Санкт Петербург, Букурещ, Амстердам, Дъблин, Билбао, Будапеща, Глазгоу и Копенхаген. За първи път мачове от финалния турнир ще има на територията на Азербайджан, Русия, Румъния, Република Ирландия, Унгария, Шотландия и Дания. Опитният спортен екип на Нова Броудкастинг Груп ще предложи атрактивна студийна програма с анализи и новини от горещите точки на първенството. Домакини на студийните програми от София ще бъдат утвърдените спортни журналисти Борислав Борисов, Петър Виденов и Мирослав Арабаджиев. Сред коментаторите на футболните срещи са Георги Драгоев, Виктор Врачев, Лъчезар Пройнов, като всички журналисти от футболния екип на спортния отдел на медията ще имат възможността да коментират поне един мач. Като телевизия с опит и традиции в отразяването на големи футболни форуми, БНТ залага на своите утвърдени имена. В коментаторския екип влизат Ивайло Ангелов, Петър Василев, Стефан Георгиев и Петър Иванов. Едно от лицата на първенството в ефира на БНТ ще бъде Илия Илиев, познат на публиката от дългогодишните си изяви в Сутрешния блок на медията, както и като водещ на студийните програми за „Лига Европа“. За да бъде предадена пълноценно емоцията и обхвата на „УЕФА ЕВРО 2020“, БНТ поставя особен акцент върху собствения репортерски екип на място. Росен Станчев ще представя ежедневни репортажи от градовете, в които ще се играят мачовете. Нова Броудкастинг Груп ще предава на живо мачовете от УЕФА ЕВРО 2020 по DIEMA и NOVA, както и в каналите на DIEMA XTRA. Българската национална телевизия ще излъчи двубоите по БНТ1 и БНТ 3. Окончателната схема на мачовете, предавани на живо и на запис в каналите на Нова Броудкастинг Груп и Българската национална телевизия ще стане ясна след жребия на 2 декември 2019 г.", "date": "2019.11.29", "title": "Нова тв и БНТ излъчват съвместно Евро 2020"}
{"url": "https://standartnews.com/sport/zografski-preodolya-i-kvalifikatsiyata-v-ruka-407929.html", "text": "Владимир Зографски преодоля квалификацията в състезанието за Световната купа по ски скок в Рука (Финландия). Самоковецът направи опит от 108.0 метра, класира се на 26-то място и ще участва в утрешния старт. Първи е словенецът Тими Зайц със 138.5 метра. В квалификацията участваха общо 65 скачачи, като 50 от тях се класират за състезанието. Евроспорт ще излъчва пряко от 17,15 часа. Преди седмица Влади мина успешно и квалификацията във Висла, но после остана 32-и и не взе точки за СК.", "date": "2019.11.29", "title": "Зографски преодоля и квалификацията в Рука"}
{"url": "https://standartnews.com/svyat/atakuvakha-khora-s-nozh-i-v-khaga-407932.html", "text": "Холандската полиция съобщи за множество ранени при нападение с нож на главната търговска улица в Хага. Часове по-рано в Лондон също имаше атака с нож. На \"Лондон бридж\" неизвестен атакува с нож туристи, като от раните си починаха засега двама. Нападателят бе застрелян от полицията. фото ЕПА/БГНЕС", "date": "2019.11.29", "title": "Атакуваха хора с нож и в Хага"}
{"url": "https://standartnews.com/biznes/deputatsko-salto-s-kontrola-vrkhu-aktsizniya-sektor-407880.html", "text": "След като взривиха обществото с идеите за отпадане на плащането за първия ден от болничните, депутатите измислиха нова дъвка, която отново налага презумцията, че всеки втори в държавата е криминално проявен. Но този път куршумите са за бизнеса. \r\nС цел „намаляване на сивия сектор в условията на равнопоставеност на всички лицензирани складодържатели“, видеонаблюдение ще се монтира не само в акцизните складове в сектора на горивата, както прие Народното събрание миналата седмица (на 21.11.2019 г.), но и във всички останали акцизни складове за алкохол и тютюневи изделия. \r\nИзненадващите промени са внесли на 20.11.2019 г. група народни представители от ГЕРБ и Обединени патриоти през Законопроекта за държавния бюджет за 2020 г. предприятията от алкохолния и тютюневия сектор да инвестират десетки милиони левове в системи за видеонаблюдение и контрол в акцизните складове, без да е ясно какъв ще е ефектът от тази мярка. \r\nБизнесмени от сектора с възмущение коментираха, че политическата чалга вече завърта на рулетка всяка седмица нова „кутия, пълна с тайни“ – на кой каквото му се падне. Само че този път може да се окаже, че народните избраници са отворили кутията на Пандора, от която ще изскочат ужасяващи недомислици, засягащи всички – производители, логистични фирми, работници и служители. \r\nОпорната точка на идеята за специализираното видеонаблюдение в случая е, че би следвало да намали нелегалния трафик на акцизни стоки, а най-големият бонус за производителите е възможността да се ограничат злоупотребите от страна на служители. В същото време премиерът Борисов навсякъде се хвали, че контрабандата у нас е на най-ниските нива в ЕС. \r\nДепутатите обаче май забравят, че същите тези складови бази отдавна а подробни отчети с данни от складовете регулярно захранват с информация агенция „Митници“. \r\nСивият сектор, за който правителството парадоксално ту се хвали, че в България изобщо го няма, ту се бие в гърдите с нови мерки за ограничаването му и увеличаване на приходите в държавната хазна, изобщо не се намира в складовете за акцизни стоки. \r\nНикой голям играч на пазара не рискува да бъде уличен в данъчни измами, укриване на стоки и нелегално изнасяне на продукция, което може да застраши не само репутацията му, но и да доведе до мащабни санкции. Някак неудобно и непатриотично е, но трябва да си признаем, че секторът сивее и дори почернява най-много в провинциалните райони, където хората не само произвеждат за задоволяване на битовите си потребности, но поблазнени от лесните пари и липсата на регулация, буквално заливат местните заведения и домакинства с ракия и вино със съмнително качество. Срещу тях обаче няма никакви мерки, най-вероятно по популистките причини „да пазим на народа ракийката“. \r\nОсвен финансовата щета, видеокамерите имат и морална. Работодателите рискуват да бъдат затрупани със съдебни дела и искове за нахлуване в личния живот на служителите си. \r\nЗадължителното вземане на съгласие за видеонаблюдение често е трудоемко и води до много от подписването на декларация за съхранение и обработка на лични данни. Тук вече трябва да се има предвид, че се обработват не само персонална информация за лицата, имена, адреси, телефони, а техните изображения, нещо което от правна гледна точка традиционно е най-големият препъникамък при упражняването на видео контрол. \r\nОтделно от това, според проучвания на организационните психолози от Харвард и Оксфорд, видеонаблюдението чувствително намалява времето за взимане на решение от страна на служителите, както и завишава нивото на стрес, заради потискането на желанието за общуване в колектив под наблюдение. \r\nС други думи – повечето хора не желаят да участват в „Биг Брадър“, поне не безплатно и не на работното си място. Като се добави фактът, че новите „играчки“ налагат на бизнеса влагане на крупни суми за закупуване, въвеждане, експлоатация, както и човешки ресурс за регулярен мониторинг и оценка на системите, всичко това изглежда доста смущаващо. А негативните последици за бизнеса са значително повече отколкото имагинерните ползи за бюджета, което прави и работодателските организации скептични за ефекта от предлаганите мерки. \r\nОще по-притеснително е, че само 6 дни по-рано, народните представители, сред които са и повечето от вносителите на новите текстове, изразиха единодушно позиция, че подобна система като средство на контрол на акцизния бранш ще е с Затова, пилотно такива системи следваше да се внедрят само за сектора на горивата. \r\nДепутатският пирует вече учуди голяма част и от техните колеги, още повече че няма финансова обосновка за него, нито пък анализ върху ефектите, които ще нанесе на пазара. \r\nНа заден план остава и въпросът за неприкосновеността на частната собственост, личния живот на служителите в складовите бази и промяната в поведението им, която неминуемо ще настъпи, ако мерките станат факт. \r\nТози паноптикум притеснително напомня на утопичния всевиждащ стъклен затвор на Мишел Фуко, само дето непростимото престъпление на наблюдаваните в случая е, че са решили да работят в България.", "date": "2019.11.29", "title": "Депутатско салто с контрола върху акцизния сектор"}
{"url": "https://standartnews.com/biznes/biznesklimatt-u-rnas-se-podobryava-407922.html", "text": "Бизнесклиматът у нас бележи известно подобрение. С 1.2 пункта нараства общият показател на бизнес климата през ноември в сравнение с предходния месец. Това отчита Националният статистически институт. Това се дължи на подобрената конюнктура в строителството и търговията на дребно. Съставният показател  бизнес климат в промишлеността\" запазва равнището си от октомври. Несигурната икономическа среда и недостигът на работна сила продължават да са основните пречки за развитието на бизнеса. През ноември съставният показател бизнес климат в сектора на услугите\" запазва нивото си от октомври. Прогнозите на мениджърите за развитието на бизнеса в сектора през следващите шест месеца са оптимистични. Очакванията им за търсенето на услуги през следващите три месеца също се подобряват. Най-сериозната пречка за дейността на предприятията остават конкуренцията в бранша, несигурната икономическа среда и недостигът на работна сила.", "date": "2019.11.29", "title": "Бизнесклиматът у нас се подобрява"}
{"url": "https://standartnews.com/biznes/byudzhet-2020-vliza-v-zala-za-vtoro-chetene-na-3-dekemvri-407840.html", "text": "В извънредно заседание на 3-ти декември, вторник, Народното събрание ще разгледа на второ четене бюджетите на Държавното обществено осигуряване и на Националната здравноосигурителна каса за догодина. Депутатите гласуваха да дебатират от 11:00 до 20:00 часа. Снощи бюджетната комисия на парламента одобри на второ четене държавната финансова рамка за следващата година. В държавният бюджет за 2020 година се залагат повече пари за образование, здравеопазване, отбрана и социални дейности. Размерът на плащанията за втората година от майчинството и за подпомагането на деца от бедни семейства се запазва на тазгодишните нива. От догодина минималната работна заплата ще бъде 610 лева, но това няма да бъде осигурителната ставка за земеделските производители, въпреки предложенията на управляващите. Минималният осигурителен праг на земеделските производители и на тютюнопроизводителите се увеличава с 20 лева. Това означава, че от догодина те ще се осигуряват минимум на 420 лева, реши на второ четене бюджетната комисия в парламента. Също така Комисията по бюджет и финанси утвърди от 1 юли догодина минималната пенсия да бъде 250 лева месечно, въпреки че това нарушава принципа на осигурителната система, заяви Менда Стоянова от ГЕРБ. “Животът е по-многолик по принцип и съобразявайки се с това, че нивата на минималната пенсия са наистина изключително ниски, ние се съгласихме да нарушим този принцип и да подкрепим едно предложение за минимална пенсия от 250 лв.“, отбеляза Стоянова. Парламентарната бюджетна комисия даде едномесечен срок от обнародването на новия бюджет на Държавното обществено осигуряване да бъде решено каква част от отсъствието по болест да плаща работодателят. Парламентарната бюджетна комисия реши изненадващо, че от догодина ще се провежда видеонаблюдение във всички данъчни складове, а не само за операторите на петролни продукти. Ресорната парламентарна комисия също така реши, че местата за краткосрочно настаняване ще подлежат на регистрация, а не на категоризация. Достъпът до онлайн платформите може да ограничен при тежко нарушение от 14 до 30 дни. Редица други поправки бяха внесени между двете четения на бюджетите на НЗОК и ДОО, както и на Държавния бюджет. Бюджетната комисия прие промени в начина на заплащане на онкохематологични лечения на пациенти, които навършват пълнолетие в хода на терапията. Председателят на комисията Менда Стоянова аргументира решението: “Когато тези деца по средата на своето лечение навършат 18 години, по закон трябва да излязат от там, където се лекуват – детската онкохематология и да отидат при възрастните. Това би нарушило хода на лечението. Затова предлагаме текстът, който лечението на онкологични и онкохематологични заболявания, започнало преди навършване на 18 години, да продължи и да се заплаща и след навършването на тази възраст до приключване на лечение“. Сред най-спорните поправки между двете четения на бюджетните закони за догодина е категоризацията на местата за настаняване, резервирани чрез онлайн платформи като Airbnb и Booking. След острата реакция на обществото вчера вносителите - Менда Стоянова от ГЕРБ и Валери Симеонов от Обединените патриоти, обявиха, че са съгласни на обществено обсъждане на темата за облагането на краткосрочно отдаваните под наем имоти, използвани основно за туристически обекти. Друг такъв момент остават болничните, след като Коалиционният съвет предложи първият ден да бъде за сметка на работника, но по настояване на премиера Бойко Борисов подобен вариант така и не беше оформен като законодателен текст. Въпреки това проблемът остава, а  вчера имаше и протест на КТ \"Подкрепа\" по темата. Спорният въпрос с изплащането на болничните няма да бъде решен до края на годината. Това пък заяви министърът на труда и социалната политика Бисер Петков. Министър Петков смята за нереалистично това да стане по-рано, за да има от 1 януари нова уредба по въпроса: \"Срокът, който е даден, отива в следващата година. От тази гледна точка времето е твърде малко, за да се намери работещо решение до край на годината“. По традиция БСП внесоха алтернативен бюджет и за пореден път предложиха прогресивно подоходно облагане - идея, която управляващите отхвърлят поне до края на мандата си. Иначе финансовата рамка за догодина е изчислена при ръст на икономиката от 3,3 на сто. За първи път от 11 години насам бюджетът ще бъде балансиран, ако депутатите одобрят предложения от правителството вариант.", "date": "2019.11.29", "title": "Бюджет 2020 влиза в зала за второ четене на 3.12"}
{"url": "https://standartnews.com/biznes/inflatsiyata-v-evrozonata-vrvi-po-brzo-nagore-407916.html", "text": "Въпреки спада на някои разходи, инфлацията в еврозоната върви нагоре по-бързо от очакваното. Cпopeд дaнни cтaтиcтичecĸaтa cлyжбa нa EC Еurоѕtаt тoвa ce дължи нa пoĸaчвaнeтo нa цeнитe нa xpaнитe и пo-cĸъпитe цeни в ceĸтopa нa ycлyгитe, пишe Rеutеrѕ. Πoтpeбитeлcĸитe цeни в 19-e cтpaни тoзи мeceц ce пoвишaвaт c 1% нa гoдишнa бaзa oт 0,7% пpeз oĸтoмвpи. Eвpoпeйcĸaтa цeнтpaлнa бaнĸa (EЦБ) цeли в cpeднocpoчeн плaн дa зaдъpжи инфлaциятa мaлĸo пoд 2%, нo oт гoдини нe ycпявa дa пpиближи cтoйнocтитe дo цeлтa cи, въпpeĸи пpeĸaлeнo cвoбoднaтa cи фиcĸaлнa пoлитиĸa. Дaннитe нa cтaтиcтичecĸaтa cлyжбa пoĸaзвaт oщe, чe бeзpaбoтицaтa в eвpoзoнaтa пpoдължaвa дa cпaдa, ĸaтo нивoтo зa мeceц oĸтoмвpи e 7,5%.", "date": "2019.11.29", "title": "Инфлацията в еврозоната върви по-бързо нагоре"}
{"url": "https://standartnews.com/biznes/s-obb-mobayl-predlagame-obsluzhvane-na-edno-gishe-407892.html", "text": "  - Наистина банките не са известни като най-бързите новатори. Ние сме консервативни по природа и също така сме подложени на много строги регулации. Така че иновативността в нашия сектор не е толкова очевидна, колкото изглежда. Тя изисква секторът да промени начина си на мислене, да създаде начин на управление и процедури, които подпомагат и стимулират иновациите в нашите компании. Но това се случва. Така че - ако има един ключов елемент, то това е, че в днешната среда компаниите, които са най-напреднали в своята програма за цифровизация и иновации, ще бъдат тези, които задават стандартите. Клиентите искат да сме близо до тях, лично, да сме на разположение денонощно, чрез всички (и все повече и повече цифрови) канали, предлагайки им изживяването \"всичко на едно място\". Това изисква готовност от компаниите да променят, опростят и дигитализират своите процеси и системи. Това също така изисква значително управление на промените спрямо персонала на компаниите с оглед създаването на иновативни \"вътрешни предприемачи\", способни да излязат от \"текущия\" си начин на мислене. - Скептиците може дори да се усъмнят дали банковите услуги ще продължат да бъдат предлагани от банките в бъдеще. Както и да е, вярвам, че банките ще съчетаят своите силни страни: стабилни, добре регулирани и надеждни доставчици на пълен пакет от финансови продукти и услуги чрез разнообразие от канали. В допълнение към това банките ще ускорят програмата си за иновации, като по този начин все повече и повече услуги ще се предлагат по цифров път (най-вероятно захранвани с решения, създадени от и в партньорство с финтех компании), докато каналът на нашата клонова мрежа ще бъде използван от клиентите все повече за лична среща с техния банкер и за професионален съвет при по-сложни услуги. - Убеден съм. На клиентите им омръзна да имат на разположение хиляди приложения. Безспорно приложенията за мобилно банкиране ще следват тази тенденция, или в противен случай рискуват да загубят значимост за клиента. Поради тази причина ние в ОББ, инвестираме сериозно в превръщането на нашия ОББ Мобайл в място за \"обслужване на едно гише\". През пролетта ОББ представи на пазара Мултибанкиране - дадохме възможност на нашите клиенти да управляват своите сметки в други банки чрез ОББ Мобайл, чрез едно приложение. Това обаче е само една от многото функции, които предоставяме чрез ОББ Мобайл. Можете да плащате своите сметки за комунални услуги, да извършвате преводи, да разсрочвате плащания с кредитни карти, да издавате нова дебитна карта и много други. Наскоро стартирахме потребителски заеми за клиенти с предварително одобрение - услуга, която наистина ще помогне на хората, които имат спешна нужда от пари.    - Да, наистина. Очевидно е, че иновативните стартъп компании предлагат обогатяващи решения на пазара, което със сигурност може да бъде от полза за по-големите корпорации. Обикновено има симбиоза. Малките стартъп фирми излизат с гъвкави иновативни решения, но нямат основна клиентска база. По-големите корпорации често са по-бавни новатори, но могат да допринесат със стабилност и голяма клиентска база за сътрудничеството. Има много разлики и не на последно място има разлика и в начина, по който големите компании и стартъп компаниите гледат на финансите. Но разбира се, тези така наречени пречки не са нещо, което не би могло да бъде преодоляно чрез отличните идеи и проекти, които напират да се родят. Ще ви дам един пример. Преди седмица ОББ пусна уебсайт - www.ubbforhome.bg - насочен към нашите клиенти и потенциални клиенти, които са в процес на търсене на жилище и съответно търсят ипотечен кредит. Ако напишете колко лични пари имате за купуване на имот и колко можете да си позволите да плащате месечно, получавате информация за максималната цена на имота, която можете да си позволите въз основа на ипотечни заеми и лично участие, както и максималният срок за погасяване на заема. По-необичайното е, че ако можете да посочите град (София, Пловдив, Стара Загора, Варна, Бургас, Русе, квартал и някои параметри на търсения дом (например брой стаи, площ, година на строителство и т.н.), страницата ще ви покаже броя на имотите, предлагани за продажба, които отговарят на тези критерии, както и допълнителна интересна информация за района, който разглеждате. Подробна и допълнителна информация за имотите и районите, в които сте търсили, ще бъде получена, ако уговорите среща в клон на ОББ, което се случва автоматично на същата страница. Когато посетите клона и кандидатствате за ипотечен кредит, ще получите подробен отчет с конкретни имоти, които отговарят на вашия бюджет, както и подробни характеристики за избрания микрорайон на имота. Допълнителната информация за регионите включва данни за гъстотата на населението и демографския му профил, графика на замърсяването на въздуха по месеци. Тя описва какви училища, паркове, транспортни линии има в квартала, колко банкомата, фитнес зали, магазини за хранителни стоки, аптеки и т.н. В допълнение, няколко индекса оценяват чистотата на въздуха, наличието на училища, паркове и комуникативността в мащаб от едно до десет. И този проект, който е първи по рода си на българския банков пазар и придава безспорна допълнителна стойност на нашите клиенти, се реализира благодарение на партньорството ни със стартъп компания - ocenime.bg. Разбира се, иновативният дух е важен, важно е и не само да го купуваме отвън, но и да го подхранваме вътрешно, сред организацията. Откриването и разпознаването на иновативните хора и иновативния дух сред собствения ви персонал е наистина нещото, върху което трябва да се съсредоточим. - Едно от нещата, които правим, също на местно ниво, е SurfStudio - нашата лаборатория за иновации на ОББ и ДЗИ. \"Вътрешните предприемачи\" се стимулират от няколко неща. Опитваме се да позволим на хората да се докоснат до технологиите. Хората се отварят, когато са в досег с нови неща. Това е част от концепцията в Surfstudio. Въз основа на това преживяване хората започват да проявяват креативност по естествен път. Трябва да вдъхновявате хората. Второ, трябва да се даде свобода на хората да създават неща. Също така важно е да има установен такъв начин на управление, който стимулира ръководството да позволи тази иновация. Втората наша дейност е да предоставим на хората време и бюджет за иновации. Разбира се, ние се стараем да срещнем хората си със стартъпи, обучения, работа с иновационни групи. Повярвайте ми, не винаги е лесно. В идеалния случай това, което бихте направили, е да позволите на служителите си да заминат за три месеца, да работят със стартъп компании и да внесат някои идеи, но това е трудно да се реализира. В България започнахме това \"пътуване\" едва миналата година и ако видите духа в компанията в сравнение с преди половин година - има огромна разлика. Хората се интересуват и знаят какво правим по отношение на иновациите, а нашата лаборатория за иновации SurfStudio беше отличена като Иновативна идея на годината.    ", "date": "2019.11.29", "title": "С ОББ Мобайл предлагаме обслужване на едно гише"}
{"url": "https://standartnews.com/biznes/karanikolov-v-beliya-dom-ne-se-obszhdakha-sdelki-407930.html", "text": "Видях двама лидери, които обсъждаха политики и стратегическо партняорство, а не за сделки. Така коментира срещата Борисов- Тръмп министърът на икономиката Емил Караниколов в Панорама по БНТ. Той заяви, че посланикът на Америка у нас Херо Мустафа на днешната среща с Атлантическия клуб достатъчно конкретно е посочила приоритетите – отбрана и сигурност, развитие в областта на икономиката, търговията и енергетиката, както и върховенството на закона. Пред американския  президент бе представено глобалното виждане и бизнес плана на България да се превърне в регионален енергиен хъб, цитира Мустафа министърът. Той припони, че целта е независимост на енергийните доставчици, което ще доведе до конкуретни и понижени цени. Борбата за всеки инвеститор в региона е голяма, каза още Караниколов. Според него американските инвестиции няма да дойдат заради стратегиеското ни партняорство със САЩ, а заради добър инвестиционнен климат. Вече сме на 37 място сме по Икономическа свобода, изкачихме се с 11 позици за година, каза министърът. Той обаче каза, че много от инвеститорите продължават да се оплакват от често променяни закони, така че се повишава тежестта на бизнеса. По отношение на Фолксваген той заяви , че компанията още не е взела решение, но добави, че е добра идея няколко държави от региона да се обединят и да кандидатстват заедно занапред за  големи инвестизцонни проекти. Ръстът на икономиката не може да се ускори заради няколко елемента - заради подценяваното образование, както и заради натрупания през прехода лош имидж на България. Времето на бързото забогатяване отдавна приклчи, добави Караниколов.", "date": "2019.11.29", "title": "Караниколов: В Белия дом  не се обсъждаха сделки"}
{"url": "https://standartnews.com/biznes/golemiyat-pechelivsh-ot-navlizaneto-na-5g-shche-bde-biznest-407936.html", "text": "И трите телекома в момента оперираме с по 41,2 MHz спектър общо за всички технологии, а при 5G всеки оператор ще разполага със спектър 80-100 MHz. До този момент текущият спектър бе достатъчен, за да функционира 4G мрежата и да задоволяваме потребностите на клиентите ни. Новите възможности и разширения честотен спектър, който 5G ще използва, ни накара да търсим технологични решения, за да може да обслужим нарасналите и допълнителни нужди на нашите клиенти. От чисто техническа гледна точка, мрежата от ново поколение ще ни даде много фундаментални разлики. Ако до момента имахме антена с една напрегнатост на полето, която обхваща всички клиенти, то 5G мрежата ще бъде основана на т.нар. Massive MIMO и Beamforming технология. При нея излъчването е в конкретни посоки и се фокусира към отделни потребители или групи от тях. Фундаменталните разлики в 5G технологията ще ни донесат много технически предимства, които ще позволят по-ефективно да използваме ресурса на спектъра и да се гарантира качество на различните типове услуги за клиентите. Гъстотата на станциите ще трябва да се увеличи, защото 5G ще стартира на честота 3.4 – 3.8 GHz, която е с по-слабо разпространение спрямо настоящите и отделно ще има нужда от въвеждането на малки клетки. Oпределено не липсваха предизвикателства през тези 5 месеца, но ако трябва да отговоря накратко – категорично има смисъл от 5G. Пуснахме първата 5G базова станция в България преди точно 5 месеца. За този период темата за влиянието на 5G върху здравето на човека беше една от най-коментираните в общественото пространство. Имайки предвид, че това е напълно нова технология, нормално е и потребителите да не я познават и това да породи спекулации, объркване и неверни слухове. В качеството си на интегратори на тази технология, от стартирането на първата базова станция до сега, се стараем да обясним на широката общественост реалните технически условия за функционирането на 5G и да опровергаем възникналите митове около нея. Както и за предходните технологии, досега няма доказателства от осъществени изследвания, които да показват, че има някаква вреда върху човешкото здраве. Според Световната здравна организация (СЗО) радиочестотите започват да стават опасни за човешкото здраве десетки пъти над тези, които ние ще използваме. Също така нека не забравяме, че всяко електронно устройство, което консумира електричество, създава електромагнитно поле. Кафемашината и телевизорът вкъщи също излъчват вълни, но рискът за здравето се определя от това, дали те са йонизиращи или нейонизиращи. Нейонизиращото излъчване, каквото е и това на радиовълните, е твърде слабо, за да предизвика разкъсване на молекулните връзки или да доведе до мутации на ДНК-то. Общото, което всеки потребител ще използва при този вид мрежа, е по-лесният достъп. Това означава, че достъпът между потребителя и базовата станция, без значение на кой оператор е и къде се намира, трябва да е унифициран. Така че тази част не е конкурентна. Следващият аспект е транспортът. Без да имаме оптични връзки към базовите станции няма да извлечем максималното от тях. Еквивалентът е да построим 3 пътя между 2 населени места, което е икономически необосновано. С други думи, тук също може да има сътрудничество между телекомите. Разликата и конкурентността, която би се получила между операторите, се проявява при т. нар. Edge computing. Какво означава това – основната мрежа при 5G ще бъде изнесена по-близо до потребителите, за да може да гарантира по-бързо действие, по-малко време на реакция между различните елементи на мрежата в дадена област и тази част ще носи услугата, свързана с 5G. От там ще дойдат и ползите, които 5G ще донесе спрямо технологиите, които имаме в момента. Постепенно ще преминем от умни устройства и домове към умни градове, и услугата ще стане масова и за индивидуални клиенти. 4G мрежата не може да поддържа всички устройства наведнъж, тъй като тя работи на базата на отношение сигнал/шум. С 5G ще бъде преодолян проблемът за свързване на много на брой устройства към една точка за достъп, позволявайки интегрирането на множество смарт IoT сензори и продукти, които биха натоварили съществуващите мрежи. Интернет на нещата ще свързва още по-бързо всички обекти, уреди, сензори, устройства и приложения, които имат достъп до интернет. От друга страна всички IoT приложения, които за да работят, генерират огромен поток от данни, ще могат да ги трансферират с много по-бърза скорост и то от множество устройства или сензори. Ние вече вървим в тази посока, предоставяйки услуги чрез Narrowband IoT технологията и позволявайки на машини да си говорят помежду си без човешка намеса. Ползите от изграждането на 5G мрежата са много. Със сигурност всеки потребител ще изпита удобството на скоростта - тя ще бъде 10 пъти по-висока от тази при 4G. Новата мрежа ще даде възможност за високоскоростното предаване на 4K и 8К видеоклипове, ще направи възможно технологии като виртуална, добавена и миксирана реалност (VR, AR, MR) да бъдат визуализирани с още по-висока разделителна способност и с по-висока скорост, ще можем да гледаме събития на живо с безупречно качество, а HD телевизионните канали ще бъдат достъпни на мобилни устройства. Но определено големият печеливш от навлизането на 5G ще бъде бизнесът. Предимствата на новата технология – скорост, качество на връзката, минимално времезакъснение и увеличеното количество обмен на информация ще помогнат за автоматизирането и оптимизирането на много индустриални процеси. 5G ще повлияе благоприятно на сфери като здравеопазване, селско стопанство, логистика и транспорт, информационни технологии, обучение, забавление и много други.", "date": "2019.11.29", "title": "Големият печеливш от навлизането на 5G ще бъде бизнесът"}
