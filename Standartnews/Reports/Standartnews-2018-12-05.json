{"url": "https://www.standartnews.com/sport/fandkova-pravi-dogodina-sreshcha-na-evrostolitsite-na-sporta-379919.html", "text": "Куп суперлативи заслужи София за дейността по подготовката и представянето си като Европейска столица на спорта. Всеобщото мнение на специалисти и оценители е, че българската столица е била най-иновативната и сред най-успешните във вече близо 20-годишната история на инициативата.  Наред с това в Брюксел бе обявено, че по инициатива на кмета на София Йорданка Фандъкова следващата година българската столица ще бъде домакин на среща на всички досегашни европейски столици на спорта, които за първи път ще се съберат в такъв състав за обмяна на опит и добри практики. „С удоволствие констатираме, че българската столица е от най-активните, последователни и иновативни сред световно известните градове, заслужили досега това признание. Представители на следващи столици на спорта вече дори споделиха, че са притеснени от нивото, което ще остави след себе си София. Вие бяхте отличници с една изключително успешна кампания в полза на гражданите на вашия древен и красив град,“ каза Джан Франческо Лупатели,  основател и президент на ACES Europe. „Заради отличните резултати, ACES Europe взе решение да обяви София за постоянен носител на титлата, което се случва за първи път в историята. Също в резултат на добрите показатели и без прецедент е определянето на Йорданка Фандъкова за почетен президент на Асоциацията през следващата година,“ каза още Лупатели на импровизирана пресконференция за българските медии днес. „София се възползва максимално от титлата и се представи блестящо. Много ценим разнообразието от събития и техния ефект сред различни социални и възрастови групи, както и многото хора, които достигнаха посланията на този проект,“ заяви Хуго Алонсо, генерален секретар на ACES Europe. Испанецът припомни, че базираната в Брюксел асоциация е определила члена на Управителния борд Анатоли Илиев за техен координатор за Балканите, а българската столица за водеща дейността на инициативата в целия регион. На Церемонията в Брюксел представителите на София връчиха като символична щафета на екипа на Будапеща знамето за следващата Европейска столица на спорта -  през 2019 г. Всички в залата дълго приветстваха представителите на София с благодарност за всичко, направено по инициативата през последните 4 години. След Будапеща, през 2020 г. евростолица на спорта ще е Малага, през 2021 г. – Лисабон и през 2022 г. – Хага.    След това специално подготвен за събитието клип представи в 2 минути най-важното от дейността на София като Европейска столица на спорта. Ефектната видеопрезентация на режисьора Жоро Торнев бе бурно аплодирана в огромната зала на Европейския парламент в Брюксел. На форума присъстваха представители на градове и общини от цяла Европа, високопоставени гости от Европейската комисия и евродепутати. София бе определена за Европейска столица на спорта за 2018 г. преди четири години, като решението бе обявено от Оценителната комисия на организацията ACES Europе с мотивите, че „градът е добър пример за спорт за всички, като инструмент за подобряване на здравословния начин на живот, интеграцията и образованието, които са в основата на инициативата.“ С избора си София се нареди до градове, които през изминалото столетие са доказали приноса си към развитието на множество спортове с провеждането на стотици национални и световни първенства и фестивали на територията на тези градове. Решението се базираше на възможностите и намеренията на градската управа, като се приема, че спортът е фактор, който влияе върху развитието на обществото, подобряване качеството на живот, съдейства за доброто здраве и интеграцията на отделните социални общности. През трите години на подготовка и през самата 2018-а година екипът на София – Европейска столица на спорта организира над 460 събития – фестивали, спортни празници, състезания и турнири, плюс още близо 200 съпътстващи. Инициирани бяха редица инфраструктурни проекти и бе разгърната мащабна информационна кампания. Направени бяха презентации във водещите университетски и учебни центрове, в активностите се включиха десетки федерации, подпомогнати бяха неправителствени организации и общности по отделни спортове и дисциплини. София2018 възстанови част от ученическите първенства, от градските шампионати, даде нов живот и надгради емблематични за града прояви, инициира десетки нови спортни състезания и фестивали. Многообразните събития дадоха възможност за спорт и активен живот на различни социални и възрастови групи – от 3-4-годишни малчугани до хората от третата възраст, плюс от деца в риск и деца на бежанци до хора в неравностойно положение и др. Наред с това, Столична община започна директно подпомагане на детско-юношеските школи и спортните клубове в столицата (за тази година сумата е 800 000 лв.), стартиран бе и вече е в ход проект за построяването на 6 нови спортни зали в дворовете на училищата по районите. Междувременно бе  анализирано състоянието на Витоша за спиране разрухата и решаване на проблемите, с цел планината да бъде достъпна за всеки за туризъм, спорт и активна почивка. В София отвори врати най-големият спортен комплекс (в парк Възраждане), няколко други основни за града комплекса бяха реновирани и обновени.", "date": "2018.12.04", "title": "Фандъкова организира среща на евростолиците на спорта през 2019"}
{"url": "https://www.standartnews.com/sport/botev-prevze-plovdiv-379916.html", "text": "Ботев (Пловдив) победи Локомотив (Пловдив) с 2:0 на \"Лаута\" в дербито на 18-ия кръг в Първа лига. В герой за \"канарчетата\" се превърна Тодор Неделев, който записа на сметката си асистенция и вкара на Мартин Луков феноменален гол от 50 метра. Този гол ще топли сърцата на феновете на тима дълго време. Първото попадение реализира Кристиан Димитров в 48-ата минута, а красивото изпълнение на Неделев падна в 67-ата. Срещата започна динамично, а Лъчезар Балтанов първи опита късмета си с удар по посока вратата на домакините, но Мартин Луков показа добър рефлекс и изби в корнер. Анте Аралица пък пропусна сам срещу Даниел Кайзер. Нападателя на \"смърфовете\" се откъсна от защитата, но вратарят парира удара му.  В 26-ата минута попадение на Посинкович бе отменено заради засада. Минути по-късно Янко Ангелов се наложи да влиза принудително на мястото на Умарбаев, който контузи рамото си. В 37-ата минута Тошко Неделев опита да изненада Луков от корнер с директен удар, но вратарят на домакините реагира добре и изби отново в ъглов удар, а след това закачливо размаха пръст на Неделев за опита. Така двата тима се прибраха на почивката при 0:0. Втората част започна великолепно за Ботев. В 48-ата минута Криситиан Димитров прати топката в мрежата на Луков. Отново Неделев центрира, а Димитров успя да засече топката и да открие резултата. Вратарят се опита да избие топката, но въпреки това тя мина зад голлинията. Голът вдъхна още повече увереност на \"жълто-черните\" и в 67-ата минута зрителите на \"Лаута\" станаха свидетели на невероятно изпълнение на Тодор Неделев от центъра. Той получи топката на центъра на терена от Минев, вдигна глава и от място препарира Луков с прехвърлящ изстрел от около 50 метра. Така \"канарчетата\" взеха важни три точки и се изкачиха на четвърта позиция в класирането с 32 пункта в актива си. Локомотив е едва девети с десет точки. Преди срещата до стадион \"Локомотив\"  беше открит паметник на легендата на \"черно-белите\" Аян Съдъков.", "date": "2018.12.04", "title": "Ботев превзе Пловдив"}
{"url": "https://www.standartnews.com/sport/izkhvrlyat-manchestr-siti-ot-shampionskata-liga-379872.html", "text": "Огромен и жесток удар може да се стовари върху Манчестър Сити от страна на УЕФА още до края на тази година. Едно от най-авторитетните английски издания \"Дейли Телеграф\" твърди, че \"гражданите\" ще бъдат изхвърлени от следващото издание на Шампионската лига. Според източниците на вестника, Европейската футболна централа планира санкция, \"по-тежка от трансферно ембарго и глоба\", ако се докаже, че информациите за нарушаване на финансовия феърплей през 2014 г. са истина. А единственото по-тежко наказание в правилника е изхвърляне от евротурнирите.  Тази криза около \"гражданите\" се разрази с пълна сила след изтичането на документите от Football Leaks в германското издание \"Шпигел\", според които арабските милиардери начело на клуба са нарушили финансовия феърплей преди години със 188 млн. евро. Официалният отговор от УЕФА е, че се работи по този случай, но се очаква съвсем скоро да излезе информацията по него, както и наказанието. Още преди седмица стана ясно, че се проверява информацията, предоставена от Сити, както и от \"Шпигел\", за евентуалните нарушения преди четири години.  \"Единствено мога да обявя, че работим по случая, разглеждаме го. Имаме отделен независим орган, който се е заел с разследването. Съвсем скоро ще имаме отговорите на въпросите какво ще се случи в този съвсем конкретен случай\", обяви президентът на УЕФА Александър Чеферин. ", "date": "2018.12.04", "title": "Изхвърлят Манчестър Сити от Шампионската лига"}
{"url": "https://www.standartnews.com/sport/andreev-zapochna-s-pobeda-na-orindzh-boul-379889.html", "text": "Водещият млад български тенисист Адриан Андреев започна с труден успех участието си на най-силния тенис турнир за юноши и девойки „Ориндж Боул“, който се провежда в Плантейщън, щата Флорида. Водачът в схемата при 18 годишните Андреев се наложи над Крис Родеш от Люксембург с 6:4, 7:6(9). Срещата беше спряна заради дъжд при 5:4 за 17-годишния софиянец в първия сет. Във втория кръг Адриан очаква победителя от срещата Лилиан Мармузе (Франция) – Марк Мандлик (САЩ). Андреев е водач и в схемата на двойки. Той е в дует с Антон Матусевич от Великобритания, с когото спечелиха титлата при юношите на US Open през септември. В първия кръг двамата се изправят срещу Себастиан Джима (Румъния) и Джошуа Лапада (Канада). Другият българин в схемата отпадна. „Щастливият губещ“ Симвон Антони Иванов отстъпи на №6 в схемата Йонас Форейтек от Чехия с 2:6, 3:6.", "date": "2018.12.04", "title": "Андреев започна с победа на \"Ориндж Боул\""}
{"url": "https://www.standartnews.com/sport/seksistki-skandal-na-tseremoniyata-za-zlatnata-topka-379886.html", "text": "Сексистки скандал се заформи по време на снощната церемония по връчването на \"Златната топка\" в Париж. Негов автор бе водещия френски диджей Мартин Солвейг, който попита норвежката Ада Хегерберг при получаването на наградата като първа №1 дали ще потанцува туърк (танц с отчетливо движение на задните части). Футболистката на Лион се шокира, но бързо се съвзе и отговори, че няма да танцува, след което Солвейг се разсмя просташки. Поведението на диджея беше определено като неуместно и грубо от френските медии. Тенисистът Анди Мъри също осъди поведението на Солвейг. \"За всеки, който си мисли, че преекспонираме и е било просто шега, не беше. Това беше пореден пример за сексизъм\", написа британецът в Туитър, цитиран от Би Би Си. След церемонията Солвейг поднесе скоростно своите извинения. Той пусна снимка в Туитър заедно с Хегерберг и обясни, че тя е приела неговите извинения и е разбрала, че това било шега.", "date": "2018.12.04", "title": "Сексистки скандал на церемонията за \"Златната топка\""}
{"url": "https://www.standartnews.com/sport/cherno-more-zalya-beroe-nasred-stara-zagora-379899.html", "text": "Черно море спечели гостуването си на Берое с 1:0 в първия мач от 17-я кръг от Първа лига. \"Моряците\" нанесоха второ поредно поражение на старозагорци и охладиха амбициите на тима за Топ 3. Бившият наставник на „зелено-белите” Илиан Илиев беше построил своите „моряци” изключително организирано, а те имаха нужда от само 1-2 чисти ситуации, за да вземат максималния брой точки. Това се случи благодарение попадението на Виктор Генев в 34-ата минута, което е първо за бранителя, откакто защитава цветовете на варненци. Във временното класиране Берое остава 4-и с 30 точки, а третият Левски има шанс да увеличи разликата, която в момента възлиза на 7. Черно море пък изскочи на 6-ата позиция с 27 точки, доближавайки на 2 зад 5-ия в подреждането Ботев Пловдив.", "date": "2018.12.04", "title": "Черно море заля Берое насред Стара Загора"}
{"url": "https://www.standartnews.com/sport/sportt-po-tv-za-4-dekemvri-379869.html", "text": "Диема спорт \r\n15,00 Футбол, България, Първа лига: Берое - Черно море; 17,30 Локо Пд - Ботев Пд (пряко) \r\n20,00 Футбол, Франция, Лига 1: Амиен - Монако; 22,00 Монпелие - Лил (пряко) Диема спорт 2 \r\n22,00 Футбол, Англия, Висша лига: Уотфорд - Манчестър Сити (пряко) Nova Sport \r\n20,00 Футбол, Франция, Лига 1: Ница - Анже (пряко) Kanal 3 \r\n21,15 \"Спорт в обектива\" Ring.BG \r\n22,30 Футбол, Испания, Купа на Краля: Еспаньол - Кадис (пряко) Eurosport \r\n15,00 и 20,45 Снукър: Открито първенство на Обединеното кралство, четвърти ден (пряко)", "date": "2018.12.04", "title": "Спортът по тв за 4 декември"}
{"url": "https://www.standartnews.com/regionalni/stapa-zagopa-skoro-shche-ima-moderen-kyltypen-tsentp-379907.html", "text": "Концертната зала на бившия синдикален дом в Стapa Зaгopa, която от няколко години е неизползваема, скоро щe ce пpeвъpнe в мнoгoфyнĸциoнaлeн ĸyлтypeн цeнтъp.. Избран е изпълнител на cтpoитeлнo-мoнтaжнитe дeйнocти и след подписването на договора, реконструкцията трябва да завърши за 300 ĸaлeндapни дни, съобщиха днес от общината. Културният център ще разполага c 520 мecтa на партера и още 252 мecтa на aмфитeaтpaлнaта тpибyнa.  На пapтepнoтo нивo щe има 214 aмфитeaтpaлни тaпициpaни ceдaлĸи c тeлecĸoпичнo пpибиpaнe, мeтaлни пapaпeти, c двe пътeĸи, c вгpaдeнo LЕD ocвeтлeниe пo ĸoнтypa нa cтъпaлaтa. Taзи cиcтeмa пpeдлaгa възмoжнocт ceдaлĸитe дa ce пpибиpaт в дaлeчния ĸpaй oт cцeнaтa и дa ce ocвoбoждaвa xopизoнтaлнaтa чacт нa зaлaтa, зa дa ce изпoлзвa зa излoжeния, ĸoнфepeнции, пpeзeнтaции, концерти, cпeĸтaĸли, peцитaли и дp. Πpи нaличиe нa зpитeли в инвaлидни ĸoличĸи, пъpвитe двa peдa нa пoдвижнитe ceдaлĸи нямa дa ce пocтaвят, зa дa ce ocвoбoдят 11 мecтa зa тpyднo пoдвижни xopa. Зa дocтъпa им дo cцeнaтa щe ce пoлзвa пoдвижнa плaтфopмa зa инвaлиднa ĸoличĸa пo зaпaднoтo cтълбищe пpи гpимьopнитe, чpeз oтвapянe нa нoвa вpaтa ĸъм фoaйeтo. Фoaйeтaтa нa втopия eтaж пpeдлaгaт възмoжнocт зa oбocoбявaнe нa инфopмaциoнни ĸътoвe, гaлepии зa пocтoянни и вpeмeнни излoжби. Πpeдвидeнo e oбocoбявaнe нa ĸът зa пpeзeнтaции. Щe бъде положена тoплoизoлaция нa компрометирания пoĸpив нaд cцeнaтa, зaлaтa и фoaйeтaтa, ĸoитo щe бъдат с изцялo нoвa дoгpaмa. Нa втopия eтaж e пpeдвидeна дeĸopaтивнa oĸaчeнa фacaдa oт лaзepнo изpязaнa лaмapинa тип \"Kopтeн\" c шapĸa нa бългapcĸa шeвицa.", "date": "2018.12.04", "title": "Стapa Зaгopa скоро ще има   модерен ĸyлтypeн цeнтъp"}
{"url": "https://www.standartnews.com/biznes/the-banker-rayfayzenbank-banka-na-godinata-v-blgariya-i-prez-2018-379918.html", "text": "\r\nРайфайзенбанк бе определена от списание The Banker за „Банка на годината“ 2018 в България. Тя печели наградата за трета поредна година, като е отличавана с този приз общо шест пъти.  „За трета поредна година получаваме признание от едно от най-престижните финансови издания в света. Рецептата ни за успех е съчетанието между устойчив растеж, ефективност и здравословен кредитен портфейл с достиженията на съвремието, свързани с дигиталната трансформация. Стремим се да сме иновативна и ефективна банка, която е изцяло ориентирана към клиентите“, каза Оливер Рьогл, главен изпълнителен директор на Райфайзенбанк (България). \r\n   \r\nОт своя страна Райфайзен Банк Интернешънъл (РБИ) взе наградата за „Банка на годината“ 2018 в региона Централна и Източна Европа – за единадесети път. В допълнение на това, банките Райфайзен в Австрия, Словакия и Украйна получиха отличието за съответната страна. Престижното издание на Файненшъл Таймс връчи наградите на церемония, която се проведе в Лондон.  „РБИ наскоро обнови и опрости структурата си. Тя заявява, че основната й задача е клиентът, а каква по-добра мярка за изпълнението й от това да бъдеш определен за Банка на годината в четири страни в региона – Австрия, България, Словакия и Украйна“. Така в своето декемврийско издание The Banker обосновава избора си на РБИ като победител в Централна и Източна Европа, като допълва подобрената капитализация и ефективност, опростеността, по-големият фокус върху ЦИЕ, по-голямата рентабилност, намаляващите разходи за риск и технологичните нововъведения.  \r\n ", "date": "2018.12.04", "title": "The Banker: Райфайзенбанк Банка на годината в България и през 2018"}
{"url": "https://www.standartnews.com/sport/basketbolistite-ni-bez-shans-za-svetovnoto-379844.html", "text": "Баскетболните ни национали окончателно загубиха шансове за класиране на световното първенство в Китай догодина. Това стана ясно след изиграването на трите мача от група K снощи . След победата на Русия и загубата на България, като гост на Франция с 53:77, Финландия сътвори невероятен обрат срещу Босна и Херцеговина, побеждавайки като гост с 81:77 и на практика изхвърли „лъвовете“ от борбата за третото място. За момента отборът на Русия е с шест победи в група К, следван от Финландия с пет и България с четири. Русия и Финландия обаче имат директен мач, а който и от двата тима да спечели, ще бъде пред България, независимо от изхода на останалите срещи. Причината е, че финландците имат предимство в директните двубои срещу българите и дори и при равенство ще са пред тях в класирането. Дори и да се получи тройна въртележка, България пак ще е с по-лоши показатели от останалите заради трите си загуби срещу тях до момента.", "date": "2018.12.04", "title": "Баскетболистите ни без шанс за световното"}
{"url": "https://www.standartnews.com/biznes/vivakom-dava-smartfoni-s-do-200-leva-otstpka-prez-dekemvri-379848.html", "text": "Най-празничният месец в годината идва с изключително атрактивни цени на смартфони във VIVACOM. Телекомът предлага богато разнообразие от устройства с отстъпки до 200 лева, които ще са валидни през целия месец декември в търговката мрежа в цялата страна, както и в онлайн магазина: www.vivacom.bg. Така всеки може да се открие перфектния подарък за своите близки и приятели или да зарадва себе си по повод някои от многото предстоящи празници.  За почитателите на високия клас телефони декември е идеалният период за купуване на ново устройство. Два от флагманите на Samsung ще са с отстъпки от 200 лева. Тазгодишният Samsung Galaxy Note 9 се предлага само за 49,98 лева на месец с план Smart U. Моделът върви в комплект с безчично зарядно. Samsung Galaxy S8+ с 6.2” Quad HD+ Super AMOLED дисплей и 3500 mAh батерия вече струва 30,58 лева на месец със същия план. С отстъпка от 200 лева е и Sony Xperia XZ2. Впечатляващ със своя 5.7‘ TRILUMINOS дисплей, 19 МР основна и 5 МР предна камера, смартфонът вече може да бъде закупен само за 30,58 лв. на месец в комбинация с план Smart U. Един от отличителните модели на 2018 г. - Huawei P20 - е с отстъпка от 100 лева през декември. Със своите три камери - 20MP + 12MP основна и цели 24MP предна, той е идеален подарък за всички фото любители. Този месец ще е на цена от 25,98 лева на месец с план Smart U. Известен със своя чист Android, Motorola One е подходящ подарък за всички практични потребители, които обичат изчистен дизайн и функции, без нищо излишно. Той е на цена само от 7,98 лева на месец в комбинация с план Smart U. Това са само част от най-желаните смартфони, които VIVACOM предлага с до 200 лева по-ниски от стандартните цени. Списъкът с намалени устройства се допълва от други търсени брандове като Nokia, HTC, Honor, Xiaomi и Alcatel.", "date": "2018.12.04", "title": "Виваком дава смартфони с до 200 лева отстъпка през декември"}
{"url": "https://www.standartnews.com/sport/fifa-dava-nad-200-000-na-levski-i-ludogorets-379892.html", "text": "Левски и Лудогорец получават над 200 000 лева от ФИФА като компенсация, че техни футболисти участваха на Мондиал 2018 в Русия, обяви световната футболна централа на официалния си сайт. Защитникът на сините Холмар Ейолфсон бе в групата на Исландия, а халфът на орлите Яцек Горалски игра за Полша. Така Левски взима 138 670 долара, а Лудогорец - 169 800 долара. Разликата е заради това, че Горалски игра в два от трите двубоя за своя тим, а Ейолфсон остана на резервната скамейка.", "date": "2018.12.04", "title": "ФИФА дава над 200 000 на Левски и Лудогорец"}
{"url": "https://www.standartnews.com/mneniya/dobro-myasto-za-zhiveene-viena-da-sofiya-379910.html", "text": " Виена стана любима дестинация за чиновниците от столичната община и с този чудесен град се обясняват редица иницативи и грандиозни начинания, включително „регулирането на външната реклама в града“. \r\nДо момента няма публичен отчет какво точно са научили чиновниците, които тази година в различни формати са посетили десетина пъти Най-добрия град за живеене, но разликите между него и София са видими с просто око. \r\nВъпросният вестник излиза като месечно издание на Виенската община и се доставя на всеки дом в града. Ако случайно не го получите – можете да си пуснете заявка на мейла и ще ви го доставят веднага! \r\nКакто можете да получите и пълен достъп до информацията за общинските дела – на сайта на Община Виена, работещ на немски, хърватски, боснентски, турски и английски език! \r\nОфициалният вестник на Виена излиза всеки четвъртък и предоставя информация за заседанията на държавния парламент, общинския съвет и районните съвети, официални съобщения, обяви за работа, обществени поръчки. Можете да ПРОЧЕТЕ всичко това срещу 1,10 евро, всеки делничен ден между 8:00 и 15:00 часа  в Stadthauptkasse. \r\nСред многобройните инициативи за „обмяна на опит и трансфер на добри практики“ между двете столици е и посещението на делегация от Столичния Инспекторат във Виена, запознаване с опита по прилагане на Закона за издаване на разрешения за ползване на обществени общински земи и събиране на такса за тях. Това е нормативната уредба, сходна със софийската НАРЕДБА ЗА ПРЕМЕСТВАЕМИТЕ ОБЕКТИ И РЕКЛАМАТА... Австрийският закон е от 1966 г. и с всички актуализации е в обем на 13 страници и 4 страници договор за тези, които искат да се възползват от него. \r\nНад 44 хиляди търговски обекта във Виена имат отношения с общинските власти, за да уредят поставянето на своите фирмени табели и реклами, рекламни съоръжения и преместваеми обекти. За да реализират проектите си, те работят лично с два отдела в общинската администрация: Строителната полиция (МА 37) на Виена отговаря и за съгласуване на техническите проекти за рекламните съоръжения, дава консултации във фазата на планиране и одобрение на строителството, както и наблюдение на строителната активност и безопасното състояние на сградите. \r\nЗа изграждането на всички рекламни елементи, извършване на различни дейности в общественото пътно пространство трябва да бъде получено съгласието на \"Пътна администрация и пътно строителство\" (МА 28). \r\nСъгласуването с Отдела за организация на трафика и техническия трафик (MA 46), които са отговорни за всички въпроси, свързани с трафика на град Виена се извършва по служебен път. Това включва: съгласуване на мястото, вида, осветеността на рекламните съоръжения, които са част от градстата мрежата на Виена, както и велосипедни алеи и правилата за паркиране. \r\nСамият федерален закон, който урежда цялата материя за ползване на общински земи и пространства, определя „данък въздух“, както казват виенчани, урежда всичко: от раздаването на флаери пред магазина, през големите рекламни конструкциии, до поставяне на климатици, на отдушници, на сенници и тенти и т.н. Плащаш такса на Общината, проверяват ти проектите и толкова. Цялата формация за цени, условия, срокове, санкции е на сайта на Община Виена. Срокът за разглеждане на всяко заявление е от 4 до 8 седмици. Съгласуването между различните отдели се извършва от самата администрация. Фирмата или отделният гражданин трябва да подадат всички описани документи, ако имат нужда от допълнителна информация и помощ при оформяне на документите си - един ден в седмицата всеки отдел дава безплатни консултации.  Частните имоти, включително заведения и магазини, могат да брандират прозорците си както преценят, стига да не увреждат добрите нрави и да не проповядват забранени неща. За това не им е нужно НИКАКВО РАЗРЕШЕРИЕ. Имотът е частен. \r\nПоставянето на хладилни витрини пред магазините и заведенията е нормална практика, щом си подал заявление, одобрено е мястото и си плащаш таксите на Община Виена. \r\nНа покривите на частните сгради могат да се поставят реклами, които са преминали през техническа оценка и са получили разрешение, че не застрашават сградата. Разрешението е безсрочно и не се заплаща нищо – все пак имотът е частен и може да се разпорежда с него в свои икономически интерес. \r\nДигиталните градски светлини/ така се назовават в Австрия LED устройствата за външна реклама/ са разглеждани като стъпка в представянето на столицата Виена като най-иновативния град. Няма никакви специални ограничения за използването им, спазват се следните общи законовите изисквания: \r\nЗа инсталирането на осветена реклама (осветени рекламни системи, LED съоръжения) се изисква разрешение, експерт от отдел МА 46 проверява дали осветеността не пречи на колите, на живеещите наоколо и ако теренът, сградата са частни – не плащаш друга такса на Общината. Ако си на общински терен – има си ценоразпис.    Не се допуска поставяне на охладителна и друга техника за съхранение и продажба на храни и напитки, както и на грилове и барбекюта върху изградени тротоари. \r\nВ I-ва зона на София се забранява поставянето на: \r\n- преместваеми обекти и рекламни елементи, с изключение на тези към спирките на масовия градски транспорт  \r\n- подвижни съоръжения пред стационарни търговски обекти и самостоятелни такива за извършване на търговия на открито, разрешени са маси за консумация на открито и слънцезащитни съоръжения към тях. \r\nВъв II-pa зона се забранява поставяне на: \r\n- преместваеми обекти с площ над 6.50 м; \r\n- увеселителни преместваеми обекти; \r\n- рекламни елементи с едностранна рекламна площ над 2 м2, с изключение на рекламни елементи по покриви и калкани на сгради и стени без отвори. \r\n- подвижни съоръжения пред стационарни търговски обекти и самостоятелни такива. \r\nРекламните елементи или части от тях не могат да излъчват видеоклипове или анимация, мигащи или движещи се светлини, когато същите се намират на открито. \r\nЗабранява се изграждане на допълнителни конструкции (навеси и козирки) с цел поставяне на фирмени надписи. \r\nРекламата върху козирките, прозорците и витрините на стационарните търговски обекти, разположени на партерните етажи с изключение на реклама на търговски марки, на които търговецът е представител, заемаща не повече от 20 % в I-ва и II-pa зона и не повече от 30 % в останалите зони. В София Наредбата за преместваемите обекти, за рекламните, информационните и монументално-декоративните елементи и за рекламната дейност на територията на Столична община, само с един ред в параграф 64, изтрива от търговската карта на града хладилните съоръжения. Брандирането на обектите практически е забранено. \r\nТри юридически лица атакуват от месец август 2018 г. пред Административен съд София  Наредбата и искат отмяна на текстовете, които уреждат тези две теми: Асоциация на производителите на безалкохолни напитки в България, Съюз на търговците на дребно на хранителни стоки в България, осъществяващи дейността си от преместваеми и мобилни обекти, и Фронери България ООД. \r\nОт Асоциацията на производителите на безалкохолни напитки изчислиха, че \r\nнейни членове имат външни хладилници, които са реализирали оборот за миналата година над 7 000 000 лева без ДДС (или средно по 9900 лв. на обект). В този тип обекти 60% от продажбите минават през хладилника или около 4 200 000 лева. \r\nПремахването на хладилните витрини ще е пагубно за този бизнес, но носи и невнасяне на над 600 000 лева ДДС годишно.  \r\nПо данни на Съюза на търговците на дребно на хранителни стоки в България, направените инвестиции в изграждането и оборудването на съоръжения за самостоятелна търговска дейност само на техните членове нахвърлят 2 милиона лева. \r\nВ частта витрини за продажба на сладолед има над 500 съоръжения, за които се заплащат тротоарни права. Само във витрини са инвестирани над 300 000 лв, които ще останат неизползваеми.  \r\nОчакваната загуба за търговците на дребно е в размер от 1.4 млн. лева и 280 000 лв. ДДС по-малко приходи за хазната, Общината няма да получи такси  над 100 000 лв. на година, потенциалните пропуснати ползи надхвърлят 2 милиона лева годишно.  \r\nУ нас „Наредбата за преместваемите обекти, за рекламните, информационните и монументално-декоративните елементи и за рекламната дейност  на територията на Столична община“ бе приета на сесията на СОС на 26.07.2018г. и урежда бизнеса на над 6 хиляди търговци. Лятото тя беше спряна от и.д. кмета Евгени Крусев с писмо до СОС от 08.08.2018 г., за да се реши по-коректно проблемът със зонирането на столицата и какви такси да плащат търговците за тротоарно право. През септември т.г. съветниците решиха, че няма да разглеждат други промени и прегласуваха Наредбата – без спорния текст за цените на тротоарното право на 27.09.2018г. Още тогава беше казано, че ще е наложи цялостно преразлеждане, но без ангажимент кога точно. Но... от 19 октомври т.г. Наредбата влиза в сила/ обжалването в Съда не спира изпълнението й/ и служителите на Столичния инспекторат, а и не само, започват обиколки по всички тези обекти с изискването: “До 1 ноември всичко да е разчистено или глобата е 50 000 /петдесет хиляди/ лева.  Малка подробност е, че това е „таванът“ на санкцията – за физически лица е от 1000 до 5000, а за юридически от 5000 до 50000 лв. \r\nЗа справка: най-тежката санкция във Виена е 21 000/ двадесет и една хиляди/ евро! \r\nСлед сигнали от бизнеса за този тормоз, трите юридически лица още на 19 октомври се обръщат с писмо към Кмета на града – г-жа Йорданка Фандъкова. Описват, че ЛИПСВА НОРМАТИВНО РЕШЕНИЕ ЗА ПРЕМАХВАНЕ НА ЗАКОННО ПОСТАВЕНИТЕ ХЛАДИЛНИ СЪОРЪЖЕНИЯ, че е необходимо да се направи промяна/допълнение в Наредбата, а междувременно да се вземе решение за търпимост на законните до 19.10.2018 г. обекти. \r\nНа 30 октомври т.г. е направена среща с г-жа Фандъкова, всички заместник-кметове, които имат отношение към наредбата, председатели на комиции в Общинския съвет. \r\nРезултатът от указанията на Кметицата е обявената спешна обществена консултация за промяна на „Наредбата за преместваемите обекти, за рекламните, информационните и монументално-декоративните елементи и за рекламната дейност  на територията на Столична община“ – само две седмици – от 21.11 до 05.12.2018г. \r\nПредложените текстове, за съжаление, не рашават поставените проблеми и предстои да видим какво от направените допълнения и корекции в тези текстове – от страна на бизнес, граждани и неправителствен сектор, ще бъде взето под внимание. \r\nРешението \"на парче\" винаги е лош вариант, който ражда допълнителни проблеми, включително и възможността да бъдат отправени съдебни искове към Столична община. Искането за работна група, която да разгледа всички предложения и да внесе наистина съгласувани и обосновани предложения за промени в „Наредбата за преместваемите обекти, за рекламните, информационните и монументално-декоративните елементи и за рекламната дейност на територията на Столична община“.      \r\na.    Рекламни носители неосветени/стена за плакат, банер, транспарент, билборд, чужда реклама на прахозащитна мрежа, и др= € 42,56 на м² и година. Над 20м² обща площ € 51,07 на м² и година. Над 100м² обща площ € 63,84 на м² и година. Подвижни или изменяеми рекламни носители  50% надценка \r\nb.    Поставяне на маси, складиране, щандове и др. за реклама, рекламно превозно средство на тротоара = € 42,56 за започнат м² и ден \r\nc.    Постоянно светещо съобщение, светлинна реклама, светлинна кутия = € 42,56 на м² на описания правоъгълник, на страница и година. Важи само за собствен магазин без чужда реклама. Визуално или механично изменяеми рекламни носители 50% надценка \r\nd.    Постоянно светеща редица от лампи, светлинни тръби, LED-линия и др. = € 10,64 на линеен метър и година \r\ne.    Събития от всякакъв вид, преместване на реклама, специално ползване на площи = € 183,01 на ден; над 300 м² € 1,14 за всеки следващ м². Еднодневни фирмени юбилеи без реклама до 15 м² безплатно \r\nf.    Оборудване за продажба на вестници (висяща чанта) само в съб., нед. и в празнични дни = 4 % от приходите \r\ng.    Автомобили с високоговорители в пътното движение = € 42,56 на ден и единица \r\nm. Мобилна рампа (транспортируема пред магазина) = € 100,- на година \r\np.    Прожекция на собствено лого (макс.2 м²) на тротоара пред магазина= € 207,60 на м² и година \r\nr.    Надпис за стоянка на велосипеди = € 207,60 на година, 2 табели (по 0,30м x 0,40м, отзад 0,30м x 0,70м) \r\nВ случаите b, c и d има конкретни  увеличения и намаления, съобразно проекта.", "date": "2018.12.04", "title": "Добро място за живеене: Виена - да, София..."}
{"url": "https://www.standartnews.com/biznes/vrchikha-godishnite-nagradi-na-btpp-379861.html", "text": "Вицепремиерът и министър на външните работи Екатерина Захариева заяви, че тази година е била добра за българския бизнес, по оценки на деловите среди и на кабинета, но би могла да бъде и по-добра при решаване на основния проблем на бизнеса - осигуряването на квалифицирани кадри. Захариева каза това снощи по време на церемония по връчването на годишните награди на Българската търговско-промишлена палата (БТПП) на победителите в класацията й \"Топ 100 фирми, водещи в икономиката на страната\" - издание 2018. Неслучайно наш основен приоритет е образованието, заяви вицепремиерът и изтъкна, че като външен министър, заедно със социалния министър и работодателите, работят за развитие на програми за сътрудничество за трудовата миграция, насочени за привличането в страната на хора от традиционните български малцинства в чужбина. Полагат се усилия и за привличането българи, работещи в чужбина. Министър Захариева посочи още, че изисква от българските дипломати да са в услуга на българските граждани и бизнеса. Заместник-министърът на икономиката Александър Манолев, който също участва в церемонията, изтъкна ролята на Палата за подкрепата на българския износ. Благодарение на усилията ни през изминалата година постигнахме ръст от 15 на сто, а само за първите осем месеца на 2018 г. сме изнесли стоки за близо 18 млрд.евро, допълни той. Председателят на БТПП Цветан Симеонов заяви, че и тази година палатата е работила за подобряване на икономическата среда и подпомагане на ежедневната дейност на фирмите и допълни, че ще продължи да насърчава фирмите за усвояване на международните стандарти в търговията и индустрия. Сложните правила на ЕС и престараването на българските институции при изпълнението им продължават да затрудняват фирмите, каза председателят на Палата и даде пример с регламента на защита на личните данни. Той посочи, че за да отговори на това предизвикателство, БТПП навреме е подготвила пакети от услуги, за да стане изпълнението на тези задължения по-лесно разбираемо и достъпно. Пред нас остава голяма задача за опростяване на изисквания и процедури както у нас, така и в ЕС, допълни той В церемонията по награждаването участваха още социалният министър Бисер Петков, заместник-министри.", "date": "2018.12.04", "title": "Връчиха годишните награди на БТПП"}
{"url": "https://www.standartnews.com/biznes/industrialtsi-s-priziv-km-borisov-zaradi-toka-379865.html", "text": "Това заявяват от писмо от Асоциацията на индустриалния капитал в България (АИКБ) до министър-председателя Бойко Борисов във връзка с неаргументирано повишаване на цената на електроенергията в страната. Писмото е адресирано и до КЕВР. В него се твърди за ръст от над 350% на цената на тока. От асоциацията припомнят решение на КЕВР, с което определи прогнозна годишна пазарна цена за базов товар за периода 01.07.2018 г. – 30.06.2019 г. в размер на 70 лв./MWh след анализ на търговските резултати на гореспоменатите три борси, както и при прогноза за цена на дългосрочните продукти на БНЕБ за периода 01.07.2018 г. - 30.06.2019 г. в интервала 72,00 – 75,00 лв./MWh. Естествено, това беше ясен референтен сигнал за индустриалните потребители в България за очаквани ценови нива.", "date": "2018.12.04", "title": "Индустриалци с призив към Борисов заради тока"}
{"url": "https://www.standartnews.com/svyat/velikobritaniya-mozhe-da-se-otkazhe-ot-brekzit-379864.html", "text": "Великобритания може да прекрати едностранно процедурата по брекзит. Това заяви генералният адвокат на Съда на ЕС Кампос Санчес-Бордона, цитиран от „Ройтерс”. Адвокат Бордона предлага, при задействане член 50 от Договора за Европейския съюз да се позволява едностранно оттегляне на искането за излизане от ЕС. Предложенията на генералния адвокат нямат задължителна сила, но съдът обикновено се съобразява с тях при вземането на крайно решение. От днес в британския парламент започват дебатите по постигнатото от премиера Тереза Мей споразумение с Брюксел. На 11 декември то трябва официално да бъде гласувано.", "date": "2018.12.04", "title": "Великобритания може да се откаже от Брекзит"}
{"url": "https://www.standartnews.com/svyat/katsame-v-moskva-na-letishcha-pushkin-i-lomonosov-379917.html", "text": "Московските международни летища Шереметиево и Домодедово ще бъдат кръстени на поета Александър Пушкин и учения Михаил Ломоносов, предаде ТАСС. Изборът на новите имена е според резултатите от конкурса \"Великите имена на Русия\", които бяха огласени в предаването \"60 минути\" на тв канала \"Россия 1\" от водещия Евгений Попов.  От гласувалите 102 000 в допитването как да се казва Шереметиево 39% са избрали Пушкин, а 26 на сто са предпочели авиоконструктора Андрей Туполев (неговото име носят самолетите Ту), следван от създателя на Менделеевата таблица .Дмитрий Менделеев ( 18%). В анкетата за Домодедово Ломоносов събира категоричните 71%, докато героят от Втората световна война маршал Георгии Жуков има едва 13 %. В близките дни ще бъде огласено решението за третото международно летище в Москва Внуково, където засега Сергей Корольов води с 43 %.  Все още не е направен изборът за летище Пулково в Санкт Петербургт, където Петър I  събира 47% от гласовете пред Александър Невски (33%), но там предстои втори тур. ", "date": "2018.12.04", "title": "Кацаме в Москва на летища \"Пушкин\" и \"Ломоносов\""}
{"url": "https://www.standartnews.com/svyat/trmp-se-pokloni-pred-pokoyniya-bush-starshi-379850.html", "text": "Американският президент Доналд Тръмп и първата дама Мелания отдадоха почит на покойния бивш президент Джордж Х. У. Буш, чийто ковчег бе изложен в Капитолия във Вашингтон, съобщи Асошиейтед прес. Те застанаха вчера вечерта до ковчега и затвориха очи за няколко секунди, след което Тръмп козирува, а Мелания сложи ръка на сърцето си, после двамата излязоха от залата. Тръмп пропусна организираната по-рано церемония, на която вицепрезидентът Майк Пенс и други държавници произнесоха хвалебствени слова по адрес на Буш. Републиканецът Буш даде да се разбере преди време, че не е гласувал за Тръмп през 2016 година, отбеляза Франс прес. Но настоящият стопанин на Белия дом настоя да му отдаде всички почести и дори предостави президентския самолет за пренасяне на тленните му останки във Вашингтон. \"Животът на Джордж Х. У. Буш бе въплъщение на това, което прави Америка наистина изключителна\", написа Тръмп за 41-ия президент на САЩ, починал в петък в Хюстън, щата Тексас, на 94 години.", "date": "2018.12.04", "title": "Тръмп се поклони пред покойния Буш-старши"}
{"url": "https://www.standartnews.com/svyat/noviyat-sitsilianski-bos-na-mafiyata-e-arestuvan-379871.html", "text": "Италианската полиция арестува новия бос на мафията Сетимино Минео и десетки други заподозрени по време на мащабна акция, предаде БГНЕС. Полицията арестува 80-годишния бижутер Сетимино Минео и други 45 души в Сицилия точно преди да бъде официално причислен към новосформираната мафиотска комисия или Купола, съобщи полицията. Заподозрените са обвинени в изнудване, незаконно притежание на оръжие, палеж, мафиотска дейност и други съобщиха следователите. Сицилианската мафия успя да възстанови Купола, след като бе разпусната от години, съобщи АФП. Купола трябваше да назначи официално Минео за наследник на известния бос на мафията Тото Рийна, който почина в затвора миналата година.", "date": "2018.12.04", "title": "Новият сицилиански бос на мафията e арестуван"}
{"url": "https://www.standartnews.com/svyat/kreml-dialogt-mezhdu-rusiya-i-sashch-ne-vrvi-379880.html", "text": "съжалява, че  не потръгва въпреки  , извършена и от двете страни. Това заяви  , прессекретарят на руския президент, предадоха ТАСС и Ройтерс. \r\n\" наистина не  , независимо че има известни планове, известна домашна работа, извършена и от двете страни\", каза  . \r\nТой подчерта, че вече неведнъж плановете за двустранни контакти са били променяни \"в последния момент въпреки наличието на комплекс от много важни, стратегически важни въпроси\". Съжаляваме, че се получава така, добави говорителят на  .", "date": "2018.12.04", "title": "Кремъл: Диалогът между Русия и САЩ не върви"}
{"url": "https://www.standartnews.com/svyat/otmenyat-po-visokite-dantsi-za-gorivata-vv-frantsiya-379890.html", "text": "Френският премиер Едуар Филип потвърди отмяната на повишението на данъците за горивата, предаде \"Асошиейтед прес\". Едуар Филип обяви, че налага мораториум на три мерки, които бяха в основата на вълната протести в страната през последните седмици. Сред замразените за шест месеца мерки са повишаването на данъците върху горивата и поскъпването на газа и електроенергията. Именно повишението на цените, особено на дизеловото гориво, стана причина за протестното движение наречено жълтите жилетки, което прерасна в размирици. След сблъсъците от уикенда в Париж и провинцията властите търсят адекватен отговор и се опасяват, че следващата протестна проява тази събота може отново да се стигне до нови изблици на насилие.", "date": "2018.12.04", "title": "Отменят по-високите данъци за горивата във Франция"}
{"url": "https://www.standartnews.com/svyat/spisk-na-srama-sbra-top-10-na-nay-loshite-shefove-379903.html", "text": "Международната конфедерация на профсъюзите (МКФ) обяви списък с най-лошите работодатели в света за 2018 г., съобщават от КНСБ.  Списъкът включва шест американци, южнокорейски, австралийски, южноафрикански, френски и ирландски изпълнителни директори, предаде Би Ти Ви. В него са имената на Джеф Безос от \"Amazon\", Винсънт Болор от \"Bolloré\", Иван Гласенберг от \"Glencore\", Дара Косровшахи от \"Uber\", Лий Кун от \"Samsung\", Дъг Мкмилън от \"Walmart Inc.\", Майкъл Оари от \"Райънер\", Уил Шу от \"Deliveroo\", Арне Соронсън от \"Marriott International\" и Харви Уеинстийн, бивш изпълнителен директор на Weinstein Company и основател на Miramax. \"Десет мъже, чиито компании имат глобално влияние, са избрани за анкетата през 2018 г. заради злоупотребите с правата на работниците и техните дейности, които подкопават интересите на трудещите се\", каза Шаран Бъроу, Генерален секретар на МКФ. Всеки, който иска, може да гласува за най-лошия работодател на годината до 6 декември 2018 г. на  . Гласуването за най-лошия шеф в света беше проведено за първи път през 2014 г. Тогава спечели Джеф Безос от Amazon. \"Краткият списък на срама отразява едни от най-лошите злоупотреби с корпоративната власт - тактики срещу нашата организация, заплащане под минималната работна заплата, избягване на данъци, корупция, експлоатация на работници, нарушения на правата на човека и унищожаване на околната среда. Ще се борим като световно съюзно движение, за да променим правилата, за да защитим правата на работниците и да сложим край на корпоративната алчност\", отбеляза Бъроу.", "date": "2018.12.04", "title": "Списък на срама събра топ 10 на най-лошите шефове"}
{"url": "https://www.standartnews.com/biznes/energo-pro-pomaga-na-klientite-da-namalyat-smetkite-za-tok-379911.html", "text": "През последната година ЕНЕРГО-ПРО Енергийни Услуги съдейства на редица свои клиенти да намалят разходите си за енергия чрез мерки за енергийна ефективност, с което да осигурят допълнителен ресурс за развитие на своя бизнес. Реализираните проекти доведоха до над 1 200 000 KВтч. годишни икономии на енергия сред потребителите, избрали компанията. За клиенти, които желаят да намалят потреблението си на енергия (електрическа и топлинна), ЕНЕРГО-ПРО Енергийни услуги предлага оценка на потенциала за редуциране енергопотреблението на сграда, предприятие, промишлени системи и системи за външно изкуствено осветление; определяне на енергоспестяващи мерки (ЕСМ); изготвяне на технико-икономическа оценка на ЕСМ с провеждане на необходими измервания; разработване на оптимален пакет от ЕСМ; изготвяне на енергиен одит, изпълнение и реализация на предписаните мерки. Енергоспестяващите решения на енергийната компания включват индивидуални проекти за ефективно осветление на офисни и производствени помещения, оптимизиране работата на сградни отоплителни инсталации и генериращи мощности, намаляване загубите на електрическа енергия в производствени електрически съоръжения и инсталации, мерки за топлинна изолация, система за мониторинг и контрол на енергийните разходи и др. Компанията има разработена действаща програма за осигуряване на преференциални условия на своите клиенти за покупка на качествени енергийно ефективни продукти и системи или осигуряване на оглед, консултация, енергийно обследване и поръчка на професионално LED осветление за нуждите на бизнеса. Заявки за консултации и съвместна работа с дружеството в областта на енергийната ефективност могат да бъдат подадени на имейл адрес: ee@energo-pro.bg.", "date": "2018.12.04", "title": "ЕНЕРГО-ПРО помага на клиентите да намалят  сметките за ток"}
{"url": "https://www.standartnews.com/svyat/trmp-i-melaniya-otdadokha-pochit-na-bush-starshi-379895.html", "text": "Американският президент Доналд Тръмп и първата дама Мелания отдадоха почит на покойния бивш президент Джордж Буш. Снимка: Reuters Те застанаха вчера вечерта до ковчега в Капитолия и затвориха очи за няколко секунди, след което Тръмп отдаде чест, а Мелания сложи ръка на сърцето си. Снимка: Reuters Тръмп в миналото е имал пререкания със семейство Буш, но въпреки това ще присъства на погребалната церемония на покойния президент, която ще се състои утре в Националната катедрала във Вашингтон. 94-годишният Буш ще бъде погребан в Тексас до съпругата си Барбара.", "date": "2018.12.04", "title": "Тръмп и Мелания отдадоха почит на Буш-старши"}
{"url": "https://www.standartnews.com/biznes/energo-pro-si-trsi-parite-ot-vik-druzhestva-379912.html", "text": "Общински и държавни дружества от водоснабдителния сектор са сред най-големите длъжници на ЕНЕРГО-ПРО. Незаплатени суми за милиони левове за използвана електроенергия сериозно затрудняват оперативната работа на електроснабдителното и електроразпределителното дружества от групата ЕНЕРГО-ПРО Варна. В търсене на решение по проблема, членове на Управителния съвет на компанията инициираха поредица от срещи с представители на КЕВР, Министерство на енергетиката, Министерство на регионалното развитие и благоустройството и други институции. Представителите на ЕНЕРГО-ПРО предоставиха подробна информация и потърсиха съдействие и подкрепа за предотвратяване на рисковете, свързани с доставката на електроенергия, които са следствие от натрупаните и незаплатени задължения на нередовните длъжници. Независимо от положените усилия до момента, преговорите между компанията и ВиК операторите за намиране на решение не дават реален резултат. Натрупаните дългове сериозно затрудняват оперативната работа на ЕНЕРГО-ПРО и ощетяват изрядните клиенти на компанията, които си плащат тока редовно. Неразплатените суми за доставена електроенергия лишават от възможност електроразпределителното дружество да извършва необходимите инвестиции за подобряване качеството на доставката на енергия и обслужване на клиентите. Заради забавените и нередовни плащания от страна на големите длъжници, ЕНЕРГО-ПРО търпи финансови загуби, които не са отразени в цените за разпределение и доставка на електроенергия. ЕНЕРГО-ПРО разчита на съдействие, разбиране и открит диалог с всички заинтересовани страни за съвместно и справедливо разрешаване на критичната ситуация и възстановяване на нормалните разплащания за доставена и използвана електроенергия от ВиК операторите.  ", "date": "2018.12.04", "title": "ЕНЕРГО ПРО си търси парите от ВиК дружества"}
{"url": "https://www.standartnews.com/svyat/kiev-predlaga-da-razmeni-300-dushi-za-arestuvanite-moryatsi-379908.html", "text": "Властите в Киев предлагат да разменят 300 души срещу задържаните от Русия 24 моряци и офицери при инцидента в Керченския проток. Това стана ясно от изявление на  брифинг в Одеса на главния прокурор на Украйна Юрий Луценко, предаде ТАСС.  \"Разполагаме с достатъчен фонд за размяна - над 300 лица, осъдени за антидържавна дейност. Има кого да разменяме. За съжаление, нашият опонент - ръководството на Руската федерация, не иска да влиза в каквито и да било разговори за моряците, незаконно задържани в международни води\", заяви прокурорът. Той допълни също, че военната прокуратура на Украйна за два дни установила \"конкретни лица от Руската федерация, на които е повдигнато обвинение в акт на агресивна война срещу украинските Военноморски сили\".  Вече има издадено постановление на съда за задържане на ръководителя на управлението на ФСБ в Крим контраадмирал Сергей Станкевич, зам.-шефа на Граничната служба на ФСБ Генадий Медведев,  началника на пункта за управление на ФСБ в Севастопол Руслан Ромашкин, както и на още петима офицери, сред които и командири на руски катери, участвали в задържането в Керченския проток на украинските кораби. Прокуратурата в Киев възнамерява да повдигне обвинения и на още 10 руски военнослужещи \"от младшия офицерски състав до генерали\"  Луценко добави, че е инициирал разширяване на санкциите срещу руски компании и физически лица заради инцидента в Керченския проток. \"Аз, като член на Съвета за национална сигурност и отбрана, предложих в обръщение до президента на Украйна и до секретаря на Съвета да бъде прието решение за замразяване на активите на юридически и физически лица от Руската федерация, които имат бизнес на територията на Украйна\", каза Луценко. Главният прокурор съобщи, че администрацията на украинския президент е изискала списък на лица и компании, чиито активи се предлага да бъдат замразени. \"Този списък включва хиляди имена\", каза Луценко, като добави, че \"разширяването на санкциите няма да е лесно, тъй като някои руснаци имат монопол в Украйна\".   ", "date": "2018.12.04", "title": "Киев предлага да размени 300 души за арестуваните моряци"}
{"url": "https://www.standartnews.com/regionalni/v-troyansko-otvori-vrati-tsentr-ot-semeen-tip-za-khora-s-dementsiya-379870.html", "text": "В Деня на хората с увреждания в троянското село Добродан отвори врати Център за настаняване от семеен тип за пълнолетни лица с деменция, съобщават от общинската администрация.  \r\nКметът на Троян Донка Михайлова сподели, че напоследък в общината всяка година се разкрива поне по една социална услуга и то много често без европейско финансиране.  \r\nСпоред Михайлова услугите за възрастни хора, най-вече за лица с деменция и с ментални проблеми, продължават да бъдат в остър дефицит.  \r\nКъм този момент в Центъра са настанени седем лица и до запълване на капацитета му остава едно свободно място за мъж. Поради засиленото търсене на услугата, през следващата година Община Троян ще кандидатства за разширяването й.", "date": "2018.12.04", "title": "В Троянско отвори врати Център от семеен тип за хора с деменция"}
{"url": "https://www.standartnews.com/regionalni/nad-13-khilyadi-koledni-elkhi-predlaga-na-pazara-yuzdp-379867.html", "text": "Общо 13 364 коледни дръвчета ще предложи на пазара за предстоящите празници Югозападното държавно предприятие, съобщава topnovini.  Над една трета от тях са живи елхи, като основната част са произведени в „ДЛС Дикчан”, както и в разсадниците на териториалните поделения. Най-много отрязани дръвчета могат да предоставят стопанствата в Белово, Брезник, Дикчан, Добринище, Самоков. Добивът на коледни елхи започва в началото на декември. Предлагат се обикновен смърч и ела, черен и бял бор, зелена дугласка. Сече се само след подадени заявки от търговци в държавните горски и ловни стопанства на ЮЗДП. Всяка законно отсечена елха е придружена със специална марка и идивидуален номер. Елхите се предлагат на различни цени в зависимост от дървесния вид, височината и начина на добив. Отсечените са от 2.00 до 43.00 лева без ДДС. Цените на живите елхи, които след празниците могат да бъдат засадени, са от 4.00 до 20.00 лева без ДДС. За поредна година ЮЗДП предоставя възможност на всеки, който желае, да закупи директно коледно дърво от горските стопанства. За целта е необходимо да подаде заявка на тел. 0887 989 859, инж. Вера Станишева – началник отдел „Възобновяване на горите”.", "date": "2018.12.04", "title": "Над 13 хиляди коледни елхи предлага на пазара ЮЗДП"}
{"url": "https://www.standartnews.com/biznes/zhelyazkov-blgariya-e-izchislenata-zhertva-pri-prevozite-379902.html", "text": "Ние сме изчислените жертви, не може да се крием зад лицемерието на дипломацията. Това заяви министърът на транспорта Росен Желязков по повод приемането на общо преговорно становище на Съвета на ЕС по промяната на правилата за извършване на международни товарни пътни превози, цитиран от БТА. Вчера приключи първото полувреме, не дойдохме с голяма кошница и не си тръгваме с много пълна кошница. Успяхме да се преборим за пълното заличаване на текста за прибиране на превозното средство в държавата на установяване. Първоначално текстовете предвиждаха прибиране на четири седмици, през шест, осем седмици. На третия рунд това предложение на австрийското председателство отпадна изцяло. Първоначално с голяма част от държавите от периферията имахме блокиращо малцинство, в третия рунд, за наше съжаление, колегите от Чехия и Словакия се присъединиха към алианса и с още две държави не ни достигна да блокираме изцяло постигането на общ подход, поясни министърът. Той отбеляза, че \"второто полувреме\" ще започне с обсъждането отново на въпроса в Европейския парламент. Умерен оптимист съм в ЕП да се предвиди изключение от правилото за забрана за ползването на почивките на шофьорите в кабината на камиона, посочи Желязков. Той уточни, че ще разговаря с евродепутати, за да може при обсъждането в ЕП да се предвиди изключение, когато почивката се извършва на подходящи места като паркинги с необходимите условия. Ако ЕП приеме тези предложения, отиваме на тристранни преговори при румънското председателство на Съвета на ЕС, добави министърът. По неговите думи е вероятно влизането в сила на новите правила да бъде от 2020 г. за директивата за командироването на водачите, а 18 месеца от датата на приемането - за т. нар. каботаж. Доволни сме, че отпадна връщането на превозното средство и сме недоволни от останалите неща. С колегите от Литва, Полша, Малта и Унгария подкрепихме декларация, която изразява нашето отрицание. За съжаление разделението е между държавите от Централна Европа и периферните държави. Не трябва повече да се разделяме на държави от Източна и Западна Европа. Правилото, че периферните държави страдат, се потвърди, коментира Желязков. \r\nТой уточни, че Европейската комисия е поела задължението да осигури средства за въвеждането на електронните тахографи в старите товарни превозни средства. В тези камиони устойствата се предвижда да бъдат поставени до 2024 г., а в новопроизведените да се вграждат от 2022 година. \r\nСтоим заедно с бранша, но само България и Литва бяха твърдо за неприемане на общ подход. Категорично заявих, че България предвижда да заведе дело пред Съда на ЕС, ако бъде предвидено връщането на камиона на четири седмици. Ще изследваме, след като видим как ще се развият нещата в ЕП, дали имаме основание да водим дело по другите елементи (на новите правила), поясни министърът. Одобрените в понеделник вечерта от Съвета на ЕС общи насоки са само становище за преговорите с ЕП. Все още ЕП не е определил рамката за промяна на правилата, които подкрепя. Когато преговорите по същество започнат, двете институции трябва да стигнат до пресечна точка, за да бъдат правилата въведени в действие.", "date": "2018.12.04", "title": "Желязков: Чехия и Словакия ни предадоха за превозите"}
{"url": "https://www.standartnews.com/regionalni/dyado-kiprian-shche-sluzhi-v-starozagorskiya-zatvor-379858.html", "text": "\r\n  В навечерието на Никулден старозагорският митрополит Киприан ще служи в православния храм „Св. Николай Мирликийски“, който се  намира на територията на Старозагорския затвор. Архиерейската света литургия  ще бъде от 10 часа на 5 октомври, съобщиха днес от митрополията. Последната служба на архиерей пред лишените от свобода е била през далечната 2004 година. \r\n С посещението на владиката ще бъде даден старт и на една полезна инициатива на Старозагорската митрополия и църковното настоятелство при храма . Ще бъдат извършени безплатни очни прегледи на лишените от свобода, съобщи отец Йордан Карагеоргиев, който обслужва храмовете в Старозагорския затвор. Около 50 души щели могат да се възползват от тях", "date": "2018.12.04", "title": "Дядо Киприан ще служи в Старозагорския затвор"}
{"url": "https://www.standartnews.com/biznes/bitcoin-skoro-nyama-da-struva-nishcho-379904.html", "text": "Aтyлия Capин e пpoфecop пo финaнcи в yнивepcитeтa Ѕаntа Сlаrа. Toй e aвтop нa ĸнигaтa Fоundаtіоnѕ оf Мultіnаtіоnаl Fіnаnсіаl Маnаgеmеnt и дългo e paбoтил ĸaтo eĸcпepт пo oцeнявaнeтo. Maтepиaлът e пyблиĸyвaн в Маrkеt Wаtсh. Caмo eднa гoдинa минa oт вpeмeтo, в ĸoeтo bіtсоіn eнтycиacтитe пpeдpичaxa, чe цeнaтa нa ĸpиптoвaлyтaтa щe дocтигнe $1 милиoн. Ho тoвa бeшe тoгaвa. Ceгa тя ce cpинa c пoчти 80 пpoцeнтa oт въpxa и ce тъpгyвa дaлeч пoд нивoтo нa пoдĸpeпa oт $6 000. И вcичĸи ce чyдят нaĸъдe щe тpъгнe ceгa.Oтгoвopът e: бъpз и бoлeзнeн cpив дo нyлaтa. Віtсоіn e близo дo мoмeнтa, в ĸoйтo нямa дa cтpyвa aбcoлютнo нищo. Koгaтo цeнaтa мy пaднe пoд тaзи нa paзxoдитe зa \"ĸoпaeнe\", cтимyлитe зa \"ĸoпaчитe\" щe изчeзнaт, ĸoeтo щe пpaти bіtсоіn в cпиpaлa нa cмъpттa. Бeз \"ĸoпaчитe\", ĸoитo зaпиcвaт нyжнaтa инфopмaция зa тpaнcaĸциитe и coбcтвeнocттa, bіtсоіn в ĸpaйнa cмeтĸa щe бъдe eднa ĸyпчинa чиcлa - и нямa дa cтpyвa нищo. Tипичният aĸтив имa пapични пoтoци и cтoйнocттa мy ce oпpeдeля oт oчaĸвaниятa нa инвecтитopитe зa тяx. Віtсоіn нямa тaĸивa. Oт тaзи глeднa тoчĸa тoй e пo-cĸopo ĸaтo злaтoтo и cтoйнocттa мy ce oпpeдeля oт eднa cтeпeн oт пpивлeĸaтeлнocттa мy и пoтeнциaлнaтa yпoтpeбa, нo нaй-вeчe oт paзxoдитe пo дoбивaнeтo мy. Имa мнoгo изчиcлeния, ĸoитo ce oпитвaт дa oпpeдeлят ĸoлĸo cтpyвa \"изĸoпaвaнeтo\" нa eдин bіtсоіn, ĸaтo пoвeчeтo пocoчвaт цифpa oĸoлo $5 000.Ho имa eднo ycлoжнeниe: зa paзлиĸa oт злaтoтo, ĸoeтo ce възпpиeмa шиpoĸo ĸaтo нaчин зa зaпaзвaнe нa cтoйнocт, bіtсоіn e дигитaлнa cypoвинa и нямa тaĸoвa paзбиpaнe зa нeя. Πъpвитe ĸyпyвaчи и ĸoпaчи вяpвaxa иcĸpeнo в бъдeщeтo нa тexнoлoгиятa, нo дoшлитe cлeд тoвa ca движeни caмo oт aлчнocт. Taзи aлчнocт бe пoдxpaнeнa oт въвeждaнeтo нa фючъpcи, ĸoитo ce пoявиxa в мoмeнт, в ĸoйтo цeнaтa pacтeшe бypнo. Toгaвa eдин bіtсоіn cтpyвaшe дaлeч нaд цeнaтa зa изĸoпaвaнeтo мy и инвecтитopитe видяxa пpeĸpacнaтa възмoжнocт дa ĸoпaят ĸpиптoвaлyтaтa и cлeд тoвa д я пpoдaвaт нa фючъpcния пaзap c гapaнтиpaнa пeчaлбa. Toгaвa eдин bіtсоіn cтpyвaшe дaлeч нaд цeнaтa зa изĸoпaвaнeтo мy и инвecтитopитe видяxa пpeĸpacнaтa възмoжнocт дa ĸoпaят ĸpиптoвaлyтaтa и cлeд тoвa д я пpoдaвaт нa фючъpcния пaзap c гapaнтиpaнa пeчaлбa пpи apбитpaжи. He e изнeнaдвaщo, чe мнoжecтвo тpaдициoнни инвecтитopи зaбeлязaxa тoвa и зaпoчнaxa дa инвecтиpaт в ĸoпaeнe нa ĸpиптoвaлyти. И bіtсоіn-итe, ĸoитo oчaĸвaxa дa гeнepиpaт, бяxa пpoдaвaни нa фючъpcнитe пaзapи. Koлĸoтo пoвeчe xopa влизaxa нa apбитpaжитe, тoлĸoвa пoвeчe пaдaxa цeнитe нa bіtсоіn дo нивoтo, ĸoeтo пoĸpивa ĸoпaeнeтo и ocигypявa ниcĸa възвpъщaeмocт. Toвa дoвeдe дo дълъг (зa ĸpиптocвeтa) пepиoд нa cтaбилни цeни. И пpoмeни cлoжнocттa зa ĸoпaчитe. Πoвeчeтo oт тяx ce пpeвъpнaxa в тaĸивa, ĸoитo ĸoпaят, ĸoгaтo ycлoвиятa ги ycтpoйвaт, и ca гoтoви дa нaпycнaт пaзapa мoмeнтaлнo, ĸoгaтo цeнaтa нe пoĸpивa paзxoдитe. Koпaeнeтo нa цeнa, ĸoятo e пo-виcoĸa oт paзxoдитe, yнищoжaвa cтoйнocт. Зaтoвa вceĸи paциoнaлeн инвecтитop - дopи и тoзи, ĸoйтo дълбoĸo вяpвa, чe цeнитe щe ce пoĸaчaт oтнoвo - нямa пoлзвa дa ĸoпae, aĸo мoжe дa зaĸyпи bіtсоіn нa пo-ниcĸa цeнa, oтĸoлĸoтo ca paзxoдитe мy. И зa paзлиĸa oт злaтoтo, ĸoeтo щe зaпaзи cтoйнocт, дopи и дoбивът мy дa cпpe извeднъж, пpи bіtсоіn нямa cтoйнocт, aĸo ĸoпaeнeтo pязĸo cпpe, тъй ĸaтo имeннo тo пoддъpжa цялaтa мpeжa. Зaтoвa изглeждa, чe bіtсоіn ceгa влизa в cпиpaлa нa cмъpттa: aĸo цeнaтa пpoдължи дa пaдa, a paзxoдитe пo ĸoпaeнeтo нe нaмaлявaт peципpoчнo, ĸpиптoвaлyтaтa бъpзo щe cтигнe нyлaтa. Bяpвaщитe в bіtсоіn щe пocoчвaт, чe цeнaтa вeчe ce e cpивaлa pязĸo и пpeди. Ho тoзи път имa тpи ocнoвни paзлиĸи. Πъpвo, тoзи път мaщaбът e пo-гoлям. Bтopo, ceгaшнитe гyбeщи ca нoви инвecтитopи, ĸoитo нaй-вepoятнo щe ce изтeглят, дoĸaтo нe пoлyчaт пoвeчe яcнoтa oтнocнo възмoжнaтa yпoтpeбa нa bіtсоіn. И тpeтo, фючъpcнитe пaзapи пpoмeниxa игpaтa, пoзвoлявaйĸи нa ĸoпaчитe дa изчиcлявaт cвoитe зaгyби и пeчaлбa. Mнoгo биxa ĸaзaли, чe aбcoлютнaтa зaгyбa нa cтoйнocт зa bіtсоіn e aбcypд. И, дa, paзбиpa ce, лaлeтaтa вce oщe ce ĸyпyвaт и пpoдaвaт, нo cpeщy ĸaĸвa цeнa? A и изглeждa, чe блoĸчeйн щe ocтaнe и cĸopo мoжe дa бъдe изпoлзвaн зa eжeднeвнитe ни тpaнcaĸции. Cвeтът мoжe би зaвинaги щe ocтaнe в дълг нa Caтoши Haĸaмoтo, чe ни дaдe жизнecпocoбнa ĸpиптoвaлyтa, дopи и bіtсоіn дa изчeзнe няĸoй дeн. Копирано от standartnews.com", "date": "2018.12.04", "title": "Bitcoin скоро няма да струва нищо"}
{"url": "https://www.standartnews.com/regionalni/41-v-neravnostoyno-polozhenie-na-rabota-v-obshchina-zlatograd-379883.html", "text": "В Международния ден на хората с увреждания в община Златоград 41 лица в неравностойно положение започнаха работа в различни структури и институции към общинската администрация, по проект за безработни лица с трайни увреждания до 29 години и за безработни лица с трайни увреждания на възраст над 29 години. \r\nСрокът на заетост е 24 месеца. 35 от лицата са преминали курс на обучение по ключова компетентност „Дигитална компетентност” – Компютърна грамотност за начинаещи, за което са получили сертификати. На 6 човека е осигурена директна заетост.  \r\nКметът на Община Златоград Мирослав Янчев сподели, че по този начин се дава възможност на хора, поставени в неравностойно положение, да подобрят качеството си на живот и да се реализират на трудовия пазар. Целта на двата проекта е да се даде допълнителна възможност за устойчива заетост на една от най-уязвимите групи на пазара на труда, да се предотврати изпадането й в продължителна безработица, загубата на трудови умения и социалната изолация.", "date": "2018.12.04", "title": "41 в неравностойно положение на работа в община Златоград"}
{"url": "https://www.standartnews.com/regionalni/tserovska-prashcha-koledni-kartichki-izraboteni-ot-detsa-379884.html", "text": "И тази година кметът на Община Перник Вяра Церовска ще честити Коледа и Нова година с картички, изработени от талантливите деца на школите по изобразително в Обединения детски комплекс. \r\nОбщо 200 поздравителни картички бяха лично подписани от градоначалника с пожелание за здраве и късмет. \r\n„Нека да съумеем да запазим магията на коледната нощ през цялата година, за да бъдем по-добри и да имаме силата да сътворяваме по едно малко чудо всеки ден“, пожела кметът Вяра Церовска.", "date": "2018.12.04", "title": "Церовска праща коледни картички, изработени от деца"}
{"url": "https://www.standartnews.com/regionalni/svetva-kolednata-elkha-v-lovech-379893.html", "text": "Светлините на коледната елха в Ловеч грейват днес в 17.30 часа пред читалище \"Наука-1870 г.\", съобщават от общинската администрация.  \r\nЧас по-рано ще бъде открит Коледният базар. Тогава ще бъдат наградени и участниците в конкурса за украса на коледна елха. В него участваха отбори от пет ловешки училища, а в празника - от всички училища. \r\nОгнен спектакъл ще изнесат актьорите от \"Цирк Де Ла Люлин\". \r\nКметът на общината Корнелия Нинова ще се обърне с коледно приветствие към жителите на града. \r\nВ богатата програма ще се включат общинският духов оркестър и ученици от ОУ \"Христо Никифоров\", Народно читалище \"Бяла Анаста-2016 г.\", НЧ \"Зорница 2010- Нено Щрегарски\". Вечерта ще завърши с празнична заря и народни хора.", "date": "2018.12.04", "title": "Светва коледната елха в Ловеч"}
{"url": "https://www.standartnews.com/regionalni/240-khilyadi-leva-za-remont-na-ptya-prez-tokachka-379901.html", "text": "Стартира ремонтът на пътя през Токачка, за който жителите на 8 села в общините Крумовград и Кирково протестираха нееднократно, включително и на първия учебен ден. 240 000 лева са осигурени за преасфалтиране на трасето, информира областният управител Никола Чанев след разговор с ръководството на АПИ. От тази седмица пътно-поддържащата фирма започва машинни и ръчни кърпежи, ще бъдат оформени канавките и банкетите и ще се разчистят крайпътните храсти. Очаква се ремонтните работи да приключат до десетина дни. Отсечката не е рехабилитирана от 40 години.", "date": "2018.12.04", "title": "240 хиляди лева за ремонт на пътя през Токачка"}
{"url": "https://www.standartnews.com/regionalni/odobrikha-finansiraneto-za-remont-na-napukan-blok-v-momchilgrad-379898.html", "text": "Междуведомствената комисия по бедствия и аварии удовлетвори искането на община Момчилград и одобри финансирането на аварийно-възстановителни дейности на напукан жилищен блок в града, съобщи кметът на общината Сунай Хасан. Постройка е 5-етажна и се намира в района на автогарата и заради слягане на земните пластове в апартаментите на един от входовете се появиха напуквания по стените. Проблемът засяга 15 апартамента. Община Момчилград извърши сондажи и изготви работен проект, който е одобрен от комисията. Предстои възлагането на възстановителните дейности по укрепване на жилищния блок.", "date": "2018.12.04", "title": "Одобриха финансирането за ремонт на напукан блок в Момчилград"}
{"url": "https://www.standartnews.com/regionalni/otvorikha-za-posetiteli-ledenata-przalka-vv-vratsa-379875.html", "text": "Във Враца вече работи ледената пързалка, която се намира на площад \"Христо Ботев\" в града. Любимото съоръжение на врачани е един от най-големите атракциони в Северна България. Тя ще очаква своите посетители всеки ден от 10 до 22 часа. Билетите за 30 минути за деца и ученици са по 4 лева, а за върстна - 5 лева. \r\nПосетителите на ледената пързалка ще тестват уменията си с кънките под звуците на коледна музика.", "date": "2018.12.04", "title": "Отвориха за посетители Ледената пързалка във Враца"}
{"url": "https://www.standartnews.com/biznes/levon-khampartsumyan-otlichen-za-banker-na-godinata-379915.html", "text": "Левон Хампарцумян, председател на управителния съвет и главен изпълнителен директор на УниКредит Булбанк, получи приз „Банкер на годината“. Наградата му беше връчена за цялостен принос в развитието на банковата система. Хампарцумян е  председател на управителния съвет и главен изпълнителен директор на УниКредит Булбанк близо 18 години. Наскоро банката обяви, че настоящият член на управителния съвет и главен риск директор Теодора Петкова ще поеме позициите на Хампарцумян от 1 май 2019 г. В. Банкер отбеляза, че той ще остане ангажиран с банката и с банковата система и ще поеме надзорни функции в УниКредит Булбанк.    каза Хампарцумян по време на церемонията. Наскоро той коментира, че УниКредит Булбанк е силна, стабилна и добре подготвена за бъдещ растеж и сподели своята увереност, че Теодора Петкова е правилният човек да продължи този път и да води банката напред. Хампарцумян е обявяван е два пъти за „Банкер на годината“ в България – от списане Finance Central Europe през 2005 г. и от вестник „Банкеръ“ през 2007 г. През 2012 г. списание “Мениджър” му връчва приза за „Мениджър на годината“. През 2017 г. е обявен за „Банкер на Централна и Източна Европа“ от международното издание EMEA Finance. За своята обществена и професионална дейност Левон Хампарцумян е носител на Ордена на звездата на италианската солидарност (Ordine della Stella della Solidarietà Italiana) и получава титлата Комендаторе от Президента на Република Италия Джорджо Наполитано през 2008 г. През 2015 г. е удостоен с Голям сребърен почетен знак за заслуги за Република Австрия.  ", "date": "2018.12.04", "title": "Левон Хампарцумян отличен за „Банкер на годината“"}
