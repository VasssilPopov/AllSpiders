{"url": "https://standartnews.com/svyat/napuk-iran-vdiga-nivoto-na-obogatyavane-na-uran-396567.html", "text": "Техеран обяви, че от днес в рамките на часове ще започне да обогатява уран до равнище над 3,67-те процента, разрешени от ядрената сделка, предаде Ройтерс. Това заяви иранският заместник външен министър Абас Аракчи, който е и главен преговарящ за иранската ядрена програма. Той отбеляза, че европейците са се провалили в ангажимента си към международния Съвместен всеобхватен план за действие, който ограничи ядрената програма на Иран през 2015 г. „Техеран даде достатъчно време на дипломацията и прекратяване на ангажименти по сделката не е нарушение на пакта“, подчерта Аракчи. Иран ще продължи да се отказва от още свои задължения по сделката на всеки 60 дни. В отговор на икономическите санкции от Съединените щати миналата седмица Техеран увеличи запасите си от нискообогатен уран над допустимите 300 килограма. Европейските страни, подписали споразумението от 2015 г., все още не са предложили на Иран начин да избегне икономическите санкции, наложени от американския президент Доналд Тръмп. В разговор с френския си колега Еманюел Макрон вчера иранският президент Хасан Рохани заяви, че е готов да спаси ядреното споразумение и да поднови преговорите, включително със САЩ. Предварително условие за това обаче е отмяната на всички санкции, подчерта той. Вашингтон отхвърля подобен вариант.", "date": "2019.07.07", "title": "Напук: Иран вдига нивото на обогатяване на уран"}
{"url": "https://standartnews.com/svyat/trmp-obyaveni-zashcho-e-napravil-istoricheskata-greshka-396587.html", "text": "Американският президент Доналд Тръмп обясни, че технически проблеми са били причината за неволната грешка, която той направи по време на речта си на 4 юли, съобщи NBC. Тогава той заяви, че летищата са били сред обектите, за които може би са се сражавали по време на Американската война за независимост през 18-ти век. Тръмп припомни, че по време на честванията е валял проливен дъжд и аутокюто непрекъснато се разваляло. Това устройство тя работеше, то прекъсваше и ме объркваше, каза Тръмп.", "date": "2019.07.07", "title": "Тръмп обяви защо е направил \"историческата грешка\""}
{"url": "https://standartnews.com/sport/srebro-za-nash-pluvets-ot-evro-2019-396598.html", "text": "Йосиф Миладинов спечели сребърен медал на европейското първенство по плуване за юноши и девойки в Казан, Русия. 16-годишният талант, който живее и тренира в Швейцария, завърши втори във финала на 100 метра бътерфлай с време 52.11 секунди, което е нов национален рекорд за мъже. \r\nПредишното върхово постижение принадлежеше отново на Миладинов - 52.32, поставено в Грац пред април тази година. \r\nВъв финала българинът отстъпи единствено на руснака Андрей Минаков, който спечели златото с 51.66 секунди и покри норматив \"А\" за участие на Олимпиадата в Токио. \r\nЙордан Янчев финишира шести във финала на 200 метра свободен стил с време 1:49.80 минута. Състезателят от Сандански не успя да подобри рекорда на страната - 1:49.59, който постави вчера в полуфиналните серии и завърши в подножието на медалите. \r\nШампион стана шведът Робин Хансон с 1:46.93 минута. фото: Евгени Цеков, sportsgallery.eu", "date": "2019.07.07", "title": "Сребро за наш плувец от Евро 2019"}
{"url": "https://www.standartnews.com/sport/srebro-za-nash-pluvets-ot-evro-2019-396598.html", "text": "Йосиф Миладинов спечели сребърен медал на европейското първенство по плуване за юноши и девойки в Казан, Русия. 16-годишният талант, който живее и тренира в Швейцария, завърши втори във финала на 100 метра бътерфлай с време 52.11 секунди, което е нов национален рекорд за мъже. \r\nПредишното върхово постижение принадлежеше отново на Миладинов - 52.32, поставено в Грац пред април тази година. \r\nВъв финала българинът отстъпи единствено на руснака Андрей Минаков, който спечели златото с 51.66 секунди и покри норматив \"А\" за участие на Олимпиадата в Токио. \r\nЙордан Янчев финишира шести във финала на 200 метра свободен стил с време 1:49.80 минута. Състезателят от Сандански не успя да подобри рекорда на страната - 1:49.59, който постави вчера в полуфиналните серии и завърши в подножието на медалите. \r\nШампион стана шведът Робин Хансон с 1:46.93 минута. фото: Евгени Цеков, sportsgallery.eu", "date": "2019.07.07", "title": "Сребро за наш плувец от Евро 2019"}
{"url": "https://standartnews.com/sport/kholandets-likuva-v-prviya-den-na-tur-do-frans-396557.html", "text": "Холандецът Майк Тюнисен изненада фаворитите и спечели първия етап от колоездачната обиколка на Франция. Тюнисен беше най-бърз по 194-километровото трасе във Фландрия около Брюксел и финишира за 4:22:47 часа, като изпревари със сантиметри във финалния спринт Петер Саган от Словакия и Кейлъб Юън от Австралия. Миналогодишният победител Герайнт Томас (Великобритания) участва в падане малко преди финала, но не пострада и успя да завърши. 106-ото издание на Тур дьо Франс стартира вчера следобед от белгийската столица за първи път от 61 години. Местната легенда на колоезденето Еди Меркс заедно с Крал Филип дадоха церемониален старт пред хиляди запалянковци, които се стекоха по улиците на Брюксел. В тазгодишното издание на надпреварата, която включва 21 етапа, участват 176 състезатели. Преди половин век роденият в Брюксел Меркс, който сега е на 74 години, спечели първата от рекордните си пет титли в Тура. Обиколката на Франция може да гледате наживо по Евроспорт 1. Днес стартът е от 15,20 ч. (б.в.). фото ЕПА/БГНЕС", "date": "2019.07.07", "title": "Холандец ликува в първия ден на Тур дьо Франс"}
{"url": "https://standartnews.com/biznes/bioprozvoditelite-sa-se-uvelichili-20-pti-za-10-godini-396582.html", "text": "Преди 10 години едва около 300 земеделски производители  у нас са се занимавали с био земеделие, а в момента те са над 6 600, което е 20 пъти повече. Това съобщи зам.-министърът на земеделието и храните Лозана Василева днес при откриване на специализирания биопазар, който се провежда в Бургас. Тя припомни подкрепата на сектора от страна на земеделското министерство. се отделя значителен финансов ресурс, посочи още Василева. До момента по мярката за биологично замеделие са били подпомогнати над 2 800 земеделски производители, а други над 800 фермери са получиили финансови стимули по прогрмата за развитие на селските райони. Само в Бургаска област са били сключени 58 договора за подпомагане на биоземеделието за над 5,7 млн. евро. \r\n  Посетителите на биоизложението в морския град ще могат да опитат и да си закупят био козе и овче сирене, гъби шайтаке, био сокове от арония, вина, произведени от био грозде, мед, шафран и др. По време на пазара ще се проведе и кулинарната демонстрация на Ути Бъчваров, който ще приготви с биопродукти миди по бургаски.", "date": "2019.07.07", "title": "Биопрозводителите са се увеличили 20 пъти за 10 години"}
{"url": "https://www.standartnews.com/sport/bronz-za-arzhentina-cherven-karton-za-mesi-396554.html", "text": "Футболистите на Аржентина спечелиха бронзовите медали в турнира на Копа Америка, след като в малкия финал за третото място победиха Чили с 2:1. Двубоят се игра на \"Арена Коринтианс\" в Сао Пауло, а \"гаучосите\" бяха по-добрите и закономерно спечелиха. Серхио \r\nАгуеро откри резултата в 12-ата минута още при първото сериозно положение пред вратата на Чиби. След 10 минути Дибала удвои аванса на аржентинците и на практика предреши крайния изход в този мач. За чилийците почетен гол вкара Видал от дузпа (57), след като съдията използва системата VAR. Звездата на Аржентина Лео Меси не стигна до гол, а до червен картон. В 37-ата минута \"бълхата\" и Медел от Чили се сдърпаха при една ситуация. Първо Меси леко избута своя противник към рекламните пана, а той не му остана длъжен. Реферът обаче не се церемони и изгони, и двамата. Тази нощ е и финала в турнира между Бразилия и Перу.", "date": "2019.07.07", "title": "Бронз за Аржентина, червен картон за Меси"}
{"url": "https://www.standartnews.com/sport/nash-atlet-vtori-na-maratona-v-tsermat-396589.html", "text": "Известният български планински бегач Шабан Мустафа се представи много силно в световноизвестния маратон в Цермат (Швейцария). 41-годишният атлет и служител в общината в Сунгурларе финишира втори с време 3:07:15 часа. Само 3 минути преди него до финала първи достигна - германецът Бенедикт Хофман, който е с 8 години по-млад от нашия състезател. Това не е първото отличие за Шабан в престижното състезание. През 2014 г. той постигна трето място, година по-късно бе четвърти на Световното по планинско бягане по същото трасе, а през 2017 г. отново зае четвъртото място в Цермат Маратон. Следващата цел за Мустафа е отново в Швейцария - ,,Swiss Alpin Marathon Davos\", който ще се проведе на 27 юли.", "date": "2019.07.07", "title": "Наш атлет втори на маратона в Цермат"}
{"url": "https://standartnews.com/sport/nash-atlet-vtori-na-maratona-v-tsermat-396589.html", "text": "Известният български планински бегач Шабан Мустафа се представи много силно в световноизвестния маратон в Цермат (Швейцария). 41-годишният атлет и служител в общината в Сунгурларе финишира втори с време 3:07:15 часа. Само 3 минути преди него до финала първи достигна - германецът Бенедикт Хофман, който е с 8 години по-млад от нашия състезател. Това не е първото отличие за Шабан в престижното състезание. През 2014 г. той постигна трето място, година по-късно бе четвърти на Световното по планинско бягане по същото трасе, а през 2017 г. отново зае четвъртото място в Цермат Маратон. Следващата цел за Мустафа е отново в Швейцария - ,,Swiss Alpin Marathon Davos\", който ще се проведе на 27 юли.", "date": "2019.07.07", "title": "Наш атлет втори на маратона в Цермат"}
{"url": "https://www.standartnews.com/sport/nad-6-905-000-lv-shche-dostignat-pechalbite-v-tototo-za-chetvrtk-396597.html", "text": "След тегленето на печелившите числа в 54-ия тираж на числовите игри на Български спортен тотализатор, джакпотите в тях продължават да нарастват. За следващия тираж в четвъртък печалбите ще достигнат общо   Джакпотът в играта 6/49 ще бъде   За играта 6/42 джакпотът ще е   В играта 5/50 сумата е до   а в Тото Джокер –                   :                 В тях участваха всички играни комбинации за играта „Тото 2 - 5 от 35” и „Тото 2 – 6 от 49“ за предходния 53-и тираж без допълнителен залог. Утре, 8 юли, ще бъдат изтеглени печелившите комбинации за 54-ия тираж. Във Втори тото шанс на играта „Тото 2 – 6 от 49“ печалбата ще достигне до 120 000 лева, а в „Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден. В играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ”, победител стана  която спечели  защото беше по-бърза и съобразителна от своята съперничка  , която си тръгна с награда от  . В „ПЕЧАЛБИ ПЛЮС – СУМИ ЗА ДУМИ” могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на   и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева.           Залози за игрите на Български спортен тотализатор се приемат във всички тото пунктове и в партньорски обекти, обозначени със стикер СПОРТ ТОТО, както и онлайн на интернет страницата  .  ", "date": "2019.07.07", "title": "Над 6 905 000 лв ще достигнат печалбите в тотото за четвъртък"}
{"url": "https://standartnews.com/sport/bronz-za-arzhentina-cherven-karton-za-mesi-396554.html", "text": "Футболистите на Аржентина спечелиха бронзовите медали в турнира на Копа Америка, след като в малкия финал за третото място победиха Чили с 2:1. Двубоят се игра на \"Арена Коринтианс\" в Сао Пауло, а \"гаучосите\" бяха по-добрите и закономерно спечелиха. Серхио \r\nАгуеро откри резултата в 12-ата минута още при първото сериозно положение пред вратата на Чиби. След 10 минути Дибала удвои аванса на аржентинците и на практика предреши крайния изход в този мач. За чилийците почетен гол вкара Видал от дузпа (57), след като съдията използва системата VAR. Звездата на Аржентина Лео Меси не стигна до гол, а до червен картон. В 37-ата минута \"бълхата\" и Медел от Чили се сдърпаха при една ситуация. Първо Меси леко избута своя противник към рекламните пана, а той не му остана длъжен. Реферът обаче не се церемони и изгони, и двамата. Тази нощ е и финала в турнира между Бразилия и Перу.", "date": "2019.07.07", "title": "Бронз за Аржентина, червен картон за Меси"}
{"url": "https://www.standartnews.com/sport/kholandets-likuva-v-prviya-den-na-tur-do-frans-396557.html", "text": "Холандецът Майк Тюнисен изненада фаворитите и спечели първия етап от колоездачната обиколка на Франция. Тюнисен беше най-бърз по 194-километровото трасе във Фландрия около Брюксел и финишира за 4:22:47 часа, като изпревари със сантиметри във финалния спринт Петер Саган от Словакия и Кейлъб Юън от Австралия. Миналогодишният победител Герайнт Томас (Великобритания) участва в падане малко преди финала, но не пострада и успя да завърши. 106-ото издание на Тур дьо Франс стартира вчера следобед от белгийската столица за първи път от 61 години. Местната легенда на колоезденето Еди Меркс заедно с Крал Филип дадоха церемониален старт пред хиляди запалянковци, които се стекоха по улиците на Брюксел. В тазгодишното издание на надпреварата, която включва 21 етапа, участват 176 състезатели. Преди половин век роденият в Брюксел Меркс, който сега е на 74 години, спечели първата от рекордните си пет титли в Тура. Обиколката на Франция може да гледате наживо по Евроспорт 1. Днес стартът е от 15,20 ч. (б.в.). фото ЕПА/БГНЕС", "date": "2019.07.07", "title": "Холандец ликува в първия ден на Тур дьо Франс"}
{"url": "https://standartnews.com/biznes/normalno-bilo-da-ima-razliki-v-khranite-396561.html", "text": "Въпреки че двоен стандарт в храните между Западна и Източна Европа има, и той е признат от проверяващи агенции и лаборатории, все пак е нормално хранителните артикули да са с различия и то не само що се отнася до географията. Такова е мнението на председателя на Комисията за защита на потребителите Димитър Маргаритов, което той изрази пред бТВ. „Проблемът с двойния стандарт е идентифициран и всички признават, че съществува. Никой не твърди, че той е само не географски принцип или касае само по-изостаналите пазари. Търсят се начини този проблем да бъде решен”, допълни председателят на КЗП. Димитър Маргаритов заяви, че е нормално да има разлики, като даде пример с лютеницата. „Не може доматите в Пловдив да са същите като тези в Испания”, допълни той. Последното изследване по темата показа, че само при 9% от проучените от Европа продукти са открити съществени разлики между етикета на артикула и съдържанието му. „Излезе едно обективно изследване. Важни са изводите – въпреки разликите, това не показва разлика в качеството на географски принцип. Тези открити разлики са в разлики в качеството. Има обективни и законосъобразни причини за тези разлики”, посочи Яна Иванова, изпълнителен директор на Сдружение „Храни и напитки България”. Яна Иванова коментира по-ниското съдържание на калций в сухото млякото за бебета на българския пазар. По думите ѝ, това не означава, че качеството е лошо. „Това проучване се основава само на съпоставка на информацията от етикетите, без да са извършвани лабораторни анализи. Нашето проучване предвижда на тези продукти, които ние ще тестваме, не само да бъде направена съпоставка за разлика в съдържанието на етикета, но и в самия състав”, коментира Димитър Маргаритов. Изпълнителният директор на Сдружение „Храни и напитки България” заяви, че досегашните изследвания на БАБХ не са коректни, защото са сравнявани „ябълки с круши”. Тя допълни, че е сравняван шоколад 150 гр. с шоколад 300 гр. и затова са се появили разлики в съставките.", "date": "2019.07.07", "title": "Нормално било да има разлики в храните по място"}
{"url": "https://standartnews.com/sport/nad-6-905-000-lv-shche-dostignat-pechalbite-v-tototo-za-chetvrtk-396597.html", "text": "След тегленето на печелившите числа в 54-ия тираж на числовите игри на Български спортен тотализатор, джакпотите в тях продължават да нарастват. За следващия тираж в четвъртък печалбите ще достигнат общо   Джакпотът в играта 6/49 ще бъде   За играта 6/42 джакпотът ще е   В играта 5/50 сумата е до   а в Тото Джокер –                   :                 В тях участваха всички играни комбинации за играта „Тото 2 - 5 от 35” и „Тото 2 – 6 от 49“ за предходния 53-и тираж без допълнителен залог. Утре, 8 юли, ще бъдат изтеглени печелившите комбинации за 54-ия тираж. Във Втори тото шанс на играта „Тото 2 – 6 от 49“ печалбата ще достигне до 120 000 лева, а в „Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден. В играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ”, победител стана  която спечели  защото беше по-бърза и съобразителна от своята съперничка  , която си тръгна с награда от  . В „ПЕЧАЛБИ ПЛЮС – СУМИ ЗА ДУМИ” могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на   и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева.           Залози за игрите на Български спортен тотализатор се приемат във всички тото пунктове и в партньорски обекти, обозначени със стикер СПОРТ ТОТО, както и онлайн на интернет страницата  .  ", "date": "2019.07.07", "title": "Над 6 905 000 лв ще достигнат печалбите в тотото за четвъртък"}
{"url": "https://standartnews.com/regionalni/entusiasti-prevrnakha-spirkite-v-alfatar-v-otkrita-biblioteka-396588.html", "text": "Порутените и грозни  автобусни спирки в Алфатар неочаквано изчезнаха. На  мястото на полуизгнилите навеси се появиха кокетни  кътове във   весели цветове, в които  картини и  книги  създават настроение. Реновирането   на   елементите на градската среда  е дело на  доброволци. Инициатор  на промяната е кметът на Алфатар Янка Господинова. Заедно с колегите си от общинската администрация   създали  дизайнерските  проекти и ги реализирали  почти без пари. \"Купихме единствено боята. Останалите материали всеки донесе сам, в зависимост от това какво  е решил да  изработи. Аз съм майстор на декупажа, направих  картините от цветни салфетки. За лавици сме използвали касето за плодове. Всичко е импровизация и желание за красота.“, обяснява  кметът Господинова. В Алфатар има  общо 8 автобусни спирки. Четири от тях вече са  обновени, всяка със собствен дизайн. Останалите  също ще бъдат реиновирани. Кметът Янка Господинова споделя, че местните хора  одобряват  промяната.  Всеки ден  в социалните мрежи  се появяват снимки на  алфатарчани, отишли  да си направят селфи в  новите  кътове. „Никой не  цапа, не хвърля боклуци наоколо, не  троши . Всички се  радват на  хубавото.“,  радва се  инициаторката.  ", "date": "2019.07.07", "title": "Ентусиасти  превърнаха спирките в Алфатар в открита библиотека"}
{"url": "https://standartnews.com/kultura/opera-na-stadiona-shche-zaradva-starozagorskite-melomani-396574.html", "text": "своите почитатели с куп горещи предложения под мотото „Изкуството не излиза в отпуск“.  Първата очаквана проява е тази вечер на градския стадион \"Берое\". Старозагорци и гостите на награда ще могат да видят суперпродукцията на  „Трубадур” от Джузепе Верди. След „Аида”, „Кармен” и „Набуко”, това е четвъртото издание на утвърдилата се вече инициатива „Опера на стадиона”, припомнят домакините \r\nОригинална режисура, ефектна сценична визия,  звезден солистичен състав -  на това ще разчита постановъчният екип. Режисьорът на спектакъла е Огнян Драганов, диригентът Ивайло Кринчев, сценографът Тодор Демеров и дизайнерът на впечатляващите костюми Денис Иванов.  \r\n Световно признатият тенор Зоран Тодорович, който вече е познат и на старозагорската публика, ще изпълни ролята на Манрико.  Кирил Манолов, който в момента прави впечатляваща международна кариера, ще бъде в ролята на граф Ди Луна.  Самият той има специален сантимент към Стара Загора – на старозагорска сцена е направил своя дебют именно като Граф ди Луна и това е била първата му голяма роля изобщо във Вердиевия репертоар. В ролята на Азучена гостува  Даниела Дякова, която се наложи като една от най-предпочитаните изпълнителки-мецосопрани във всички български театри и редица европейски оперни сцени. Изтъкнатата солистка на Старозагорската опера Елена Баръмова с внушителен репертоар, чест гост на различни оперни театри  в Европа, ще бъде в ролята на Леонора. Участват още Александър Марулев, Ивайло Йовчев, Емилия Джурова, Игнат Желев и др.  \r\n    В суперпродукцията участват над 250 артисти и статисти. Допълнителен колорит привнася участието на воини от Прабългарската школа за оцеляване „Бага-Тур“ и на ромски деца от сдружение „Свят без граници“, които пресъздават сцената с циганския табор. \r\n ", "date": "2019.07.07", "title": "Опера на стадиона ще зарадва старозагорските меломани"}
{"url": "https://standartnews.com/kultura/gotvyat-digitalna-kulinarna-ezikova-karta-na-blgariya-396566.html", "text": "Изследователи от БАН подготвят дигитална кулинарна езикова карта на България, с която характерни особености на българските диалекти се оглеждат в традиционни за съответния регион рецепти за ястия и напитки. Подобна кулинарна карта не е правена досега в лингвистичен аспект, уточни в интервю за БНР ръководителят на проекта доц. д-р Ана Кочева. Тя посочи, че са правени редица карти, сред които най-важен е Българският диалектен атлас. „Но тази карта няма диалог, защото тя ще бъде лингвистична, т.е. диалектна, но ще покаже характерните особености не само на диалектите, но и онова, което е съхранено от старите, традиционни български храни. Тоест, ще направим едно кулинарно райониране в лингвистичен аспект.“ Кулинарната карта ще бъде интерактивна и ще съдържа не само звук като досегашните, но през филмчета ще показва технологията на приготвяне на съответната храна. Във видеата местни хора показват как се приготвя блюдото в автентична среда и на автентичния диалект.  Учените се надяват картата да бъде принос в изследването не само на българската кулинарна терминология, но и във възраждането на практиката да се приготвят автентични ястия. „Кулинарният ни кръгозор сега така се е разширил, че, обичайки чуждите ястия и рецепти, сме забравили родното. Искаме да обърнем поглед назад и да видим с какво са се хранели нашите предци“, отбеляза доц. Кочева. По думите й, в резултатите от проекта има много изненади. Проектът е започнал в началото на годината, но сега, през лятото, се правят най-интензивните теренни проучвания, като се обхождат важни в лингвистично отношение райони. „Откриваме неподозирани български ястия, които не искаме да останат в забвение“, коментира Ана Кочева. \"Ориентирали сме се към онези говорни области, които са архаични и интересни в езиково отношение.\" Първата теренна експедиция е била в Ловешко-Троянския край. От този регион е например сватбарското жито. „Българинът винаги свързва житото с траурни поводи. Не, в този район сватбарското жито се приготвя и предлага при много радостни празници – сватби, кръщенета, войнишки изпращания. То се приготвя много сложно в продължение на два дни.“ Освен в Троянския край, досега учените са събирали данни за изследването в Пиринския край – в Банско, с емблематичните му езикови особености. В кулинарно отношение доц. Кочева даде пример с полейник – местно тестено изделие, което се залива с мазнината от разтопени свински дреболии. В Якоруда за записали как се правят гаргалета – десерт, характерен само за този регион и наподобяващ грис халва, но с богата сиропирана заливка.   Освен върху Мизия, Тракия и Македония, учените от БАН планират изследването да се разпростре и върху старите исторически диаспори: например Бесарабия и Банат. От няколко години се работи и по Български диалектен кулинарен речник, допълни доц. Ана Кочева, според която новият проект „Интерактивна кулинарна карта на българската езикова територия“ се вписва в досегашните посоки на научните изследвания.", "date": "2019.07.07", "title": "Готвят цифрова кулинарна езикова карта на България"}
{"url": "https://standartnews.com/regionalni/folkloren-praznik-v-selo-golesh-sbra-samodeytsi-ot-dobrudzha-396563.html", "text": "Фолклорен празник събра  самодейци от Добруджа  в село Голеш, община Кайнарджа. На откритата сцена пред  местното читалище „Родина“ в селото  излязоха да пеят и танцуват 15  фолклорни групи и 10 индивидуални изпълнители.   Това е петото издание на празника на народното творчество в селото, съобщи  секретарят на читалището  Миневер Осман.  Кметството организира   „Фолклорен празник в Голеш“ за да  запази и стимулира  развитието на  самобитното творчество на трите етноса, които живеят  в добруджанското село, обясняват инициаторите на феста.  ", "date": "2019.07.07", "title": "Фолклорен празник в село Голеш събра самодейци от Добруджа"}
{"url": "https://standartnews.com/regionalni/propadna-pod-na-kmetstvo-chistachkata-postrada-396580.html", "text": "Подът на  кметството в село Хърсово, община Самуил пропадна и  рани  чистачката, която се грижи за канцелариите там. Инцидентът станал в началото на работния ден в петък, съобщават от ОД на МВР в Разград.  23 годишната жена  чистела една от стаите, когато дъските поддали и  подът  се срутил. Чистатачката  се озовала в мазето, като при падането е счупила един от прешлените си. Служител в кметството подал сигнал на 112 и младата  жена е откарана в болницата в Разград.  Случаят се разследва от прокуратурата и от инспекцията по труда в Разград.", "date": "2019.07.07", "title": "Пропадна под на кметство, чистачката  пострада"}
{"url": "https://standartnews.com/regionalni/pochetokha-s-liturgiya-dorostolskite-mchenitsi-v-silistra-396581.html", "text": "Света литургия в  прослава на 21 Доростолски мъченици бе отслужена в Силистра. Църковният  ритуал бе отслужен от Доростолския митрополит Амвросий в катедралния храм „Свети Свети Първоапостоли Петър и Павел“. Най-новият празник от календара на  православната ни църква започна в събота с Всенощно бдение с петохлебие и продължи в деня, обявен от Светия синод  за Събор на Доростолските мъченици. Гости на събора бяха Русенският митрополит Наум, Елистинският и Калмицки митрополит Юстиниан от Русия, епископ Йероним – викарий на Румънския патриарх Даниил, духовници от България, Румъния, миряни от страната и Силистра. Съборът в прослава на доростолските мъченици   се чества за първи път  през 2016 година. Тогава пратриарх Неофит сам отслужи  литургията  в памет на  първите християни по нашите земи, станали мъченици  за вярата.  От тогава ритуалът стана традиция на църквата и  той се отслужва в храма в Силистра, където се пазят мощите на Свети Даси Доростолски, дарени на България от папа Йоан-Павел Втори по време на осещението му у нас.", "date": "2019.07.07", "title": "Почетоха с литургия  Доростолските  мъченици в Силистра"}
