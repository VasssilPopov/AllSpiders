{"url": "https://standartnews.com/biznes/po-zdrani-eluredi-ot-mart-2021-403894.html", "text": "Европейската комисия гласува директива, наречена „Право на поправка“. Документът задължава производителите на електроуреди да правят продуктите си по-издръжливи и по-лесни за ремонт. Те ще имат и задължение да подсигурят резервни части в 10-годишен срок след пускането на дадения уред на пазара, а не както към момента е честа практика – да казват, че ремонт може да се прави само във фирмен сервиз, обикновено на по-висока цена. Директивата влиза в сила от 1 март 2021 година, за да могат производителите да се подготвят адекватно и да преструктурират производството си. Правилата засега обаче не обхващат всички видове електроуреди, а само осветителните тела, телевизорите и някои големи електроуреди като перални и хладилници. От своя страна производителите са против мярката и настояват, че това ще повиши разходите им, респективно може да доведе до по-голяма крайна цена за клиентите.", "date": "2019.10.13", "title": "По-здрави ел.уреди от март 2021"}
{"url": "https://standartnews.com/kultura/eto-nyakolko-tsitata-ot-milcho-leviev-403832.html", "text": "Снимка: bTV Почина големият български музикант Милчо Левиев. След тежко боледуване на 81 години той си отиде в един от градовете, които носеше в сърцето си – Солун. Автор на симфонична и джаз музика, както и на музика за филми, Милчо Левиев остава безсмъртен и със следните свои изказвания: Поклон пред паметта му!", "date": "2019.10.13", "title": "Ето няколко цитата от Милчо Левиев"}
{"url": "https://standartnews.com/kultura/kakvo-nauchikhme-za-sebe-si-ot-ivan-khadzhiyski-403854.html", "text": "Снимка: БНР Образованието си Иван Хаджийски завършва първо в Търговската гимназия в Свищов, а след това се дипломира в специалностите Философия и Право в СУ „Свети Климент Охридски“. Писателят участва във Втората световна война и умира на фронта като разузнавач на връх Висока чука в Сърбия. Битката, отнела живота му, е срещу хитлеристката SS дивизия „Принц Ойген“. Получава посмъртно наградата „Златен знак с лента“ от Института по социология към БАН, пише Afish.bg. Родният му град Троян и троянската община учредяват национална награда „Иван Хаджийски“, които се връчва за принос в народопсихологията и социологията. Въпреки отдалечеността във времето и разликите в историческия контекст, произведенията му са повече от актуални и днес. Ето няколко цитата от „Бит и душевност на българския народ“, който разкрива някои несъвсем приветливи черти от българската народопсихология.", "date": "2019.10.13", "title": "Какво научихме за себе си от Иван Хаджийски"}
{"url": "https://www.standartnews.com/sport/blgarka-s-vtora-prestizhna-pobeda-v-moskva-403890.html", "text": "Изабелла Шиникова е само на крачка от класиране за основната схема на турнира по тенис за жени „Кремлин Къп\" в руската столица Москва.   Състезанието е от категория WTA Premier с награден фонд от 1,032,000 долара. Шиникова победи с 6-4, 2-6, 6-2 Олга Данилович от Сърбия за малко повече от два часа игра. Изабелла започна много добре срещата и поведе с 3-0 в първия сет. Данилович успя да изравни за 3-3, но българката отговори с рибрейк за 4-3. Шиникова пропусна пет сетбола при 5-3, но успя да затвори сета на собствен сервис със 6-3. Във втората част Изабелла допусна два пробива и отстъпи с 2-6. В решителния трети сет Шиникова спечели пет поредни гейма от 1-2 до 6-2. Вчера нашето момиче разгроми с 6-1, 6-2 втората поставена в пресявките и номер 111 в света Виталия Дяченко от Русия. За влизане в основната схема Шиникова ще играе срещу Яна Чепелова (Словакия), която е номер 141 в света. За успеха си българката заработи 18 точки за световната ранглиста. \r\nТова е седма поредна победа за Шиникова. Преди две седмици тя триумфира с титлата на турнира на твърди кортове в Калдаш да Раиня (Португалия) с награден фонд 60 хиляди долара.", "date": "2019.10.13", "title": "Българка с втора престижна победа в Москва"}
{"url": "https://standartnews.com/regionalni/v-burgas-razshiryavat-videonablyudenieto-403843.html", "text": "Общината в Бургас е обявила обществена поръчка за доставка на видеокамери и обновяване системата за видеонаблюдение в града. Поръчката е за малко над 3 милиона лева, а крайният срок за кандидатстване е 12 ноември. Обществената поръчка покрива един от важните елементи за създаването на „умния Бургас” – идея, която бе заложена още с въвеждането на новата транспортна схема преди 3 години. Тя има за цел да надгради и разшири обхвата на системата за електронно наблюдение на града. Надграждането на съществуващата система ще доведе до разширяване на обхвата на видеонаблюдение и подобряване на качеството на живот на бургазлии, като разшири възможностите за реакция при инциденти и предприемане на мерки за безопасност и опазване на публичното имущество.", "date": "2019.10.13", "title": "В Бургас разширяват видеонаблюдението"}
{"url": "https://standartnews.com/regionalni/ansambl-pirin-otbelyazva-65-godini-ot-szdavaneto-si-403846.html", "text": "Ансамбъл „Пирин” ще отбележи  65-годишнината от сноваването си с юбилеен концерт в зала 1 на НДК. Концертът е под надслов „Песен в гърло се не спира” и ще бъде представен на 14 октомври от 19 часа. В програмата са включени едни от най-емблематичните музикално-танцови платна от различни фолклорни области на България. Творците са подготвили и съвсем нова продукция. Ансамбъл “Пирин” е един от най-известните български фолклорни ансамбли, посланици на българското народно изкуство по света. Създаден е през 1954 г. През последните години участията на Ансамбъл Пирин стават все по-многобройни. През месец април  2019 г. творците спечелиха първо място и на Световния фолклорен фестивал „Майорка\", а през месец юни взеха участие в 24-тото издание на Международния фестивал за изкуства в град Будапеща, Унгария, откъдето се завърнаха с плакет.       ", "date": "2019.10.13", "title": "Ансамбъл „Пирин“ отбелязва 65 години от създаването си"}
{"url": "https://www.standartnews.com/sport/sestri-stoevi-spechelikha-turnir-v-kholandiya-403891.html", "text": "Сестрите Габриела и Стефани Стоеви спечелиха титлата в надпреварата на двойки от турнира по бадминтон от сериите \"Tour Super 100\" на световната федерация в холандския град Алмере, съобщи БНР. Във финала европейските шампионки надиграха с 21:10, 22:20 точки японките Рин Иванага и Кие Наканиши. Българките нямаха проблеми в първия гейм, който спечелиха на 10 точки, а във втория, който бе доста по-равностоен, пропуснаха пет последователни мачбола, преди да затворят срещата при шестата си възможност. Сестри Стоеви спечелиха трофея в Алмере, губейки само един гейм в общо пет мача.", "date": "2019.10.13", "title": "Сестри Стоеви спечелиха турнир в Холандия"}
{"url": "https://standartnews.com/regionalni/400-gratsii-se-sstezavat-v-blagoevgrad-403844.html", "text": "За трета поредна година Благоевград и клубът по художествена гимнастика „Пирин“ са домакини на турнир по художествена гимнастика за Купите на община Благоевград „Купа Пирин“ и международен турнир “Приятели“. Състезанието се провежда съвместно с Община Благоевград и Българската федерация по художествена гимнастика. И тази година гостите на събитието ще са свидетели на много грация, красота и естетика в Благоевград. Сред отборите, които мерят сили са отборите на „Левски“, „Левски-Триадица“, „Левски Илиана“, „София спорт“, ЦСКА, „Славия“, клубове от Стара Загора, Велико Търново, Пловдив, Кюстендил, Гълъбово, Дупница, Перник и гости от Македония и Русия. Над 400 грации се състезават в 5 възрастови групи в „А“,“Б“ и „С“ категории. Турнирът се явява последна проверка на отборите, участващи в последните за сезона Държавни първенства за ансамбли, категория Елит и „Б“ категория индивидуално, за които се готвят и гимнастичките на КХГ “Пирин“.  ", "date": "2019.10.13", "title": "400 грации се състезават в Благоевград"}
{"url": "https://standartnews.com/regionalni/mzh-se-khvrli-ot-blok-zaradi-pozhar-403892.html", "text": "Пожар избухна в апартамент в блок 105 в бургаския комплекс \"Меден рудник\". Инцидентът е станал около 19.30 ч. в петък. Заради реалната опасност да пламне целият блок, живеещите в него са били евакуирани по спешност. Пламъците тръгнали от жилище, разположено на третия етаж на вход \"Г\", и бързо плъзнали нагоре. По време на пожара в жилището е бил 44-годишният Руслан, който живеел заедно с възрастната си майка. Старицата обаче излязла от дома си минути преди да лумне огънят. Синът й усетил твърде късно, че апартаментът гори. Когато разбрал и хукнал да се спасява, се оказало, че е заклещен в огнен капан. Пътят му към входната врата на жилището бил отрязан, тъй като коридорът горял. Мъжът преценил, че единственото му спасение е през прозореца. Затова прескочил през терасата и увиснал във въздуха, вкопчен за външното тяло на климатика. Успял да издържи не повече от няколко минути и когато ръцете му изтръпнали, паднал на земята. 44-годишният бургазлия е откаран с линейка в шоковата зала на бургаската болница. Лекарите там установили, че е с тежки фрактури на двете подбедрици и е получил сериозни изгаряния от 40% по цялото тяло. Късно вечерта той е бил транспортиран до Клиниката по изгаряния във Варна, където лекарите се борят за живота му. Апартаментът на Руслан, от който е тръгнал пожарът, е изпепелен до основи. Изгорели са всички мебели и електроуреди. \"Всичко е унищожено, просто е пепелище. Тревожим се за възрастната ни съседка, която няма къде да отиде и не знаем как ще преживее зимата\", споделиха хора от блока. Огънят е засегнал и жилището на четвъртия етаж, в което има също големи поражения. В апартамента на съседите са избити прозорците, дограмата е повредена, а стаите са опушени. По случая се води разследване, но до момента не е установена причината за пожара.", "date": "2019.10.13", "title": "Мъж се хвърли от блок заради пожар"}
{"url": "https://standartnews.com/regionalni/konkurs-gozbite-na-dobrudzha-sbira-kulinari-v-srebrna-403845.html", "text": "260 кулинари от цяла Добруджа  се  надпреварват в силистренското село Сребрна в приготвянето на  вкусни блюда.  Фестивалът „Гозбите на Добруджа“ събира любителите на традиционни  рецепти от този край.Тази година в празника са се включли готвачи чак от Карнобат, обясни Елеонора Георгиева, секретар на местното читалище „Възраждане“, което е домакин на събитието. 88 годишната баба Димитра Дякова е най-възрастната кулинарка, която готви  тази есен за конкурса.Тя твърди, че  най-голямото майстроство  е да приготвиш вкусна постна манджа. В добруджанската кухня изобилстват рецептите със  зеленчукови ястия, защото всяко домакинство по традиция отглежда  зарзават  в градината си. Много кулинарки се представят с хлебни блюда, омесени от добруджанско брашно. Етнологът Йордан   Касабов председателства журито, което оценява конкурсните гозби", "date": "2019.10.13", "title": "Конкурс „Гозбите на Добруджа“ събра кулинари в Сребърна"}
{"url": "https://standartnews.com/regionalni/slabo-zemetresenie-registrirakha-v-blagoevgradsko-403849.html", "text": "Слаб земен трус е регистриран тази сутрин в Благоевградско, сочи справка в Националния институт по геофизика, геодезия и география. По данни на института епицентърът е на 82 км южно от София, в село Долно Осеново. Трусът е с магнитуд 2,5 по скалата на Рихтер, на дълбочина 5 км. Земетресението е регистрирано в 9.19 часа тази сутрин.", "date": "2019.10.13", "title": "Слабо земетресение регистрираха в Благоевградско"}
{"url": "https://standartnews.com/sport/sestri-stoevi-spechelikha-turnir-v-kholandiya-403891.html", "text": "Сестрите Габриела и Стефани Стоеви спечелиха титлата в надпреварата на двойки от турнира по бадминтон от сериите \"Tour Super 100\" на световната федерация в холандския град Алмере, съобщи БНР. Във финала европейските шампионки надиграха с 21:10, 22:20 точки японките Рин Иванага и Кие Наканиши. Българките нямаха проблеми в първия гейм, който спечелиха на 10 точки, а във втория, който бе доста по-равностоен, пропуснаха пет последователни мачбола, преди да затворят срещата при шестата си възможност. Сестри Стоеви спечелиха трофея в Алмере, губейки само един гейм в общо пет мача.", "date": "2019.10.13", "title": "Сестри Стоеви спечелиха турнир в Холандия"}
{"url": "https://standartnews.com/sport/blgarka-s-vtora-prestizhna-pobeda-v-moskva-403890.html", "text": "Изабелла Шиникова е само на крачка от класиране за основната схема на турнира по тенис за жени „Кремлин Къп\" в руската столица Москва.   Състезанието е от категория WTA Premier с награден фонд от 1,032,000 долара. Шиникова победи с 6-4, 2-6, 6-2 Олга Данилович от Сърбия за малко повече от два часа игра. Изабелла започна много добре срещата и поведе с 3-0 в първия сет. Данилович успя да изравни за 3-3, но българката отговори с рибрейк за 4-3. Шиникова пропусна пет сетбола при 5-3, но успя да затвори сета на собствен сервис със 6-3. Във втората част Изабелла допусна два пробива и отстъпи с 2-6. В решителния трети сет Шиникова спечели пет поредни гейма от 1-2 до 6-2. Вчера нашето момиче разгроми с 6-1, 6-2 втората поставена в пресявките и номер 111 в света Виталия Дяченко от Русия. За влизане в основната схема Шиникова ще играе срещу Яна Чепелова (Словакия), която е номер 141 в света. За успеха си българката заработи 18 точки за световната ранглиста. \r\nТова е седма поредна победа за Шиникова. Преди две седмици тя триумфира с титлата на турнира на твърди кортове в Калдаш да Раиня (Португалия) с награден фонд 60 хиляди долара.", "date": "2019.10.13", "title": "Българка с втора престижна победа в Москва"}
