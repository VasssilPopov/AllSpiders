{"url": "http://www.dnevnik.bg/sviat/2017/05/19/2973846_shte_se_naloji_li_cipras_da_si_sloji_vratovruzka/", "text": "Атина и Брюксел гледат по различен начин на готвеното окончателно споразумение по мерките за икономии, но Международният валутен фонд (МВФ) може да скъса нервите на правителството и на европейците, които все още хранят опасения. Очевидно нужно е търпение.В Брюксел вчера високопоставен представител представи една малко по-различна версия относно тази договореност, описвайки целият път до нея с думата \"чакай\".\"От това, което се чува, може би ще бъда принуден да си сложа вратовръзка\", каза Ципрас в парламента, изказвайки пред журналисти увереност, че се готви някаква формула, която да доведе до окончателно решение на .Картината в Брюксел обаче е различна. Европейски високопоставен представител каза по принцип, че шансовете за постигане на споразумение са 50 на 50, заявявайки, че въпреки това е обнадежден.Нещата обаче стоят по-различно. Докато правителството очаква непосредствено уреждане на въпроса за дълга в рамките на една цялостна договореност, съпроводена с отпускането на транша (ако не на 17.2 млрд. евро, които Гърция е в правото си да получи съгасно меморандума с кредиторите), то иска да му бъдат преведени веднага поне 7 млрд. евро.Но вероятно в общото комюнике на Еврогрупата на 22 май ще бъде записана формулировка за това под каква форма ще бъдат извършени намеси във връзка с. Въпросната формулировка е възможно да е същата като тези от комюникетата от май 2016 г. и ноември 2012 г.По всичко личи, че отново по всяка вероятност ще бъде повторена фразата \"доколкото е необходимо\", а предприемането на каквито и да било действия ще се случи след края на гръцката спасителна програма, чийто срок изтича през август 2018 г.Истинският студен душ обаче ще дойде не от очакваната договореност по мерките за икономии, които днес ще гласува правителственото мнозинство в парламента, а от това\"За да бъде преведен траншът, МВФ ще трябва да участва. Отпускането му може да бъде на по-малки суми в зависимост от . При първия паричен превод не е нужно участието на МВФ. Пари обаче няма да бъдат дадени докато МВФ не каже \"да\", поясни високопоставеният представител.Това означава, че ще последва процедура, в която МВФ ще държи в ръцете си съдбата на окончателното споразумение и всички ще чакат фондът бързо да се задейства.От друга страна, неговият отказ би предизвикал огромен въпрос, тъй като както , така и европейците с бъдещия им ангажимент по гръцкия дълг ще са изпълнили своята \"задача\".По този въпрос същият представител каза, че не е изключено да са необходими още два месеца, за да може фондът окончателно да реши дали ще участва в програмата. Това обаче буди тревога, тъй като\"Така или иначе има още осем седмици до момента, в който Гърция ще трябва да извърши следващото си . А това е достатъчно време, за да има споразумение и след това то да бъде представено на фонда за одобрение и своевременно да бъде осъществен някакъв паричен превод\", каза фактор от Брюксел.Междувременно се разбра, че изглежда са \"договорени\" основните параметри, свързани с уреждането на гръцкия дълг, и че това, което остава да се види, е дали първичните бюджетни излишъци в размер на 3.5% ще бъдат продължени до 2022 г. или до 2023 г.Според досега изтеклата информация няма да предвижда \"подстрижка\", а основната мярка в нея ще се отнася до удължаване на погасителните срокове и вероятно на гратисния период.Също така решението ще включва връщане на печалбите от гръцките облигации, притежавани от европейските институции, които не са били плащани през последните две години, а също и премахване на прага на тежестта върху лихвите за парите, които Гърция е получила заради повторното изкупуване на облигации през 2012 г./ БТА", "date": "2017.05.19", "title": "Ще се наложи ли Ципрас да си сложи вратовръзка"}
{"url": "http://www.dnevnik.bg/detski_dnevnik/2017/05/19/2972675_dnes_na_matura_po_bulgarski_ezik_i_literatura_shte_se/", "text": "Днес е първата задължителна матура по български език и литература, на която ще се явят 52 553 зрелостници. Изпитът започва в 8.00 часа и ще бъде разделен на три модула.Зрелостниците нямат право да влизат в изпитните зали с мобилни телефони и други устройства. Те са длъжни да носят личните си документи и да са в съответната зала 15 минути преди началния час. Всеки от тях ще заема предварително определено място.Възможните комбинации за матурата са 11 718 750, съобщиха от просветното ведомство. Първият модул ще продължи един час и ще се състои от 30 въпроса със затворен отговор, които носят 30 точки. Вторият също е един час и включва 10 въпроса със свободен отговор и работа с текст, като носи 40 точки. Третият модул е интерпретативно съчинение или есе, което носи останалите 30 точки до общия сбор от 100. Писането на текст ще започне в 10.00 часа, когато ще бъде изтеглена и темата.Зрелостниците няма да имат право да се връщат към вече затворен модул. По време на първите два модула те ще имат възможност да отидат до тоалетна само ако са предали листа с отговорите от теста.Матурата ще се проведе в 663 училища в общо 4099 зали. За реда ще следят 13 500 квестори. Ще има и видеонаблюдение с 4049 камери. Родителите също имат възможност да наблюдават.За първи път матурите ще се проверяват дистанционно, а резултатите от тях ще бъдат обявени на 9 юни.Днес ще се проведе и националното външно оценяване по български език и литература след седми клас, резултатите от което ще бъдат в точки.", "date": "2017.05.19", "title": "Днес на матура по български език и литература ще се явят 52 553 абитуриенти"}
{"url": "http://www.dnevnik.bg/sviat/2017/05/19/2973969_kakvo_ne_promeniat_prezidentskite_izbori_v_iran/", "text": "Иранските гласоподаватели избират следващия президент на страната, а вотът на практика се превърна в битка между сегашния държавен глава Хасан Рохани и хардлайнера и бивш прокурор Ебрахим Раиси. Близо 56,4 милиона избиратели гласуват дали да дадат втори мандат на Рохани, който зае поста през 2013 г.След като шестима от  бяха одобрени от иранските власти, двама от тях се оттеглиха от надпреварата и подкрепиха един от двамата фаворити. Рохани често изтъква като най-голямото си постижение сделката със световните сили за спорната ядрена програма на страната, която доведе до отпадане на санкциите срещу ислямската република.Реформист и привърженик на отварянето на иранското общество към света (включително Запада, но и задълбочаване на връзките със страни като Китай), той често бива критикуван от противниците си, че не е успял да изправи икономиката на крака след години международна изолация. Раиси, който десетилетия наред е важна фигура в иранската съдебна система, беше слабо популярен преди президентската надпревара, но натрупа популярност заради обещания, че ще вдигне доходите на иранците. Опонентите на хардлайнера, смятан за близък до консервативните кръгове страната (включително ), определят идеите му като \"популистки\".Голямото ограничение пред иранските избори е именно одобряването на кандидатите. Самото гласуване се смята по-скоро за честно и свободно, но съмненията в манипулация на вота, дал втори мандат на , причиниха най-големите протести в историята на ислямската република.Президентът на Иран е най-високопоставеният представител на страната, който се избира пряко. Постът му е и вторият по важност след този на духовния водач на страната, който в момента е аятолах Али Хаменей. Последният държи контрола върху въоръжените сили, правосъдието, държавната телевизия и някои други институции. Смята се, че последната дума във външната политика също е в ръцете на върховния лидер, доколкото ключови постове в дипломацията и разузнаването се съгласуват с него. Същевременно президентът е този, който представлява ислямската република в чужбина.Макар и властта в Иран да е разделена между различни органи и важните решения да се вземат от върховния водач Али Хаменей, избираният с общо гласуване президент разполага с възможности за маневриране, по-специално в икономическия сектор. Именно Рохани убеди Хаменей да приеме споразумението за ядрената програма.В специфичната смесица от избрани и назначени управници, характерна в Иран, балансът между реформисти и хардлайнери е важен за бъдещия курс на страната. В назначените - като Съвета на настойниците и Събранието на експертите - доминират консерваторите. Утвърждаването на реформистите (които спечелиха парламентарните избори) в изпълнителната власт същевременно би им дало нов шанс да защитят курса на Рохани.В началото на миналата седмица се появиха две проучвания, които даваха значителна преднина на 68-годишния Рохани. Изследователската агенция на иранските студенти даде 42 на сто от вота, докато Раиси и тогава все още участващия в надпреварата кмет на Техеран, Мохамад Багер Калибаф, получиха съответно 27 и 25% от вота. Друго проучване, на центъра \"Международни перспективи за общественото мнение\", отреди на Рохани 28% от вота, докато Калибаф и Раиси получиха съответно 12 и 11 на сто. Тази преднина обаче може да се стопи, след като  и подкрепи Раиси.При равнище на безработицата от 12,5 процента - 27 процента сред младите - и растеж от 6,5 процента през 2016 г., който се дължи основно на възобновяването на износа на петрол, икономиката е главната тема в тези избори.В първия си мандат президентът Рохани успя да намали инфлацията с близо 40 процента до 9,5 процента (по официални данни) и да сключи споразумение с големите сили за ядрената програма на Иран, което позволи да се отменят част от наложените на страната международни санкции.Това споразумение обаче не доведе до очаквания прилив на чуждестранни инвестиции, отбелязва агенция \"Франс прес\". \"Рохани спря упадъка, но наложи твърде много бюджетни икономии\", смята Джавад Салехи-Исфахани, преподавател по икономика в САЩ от ирански произход.Неотдавна Рохани обяви увеличение на пряката помощ за най-бедните. Консервативните му противници я смятат за недостатъчна и го обвиняват, че е управлявал за 4-те процента най-богати в Иран. Правителството на Рохани оцени на 50 милиарда долара годишно необходимите за съживяване на икономиката чуждестранни инвестиции.Инвеститорите и големите международни банки обаче още се колебаят заради поведението на САЩ, които засилиха несвързаните с ядрената програма санкции, както и заради непрозрачната икономическа и финансова система на Иран. Както признава иранският първи вицепрезидент Есхак Джахангири, след влизането в сила на ядреното споразумение през януари 2016 г. преките чуждестранни инвестиции са между един и два милиарда долара, отбелязва агенцията, цитирана от БТА.Али Хаменей и консервативните кандидати настояват, че трябва да се даде предимство на \"икономиката на устояването\", опираща се на национални инвестиции и производство.Иранците не са силно благосклонни към кандидати, които не се смята, че са помогнали за подобряване на жизнените стандарти, независимо колко близко са до възгледите на избирателите, отбелязва Би Би Си.Залогът не е и самата ядрена сделка, която Раиси не смята да отхвърли. Подписана от Техеран с одобрението на Хаменей, тя не би могла да бъде отхвърлена от Иран, ако самият върховен лидер не се откаже от нея.В хода на кампанията нито един от кандидатите не е поставял под съмнение  на Иран в . Теми като свободата на словото, човешките права и медиите или пък политически реформи също не са на дневен ред.Въпреки че теми като аборта, насилието над жените и дискриминацията от десетилетия никога не са на преден план в предизборните кампании, всички кандидати държат да се обръщат и към жените и да получат техните гласове. На теория във вота може да се състезават и жени, но Съветът на настойниците, който оценява желаещите да станат държавен глава, никога не е одобрявал жена кандидат.", "date": "2017.05.19", "title": "Какво (не) променят президентските избори в Иран"}
{"url": "http://www.dnevnik.bg/sviat/2017/05/19/2973964_gotov_li_e_trump_za_purvoto_si_putuvane_v_chujbina/", "text": "Оплетен в спорни казуси у дома, президентът на САЩ Доналд Тръмп е принуден да следва сценария и да избягва внезапни изблици, когато потегли тази седмица на своето първо пътуване в чужбина - деветдневна обиколка из Близкия изток и Европа. Служители в Белия дом и републиканци, близки до администрацията, казват, че Тръмп, чийто предизборен девиз беше \"Америка на първо място\", иска да се изяви като лидер в чужбина  в Саудитска Арабия, с израелски и палестински ръководители, с папата във Ватикана и с ръководителите на страните от НАТО в Брюксел и партньорите от Г-7 на остров Сицилия.Тръмп е изложен на яростни критики заради споделянето на  с руски представители и заради уволняването миналата седмица на директора на ФБР Джеймс Коми. Твърденията, че преди това той е поискал от Коми да спре разследването срещу бившия президентски съветник по националната сигурност породи във вторник нов кръг от атаки.Републикански стратег, близък до Белия дом, казва, че Тръмп се нуждае от силно представяне в чужбина, което да му помогне да загърби последните бурни десет дни. \"Ако Белият дом търси обръщане на страницата чрез това международно пътуване, то наистина трябва да премине добре, без никакви изпуснати топки и сериозни грешки\", казва стратегът, пожелал анонимност. По думите му \"сега е тяхното време да блеснат, да покажат на американците и света, че Белият дом не се превръща в цирк от грешки\".Тръмп изрази гнева си в \"Туитър\", като  изтичането на информация до медии от вътрешни лица в неговата администрация. Запознати казват, че са възможни трусове в екипа, но големи промени едва ли ще има преди пътуването в чужбина на Тръмп. Политическите му неволи ще се добавят към предизвикателствата пред Тръмп, докато той се опитва да укрепи връзките в чужбина. \"Това пътуване съчетава толкова много различни неща и актьори, че въпросът се свежда до това какво послание иска да отправи той, когато е там\", казва Ланхъ Чън, съветник в президентските кампании на републиканците Мит Ромни през 2012 и Марко Рубио през 2016 г. Някои се съмняват дали Тръмп - бизнесмен, превърнал се в политик, който преди да стане президент, никога не е заемал изборна длъжност -в чужбина. Републикански представител, пожелал анонимност, за да може да говори свободно, каза след своя среща с Тръмп, че според него президентът няма достатъчно познания за нюансите на израелско-палестинския конфликт. \"Не мисля, че той разбира това\", каза представителят и добави, че Тръмп се нуждае от подробен инструктаж, преди да отпътува в петък. \"Според мен това е много тежко предизвикателство и се надявам, че той ще се допита до повече умни хора\".Съветници в Белия дом настояват, че Тръмп е набрал скорост за Близкия изток, тъй като вече е приемал арабски, израелски и палестински лидери в Белия дом. \"Неговият начин на правене на дипломация, който наистина контрастира с подхода на президента Барак Обама, е да дава приоритет на личните отношения\", казва Майкъл Сингх, външнополитически съветник на президента Джордж У. Буш.За да се подготви за своето пътуване, Тръмп беше консултиран от държавния секретар Рекс Тилърсън, министъра на отбраната Джим Матис, съветника на Белия дом по националната сигурност Хърбърт Р. Макмастър, заместник-съветника по националната сигурност Дина Пауъл, старши съветници и своя зет Джаред Къшнър. От разговори с някои служители, които са информирали Тръмп, и други, които са наясно доколко той възприема информация, обрисуват единТой обича паметни бележки от една страница и визуални неща като карти, таблици, графики и фотографии.Служителите в Съвета за национална сигурност (СНС) стратегически включват името на Тръмп \"във възможно най-много абзаци, защото той продължава да чете само ако е споменат\", казва един източник, който се позовава на свои разговори с представители на СНС. Тръмп обича да гледа географската карта на съответната страна, докато се подготвя по темата. \"Той обича да визуализира нещата\", казва високопоставен служител в администрацията. \"Този човек е булдозер. Той е прекарал целия си живот в гледане на архитектурни макети и етажни планове.\"Президентска реторика и гафове в чужбина са създавали проблеми на някои от предшествениците на Тръмп. Буш си навлече нападки след първата си среща с руския президент Владимир Путин в Словения през юни 2001 г, когато каза, че погледнал в очите бившия шеф на КГБ и успял да почувства \"душата му\". Коментарът бе възприет като наивен.Даже езикът на тялото е наблюдаван внимателно. Президентът демократ Барак Обама бе критикуван, че се е поклонил на японския император Акихито по време на посещението си в Япония през ноември 2009 г. Представител на арабска страна от Персийския залив казва, че решението на Тръмп да посети Саудитска Арабия - родното място на исляма - като първа спирка в обиколката си ще изпрати послание, че Америка не гледа на исляма като на враг. Пътуването може да бъде възможност за президента да неутрализира критиците, които го обвиняват, че е антимюсюлманин заради издадените укази. Указите, които са блокирани от федерални съдилища, временно забраняват на граждани от няколко мюсюлмански страни да влизат в САЩ.Но източникът, говорил под условието за анонимност, казва, че ако Тръмп, който е склонен да говори разкрепостено, накрая окастри своето послание, това може да бъде пагубно. \"Това може да предизвика обратен ефект, напълно обратен ефект\", каза той.Ари Флечър, бивш прессекретар на Буш, казва, че щом това е първа обиколка на Тръмп в чужбина, залозите са по-високи. \"Значението и важността на неговото първо пътуване в чужбина ще бъдат преувеличени, но то му дава възможност или да спечели похвала от двете партии или да се провали и провалът да бъде преувеличен\", казва Флечър.", "date": "2017.05.19", "title": "Готов ли е Тръмп за първото си пътуване в чужбина като президент"}
{"url": "http://www.dnevnik.bg/analizi/2017/05/19/2973527_es_i_bulgarskite_prioriteti/", "text": "Внимание: има голяма опасност основният ни съдържателен приоритет при председателството на Съвета на ЕС да бъде Македония да признае цар Самуил за българин! Историческата истина трябва да се уважава, разбира се, но ако се заглавичкваме със защитата й, просто ще изпуснем златен шанс да проведем смислена и национална, и наднационална политика.Всички вече знаят, че ЕС се намира в съдбовен момент. Всъщност той се намира в подобен момент от десетилетия – почти от създаването си като опит на следвоенна Европа да премине от конфедерация към някаква по-интегрирана и ефективна форма на федерално управление. След сдобиването с независимост САЩ са били в подобно положение само десетина години, докато през 1787 г. във Филаделфия бащите-основатели приемат федералната конституция. Този акт е главният виновник днес Америка да е световна суперсила, а не колекция от 50 дълбоки, презокеански провинции – държавици, запазили своя \"суверенитет\".Историята понякога си прави шеги. Кой би предположил, че сред бащите-основатели на Европейската федерация може да се мъдри и Бойко Борисов. Но неговият шанс е напълно реален. Нещо повече, той може да избере и историческата си роля. Едната опция е на участник във фамилното фото, попаднал в кадрото, само за да продължи да си управлява у дома, както си знае – тоест да е властелин на местните договорки. Другата роля е на премиер на неголяма, но интелигентна държава, който е проявил неочаквано завидна визия за бъдещето и е подпомогнал с позицията си постигането на широко европейско съгласие по ключови въпроси.За да изпълни първата роля, на Борисов му е достатъчно да завърши естакадата, да постегне НДК и да отрича енергично, че (освен някои други министерства) г-н Пеевски контролира и министерството на пропагандата в кабинета.За втората роля са необходими съвсем други неща.. Целта трябва да е скоростно влизане в т.нар. \"чакалня\" и приемане на общата валута в съответните срокове. Еврозоната ще е сърцето на федеративните процеси и ние не бива да оставаме изолирани от нея. Тази цел ще служи и за мотивация за необходими вътрешни реформи на неефективни сектори, оптимизация на публичните разходи и т.н.;. \"ЦУМ\"-гейт преля чашата и е нещо, което не може да бъде заметено дори от сметосъбиращата медийна машина на г-н Пеевски. Висшият съдебен съвет /ВСС/ е безконтролен; оказва се тормоз над Лозан Панов, включително и с чисто мафиотски прийоми; главният прокурор официално е над закона и пр., и пр. За да се \"справи\" с този репутационен проблем, правителството иска да отпадне мониторинга на ЕС. Това е същото като домакинът да каже на гостите си: \"\"место аз да се къпя, по-добре вие си запушете носа\". Понамирисващ председател на Съвета на ЕС няма как да е особено успешен, дори ако иначе е сварил да си ошета одаята;. Разбира се, с тези, които са от особено важно значение за него. А за нас на първо място е общата охрана на външните граници. Тук трябва да използваме първите шест месеца от членството си в тройката, за да проучим готовността на другите за общи действия, така че заедно с Комисията да способстваме за издигането на смислени инициативи. Разбира се бюджетът за обща охрана трябва да се повиши, както и координацията между националните служби. Ясен график за влизането ни в Шенген също трябва да е част от програмата (но този график зависи и от т. 2 – баня). Дяволът е в детайлите и вече трябва да сме много наясно с точно тези детайли, за да има председателството ни шанс да постигне някакви резултати; (който ще гарантира както нашата независимост от доставчици, така и по-ниски цени); военен съюз, който би могъл да започне с общ бюджет и общи поръчки на въоръжение (което пък ще ни гарантира високо качество на достъпни цени); банков съюз – който би бил допълнителна гаранция за стабилността на нашата банкова система. Това са специализирани области и във всяка една от тях принципът на екипност не е задължително да бъде \"трима патриоти и един гербаджия\" (или обратно), а да се търси най-добрата национална експертиза. По тези въпроси ще има движение, тъй като и Макрон, и Меркел (а дори и Шойбле) са решени да вървят напред. Сигурно ще има и държави, които първоначално искат да изчакат. България не трябва да е сред тях и по принцип трябва да се стреми техният брой да е минимален;. Тук България не може много да помогне, но поне може да демонстрира познание на тематиката. Спорът между Франция и Германия вече не е дали трябва да се върви напред в тази област, а по-скоро \"как\" да се върви напред.Френският вариант е със създаването на общ финансов министър, управляващ сериозен бюджет на ЕС (сега общият бюджет е само 1% от БВП на съюза). Този вариант има редица слабости. Първо, изисква тежка промяна на договорите. Ако все пак тази интеграция мине под графата на \"засилено сътрудничество\", може да се избегне блокирането на споразуменията в ратификационния процес. На второ място, прехвърлянето на сериозни фискални правомощия на наднационално ниво може да изисква и конституционни промени в държавите-членки – особено в Германия. Това също може да доведе до блокиране на процесите.Немският вариант на фискална интеграция преминава през превръщането на Европейския стабилизационен механизъм в нещо като европейски МВФ, който може да подпомага страни от периферията (в криза) с много по-големи заеми, отколкото досега (този механизъм беше създаден в обем около 1 трилион евро, но само италианският дълг е около 2 трилиона евро). В скорошно интервю Шойбле признава, че в един валутен съюз страни като Германия (която в момента има излишък по текущата сметка от 8% от БВП) трябва да подпомагат страни в затруднение. Но това трябва да става внимателно и без да се създават стимули за фискална безотговорност. По този дебат България трябва да формира позиция, за да може да има смислено участие като председател;, с който ще трябва да се справяме по време на председателството. Интересите на българските граждани в Обединеното кралство са безспорен приоритет, както и солидарността между 27-те в отстояването на обща позиция спрямо Великобритания. Никой няма интерес да \"наказва\" англичаните за странното им решение, но също така няма причина и те да бъдат поощрявани за него. ЕС има нужда от много тесни отношения с Великобритания, особено във външната политика и отбраната. В тези параметри българското председателство трябва да организира смислени и продуктивни дебати и преговори;. В рамките на нашето председателство едва ли ще успеем да постигнем нещо повече като конкретни стъпки, но този проблем определено трябва да е сложен на масата. Ще е грешка обаче, ако го изведем като основен наш приоритет – това е все пак тематика, която не вълнува абсолютно всички в ЕС, за разлика от федеративните процеси.Това са големите теми на нашата \"подготовка\". Тя трябва да включва широк кръг експерти от академичната общност, специализираните НПО и мозъчни центрове, медиите и т.н. Цялата публична сфера на България трябва да се пренастрои на тези теми. Борисов 3 има късмет, че е правителство на проевропейска държава в момент, в който проинтеграционните сили се консолидират и набират скорост. Лошото е, че това е кабинет с голям антиевропейски баласт.Имаме шанс – дано да се възползваме от него.", "date": "2017.05.19", "title": "ЕС и българските приоритети"}
{"url": "http://www.dnevnik.bg/detski_dnevnik/2017/05/19/2971484_vreme_e_za_revoljuciia/", "text": "Здравословна, прясна и вкусна храна в детските градини и училищата - кой родител не би се подписал под такова искане? И въпреки това, според статистиката, България е на 5-о място по затлъстяване при децата в Европа, а една трета от учениците у нас всеки ден изяждат нещо сладко и тестено и изпиват поне една безалкохолна подсладена напитка.И тъй като кампаниите и разработваните от държавата програми за въвеждане на здравословното хранене в детските градини и училищата засега не дават удовлетворителен резултат, група доброволци опитват да променят нагласата на обществото като популяризират у нас инициативата на световноизвестният британски готвач Джейми Оливър \"Революция в храненето\".На те ще се включат в Световния ден на революцията в храненето (Food Revolution Day) в опит да привлекат към здравословното хранене деца, родители и учители и да обърнат вниманието на обществото към проблема с приемането на вредна и преработена храна, предизвикваща наднормено тегло, затлъстяване, диабет тип 2, хиперактивност и метаболитен синдром. Денят е отбелязван вече два пъти у нас, но за първи път излиза извън рамките на столицата и ще стигне до повечето големи градове в страната.Световният ден на революцията в храненето - 19 май, се отбелязва от 2012 г. насам по инициатива на Джейми Оливър - готвач, телевизионна звезда, автор на поредица от продавани готварски книги и една от най-популярните личности на Великобритания.Оливър става известен през 1997 г. благодарение на документален филм на Би Би Си за прочутия италиански ресторант The River Cafe на брега на река Темза във Фулъм. Изявата там като помощник главен готвач му носи поредица от предложения за телевизионни участия. Първото му собствено шоу - \"Голият готвач\" (The Naked Chef), в което показва на публиката достъпни за всяко семейство ястия, става хит и е последвано от дълга поредица успешни телевизионни проекти.Вкусът към непретенциозната вкусна храна, чарът и непосредствеността на Джейми Оливър, както и привързаността му към семейството, го превръщат в любимец на британците, а той използва популярността си, за да привлече внимание към важни социални проблеми, един от които храненето в училищата.В деня на революцията всяка година Джейми Оливър готви с деца и ги учи как да изпитват удоволствие от здравословната храна, а шоуто му се излъчва по цял свят и има огромна аудитория. Според данните на основаната от готвача  в кампанията вече участват над 120 страни, а в уроците по здравословно хранене се включват повече от четвърт милион деца.Зад отбелязването на световния ден у нас тази година стоят група доброволци, които са станали официални посланици на Food Revolution Foundation. \"Писна ми да гледам какви гадни неща дават на детето да яде в училище и реших, че е време да направя нещо\" - така един от тях - Наталия Александрова, обясни пред \"Дневник\" мотивите си. Статия в кулинарния блог на Маги Пашова \"довела\" доброволци от различни градове и така инициативата неочаквано бързо се разраснала до всички краища на страната. По ирония на съдбата тази година денят ще бъде отбелязана 19 май навсякъде по света, но не и във Великобритания, където е отложен заради изненадващо обявените , обяснява Александрова.Кампанията е насочена към децата между 3 и 15 години и техните родители.Акцията ще започне в петък, когато в петък научния центърдецата ще могат да засадят плодове, зеленчуци и подправки, както и да приготвят храна от пресни продукти. Ателиетата, участието в които става с билет за центъра, а за готварските упражнения - и с предварително записване.В събота в София, Варна, Бургас, Пловдив, Стара Загора, Велико Търново, Русе, Добрич, Монтана, Севлиево, Казанлък, Кърджали и Момчилград ще има , в които малчуганите ще се учат да готвят или ще правят картини от храна, докато обсъждат ползите от това да предпочетат плодовете и зеленчуците пред шоколадите и подсладените закуски. Акцент в програмата е работилницата в София, която ще бъде водена от един от най-титулуваните готвачи в страната - шеф Жоро Иванов, президент на неправителствена организация \"Евро-Ток България\", обединяваща най-добрите кулинари у нас. Къде ще са работилниците виж .Участниците в \"Революцията\" са поканени да се включат и в , който ще завърши с награди.Организаторите очакват тази година в инициативата да се включат около хиляда деца от цялата страна. Интересът към работилниците ги е изненадал и повечето места вече са ангажирани. Въпреки това призовават желаещите да не се отказват да се включат в световния ден и препоръчват: \"Отбележете деня и пригответе заедно с децата си нещо вкусно и и здравословно\". А за следващата година се подготвят за повече събития с повече свободни места.", "date": "2017.05.19", "title": "Време е за революция"}
{"url": "http://www.dnevnik.bg/bulgaria/2017/05/19/2974045_v_hitrino_zapochva_stroitelstvoto_na_purvite_kushti_na/", "text": "Днес ще започне строителството на първите къщи в шуменското село Хитрино на мястото на разрушените домове при ., предаде агенция \"Фокус\".Строежът на 10-те жилища ще бъде извършен . Вече са издадени разрешителните за строеж, а проектите на жилищата са съгласувани със собствениците им.Взривът стана рано сутринта на 10 декември 2016 г., докато влаковата композиция с пропан-бутан преминаваше през гарата в Хитрино. Взривната вълна помете близките къщи, загинаха седем души, а близо 30 бяха ранени. Повече от 50 къщи са частично или напълно разрушени. Скоро след началото на разследването за взрива прокуратурата обяви, че при навлизането си в селото  от разрешената. Като  на влаковата композиция. Трагедията доведе до безпрецедентна дарителска акция, при която за дни  за пострадалите.", "date": "2017.05.19", "title": "В Хитрино започва строителството на първите къщи на мястото на разрушените при взрива"}
{"url": "http://www.dnevnik.bg/bulgaria/2017/05/19/2972556_lozan_panov_shte_se_sreshtne_s_boiko_borisov_za_da/", "text": "Близо месец след като в интернет се появи запис с разказа на издателя на в. \"Сега\" Сашо Дончев за срещата му с главния прокурор Сотир Цацаров и бившия член на ръководството на БСП Георги Гергов, единственият, който говори по темата и търси институционално съдействие е председателят на Върховния касационен съд (ВКС) Лозан Панов. След липсата на отговори за срещата, която предизвика поредният разрив в съдебния съвет, председателят на ВКС реши да се обърне и към премиера Бойко Борисов.По-рано тази седмица той изпратис искане \"като арбитър между трите власти\" да сформира комисия, която да разследва фактите. Държавният глава отказа с мотив, че не е \"разследващ орган или следовател\" и че  за действие в разрез с Конституцията.Така на следващия ден от пресцентъра на съда съобщиха, че по молба на Панов, той ще отиде при премиера Бойко Борисов, за да обсъдят \"взаимодействието между трите власти с оглед на последните събития в съдебната система\".Едва ли ще промени ситуацията. Единственият коментар на Борисов досега беше в защита на Цацаров, той заяви, че  Може би срещата с премиера би имала стряскащ ефект за мнозинството в съдебния съвет, които винаги са показвали, че се съобразяват с Бойко Борисов (преди време станаха на крака при влизането му в заседателната зала на ВСС). Част от членовете му - Ясен Тодоров и Димитър Узунов призовават за проверки и поискаха публично оставката на Панов, а преди две седмици му показаха и жълт картон, като приеха за неприемливо негово поведение. По този начин дадоха сигнал, че може и да се стигне до искане за отстраняване то му. За да бъде освободен такова предложение до президента трябва да отправят 17 члена от съвета.След писмото на Панов до Румен Радев, реакциите бяха малко и по-скоро без изненади. излезе със становище, според което писмото на Панов до президента съдържа необективни и несправедливи твърдения. Изявлението на ПРБ е изпълнено с цитати от писмото на Панов до президента, които ръководството на прокуратурата оценява като съзнателно очернящи институцията, представяйки я като повлияна от корупционни практики. Цитирани са и части от евродоклад, които според прокуратурата изразяват похвала за нейната работа.Новият министър на правосъдието Цецка Цачева също отказа да се намеси. Във вторник заяви пред БНР, че \"не би си позволила да се меси в независимата съдебна власт\".Коментарът й е по повод изпратеното от члена на ВСС Калин Калпакчиев миналия петък  по казуса \"Цацаров - Дончев - Гергов\", до нея - Цачева като правосъден министър, до ВСС и ЕК, в което напомня правомощията на правосъдния министър.Единствената институция, която се занимава с проверка на срещата е инспекторатът към съдебния съвет. Тя започна след сигнал на гражданско сдружение БОЕЦ. Те оповестиха, че са сезирали институцията, след като стан известно, че те проверяват. Заключенията биха казали дали има нарушения или не от страна на главния прокурор Сотир Цацаров, но инспекторатът няма право да наказва или разследва. Тези компетенции са на съдебния съвет, който отказа да се занимава с проверка на фактите и прие версията на Цацаров, че той не е извършил проверка и на прокуратурата.В целия институционален отпор по темата, увиснали без отговор са и няколко въпроси, станали известни от разказа на издателя Сашо Дончев. А именно:- Оказвал ли е главният прокурор натиск, свързан с медийно съдържание и собственост и финансиране на политическа сила или използва ли ръководената от него институция за подобно влияние.- Дали главният прокурор е предупредил Дончев, че е подслушван и на какво основание?. По този повод Дончев изпрати питане до Бюрото за контрол на СРС-та, но оттам заявиха, че проверката все още тече.- Защо Радев отказва да се срещне със Съюза на издателите? Среща е била поискана още в началото на април,  \"въпросите на свободата на словото и оцеляването на независимите информационни канали\".", "date": "2017.05.19", "title": "Лозан Панов ще се срещне с Бойко Борисов, за да обсъдят \"последните събития\""}
{"url": "http://www.dnevnik.bg/skorost/2017/05/19/2973985_s_naslednika_na_ieti_shkoda_si_prisvoi_novi_tehnologii/", "text": "Наследникът на \"Шкода Йети\" ще се казва \"Карок\", а с него в модел на чешката марка за първи път се използват нови върхови технологии на концерна-майка \"Фолксваген\". Сред тях са светодиодните фарове и дигитално приборно табло. Автомобилът беше показан снощи в Стокхолм.При дължина 4.38 метра \"Карок\" предлага място на борда за петима пасажери и багажен обем между 521 и 1630 литра. Отзад в колата има три отделни седалки, които могат да се движат напред и назад, както и напълно да се демонтират. В кросоувъра за първи път при \"Шкода\" се предлага и отваряща се без ръце врата на багажника.\"Шкода Карок\" излиза на пазара с пет двигателя, с мощности между 115 и 190 конски сили. Четири от моторите дебютират в кросоувър гамата на чешката марка, сред тях е и трицилиндров, еднолитров бензин. По отношение на скоростните кутии изборът е между механични и автоматични с двоен съединител.Сред екстрите присъстват окачване с променливи характеристики и системата за промяна на настройките на основните агрегати в няколко режима. Сериозно внимание е обърнато на системите за сигурност. Водачът може да разчита на асистент за кола в мъртвата зона на огледалата, сигнализация за излизане от лентата на движение, предупреждение за риск от удар в предното превозно средство със спирачна функция и др.Адаптивният круиз контрол пък разполага с функция за автономни придвижване в задръстване. Мултимедийните и навигационните системи също са най-модерното, което \"Фолксваген\" предлага.Що се отнася до името на \"Шкода Карок\" то е комбинация от думите за кола и стрела на местното население в Аляска.", "date": "2017.05.19", "title": "С наследника на \"Йети\" \"Шкода\" си присвои нови технологии от \"Фолксваген\""}
{"url": "http://www.dnevnik.bg/kultura/2017/05/19/2970025_otkus_ot_sofiiski_magyosnici_na_martin_kolev/", "text": "\"Софийски магьосници\" спасяват столицата ! Шеметният дебютен роман на Мартин Колев разкрива най-магическите места в София.София не е това, което си мислите. Но малцина са онези, които имат достъп до Шестте кьошета и са посветени в тайните на Орлов мост. Защото не е лесно да си софийски магьосник, когато трябва да браниш града си от злите здрачници и всички сили на мрака, а в замяна да не получаваш дори безплатна бира. Безстрашните \"Софийски магьосници\" на Мартин Колев знаят това.Във времена, в които маг-милицията основно обискира сладкарници, а изчезванията на столични магьосници зачестяват, е време всички зорници да внимават в картинката. Начело на разследването застава легендарният Свилен Воев, а негов помощник по неволя се оказва младият Бриян, който случайно открива, че столицата е доста интересно място с невидимите си магически улици.\"Софийски магьосници\" е шантава смесица от фентъзи, хумор и приключенски роман. В него ще срещнете познати и непознати столичани – от брадатия дюнерджия през неуверения тийнейджър и твърде разумния колега до фаталната красавица, която има.В мрака бродят сенки, сива котка изниква на всяко местопрестъпление, а слънцето над София залязва ли, залязва Щом дойде петък, магьосниците със сигурност ще отскочат до любимата кръчма на Шестте кьошета. Стига да оцелеят дотогаваМартин Колев е всеизвестен фантастичен магьосник, публикувал в \"Култура\", \"Капитал\", \"Литературен вестник\", \"НО поезия\", \"Море\", \"Гранта\". Автор е на сборника с разкази \"Кучето на терасата\" (2009) и на колекцията кратки разкази \"Микро\". През април месец 2017 г. печели първа награда на дарителски фонд \"13 века България\" в конкурса \"Рашко Сугарев\" за къс публикуван разказ на автори до 35 г. Носител е на наградата \"Славка Славова\" на Театър 199 (2017).ПРОЛОГСлънцето като че ли залязваше вече цяла вечност. Случваше се в този час магьосници, прекалили с бирите, да забързат на шега часовника – но не и в четвъртък вечер.Последните краски на залеза огряваха Витоша. Следи от самолети, стопили се в синевата, пресичаха въздуха. А софийските улици се потяха в хаоса на трафика. Автомобили, запълнили плътно булеварда, ръмжаха нетърпеливо. Край тях търчаха минувачи, нарамили пълни торби. Улични музиканти се мъчеха с пълно гърло да заглушат гълчавата. Раздавачи на листовки, вдъхновени от общия ритъм, хвърляха брошурите си където сварят. Пред дюнерите на Сточна гара се виеше дълга опашка.Смяната на Саабир беше свършила преди двайсет минути. Щом доближеше вратата, отнякъде изскачаше нов клиент, стиснал заплашително касовата си бележка. Саабир хвърляше бегъл поглед на бележките, без да ги докосва. После с нежелание се връщаше към работния плот и се заемаше да реже късове телешко и да чука яйца върху нажежената скара. Вършеше всичко на автопилот. Вътрешният огън бумтеше в гърдите му.– Саабире, какво правиш още тука бе?Беше Жоро – колегата, застъпил смяна преди малко. Саабир опакова два средни дюнера и ги постави в най-близката протегната към него ръка. Изтри чело с крайчеца на престилката и помисли: \"Дано не объркаме много поръчки\". Обърна се към Жоро и надигна рамене.– Много работа.Колегата се ухили и го смушка на шега. Макар че беше дошъл преди малко, вече вонеше на кайма и канела.– Още ли не си разбрал? Тука винаги е \"много работа\". Айде тръгвай, че утре си първа смяна.Саабир кимна и се запъти към изхода с нови сили. На пътя му веднага се изпречи нов клиент – дама с тесен, тъмен костюм и руса коса, вдигната на кок.– Извинявам се – каза тя без всякаква извинителна нотка. – Аз имах и два големи айряна!Саабир въздъхна и погледна към подадената касова бележка. Понечи да се върне обратно, но Жоро го спря и дръпна бележката от ръката на жената.– Да не си посмял, мой човек. И този път си вземи якето, че вънка е страшен клинч. Заповядайте, госпожа!Жоро подаде две пластмасови бутилки от хладилника на жената. Саабир използва момента и ловко се шмугна през опашката от недоволно мърморещи клиенти.– Много работа, ей – подвикна колегата след него.– Много работа – повтори Саабир и махна на излизане.Веднага го лъхна хладният януарски въздух. Той навлече якето право върху мръсната си престилка. Никога не му беше студено – вътрешният огън го сгряваше. Ала колегите му изпадаха в паника само при мисълта, че може да излезе вън без яке. Те не знаеха за вътрешния огън, не знаеха защо е толкова отдаден на работата си. Непрестанно нагрятата скара, която плашеше повечето, го зареждаше.Саабир измъкна цигара от якето си и я стисна с устни. Заглади назад косата си и избърса по навик с ръкав брадата си. Пресече набързо канала и сви по една странична уличка. Тя беше отделена от гълчавата на трафика и побираше сума ти стари къщи, в които живееха дори по-стари хора.Уличните лампи още не светеха, в тъмнеещото небе слабо блещукаха шепа звезди. Саабир вървеше бавно и умислено. Скоро клаксоните на колите и виковете на хората останаха зад гърба му и се сляха в общ смътен шум. По околните покриви гълъби гукаха сънено.Саабир извади амулета си – малка квадратна, хромирана запалка. Натисна с палец капачето, без да я доближава до лицето си. При все това след секунди върхът на цигарата пламна в червено. Саабир вдиша дима с наслада и продължи по улицата. Зад гърба си чу тихо потракване, но не му обърна особено внимание. Времето се беше стоплило – реши да поеме към квартирата си по заобиколен маршрут.Беше четвъртък и Саабир с нетърпение очакваше уикенда. Преди две години, когато пристигна в България, този навик му се струваше особен. Но колегите го увериха единодушно, че да чакаш края на седмицата, си е цял български обичай. \"Всеки тук мрази работата си, разбираш ли? – обясни му Жоро. – Затова чакаме петъка – за да забравим за нея.\" \"А ако не може забрави?\", попита Саабир объркан. \"Ако не може забрави – пие повече\", през смях отвърна колегата му.Но за нетърпението на Саабир имаше лична причина. Всеки петък той се събираше с новите си приятели на едно тайно място – място, където всички бяха като него. Повечето софийски магьосници не притежаваха вътрешен огън, но сред тях той се чувстваше почти като у дома. Освен това имаше доста алкохол.Потракването зад Саабир стана по-настойчиво – не само продължаваше, но и го приближаваше. Той беше учтив човек, но хич не обичаше да му влизат в личното пространство. Обърна глава – очакваше да види някой пенсионер, излязъл за вечерната си разходка. Ала насред тротоара, изправен чинно като войник, стоеше дървен бастун.\"Магия\", помисли Саабир.Рядко се срещаше в града такова явно заклинание – още повече в пиков час, близо до центъра. Тукашните магьосници многократно го бяха предупреждавали за възможни провокации. \"Избягвай всякаква видимост – съветваше неговият другар Свилен. – България е малка страна, а София – още по-малък град. Едно заклинание, особено от школа като огнената, веднага ще издаде къде си. Ако някой пожелае да те открие – за добро или лошо – това ще е най-лесният начин.\"Саабир се постара да запази самообладание. Oбърна се напред, решен да продължи разходката, сякаш нищо не се бе случило. Но във въздуха пред него се носеше тъмно петно. Приближаваше Саабир с леко клатушкане и скоро доби очертанията на цилиндър, черен и опърпан. Магьосникът стисна по-силно хромираната запалка.\"Какво е това, невидими хора? – помисли си. – Или просто някаква нелепа шега?\" Във всеки случай приближаващите предмети не вещаеха нищо добро. Той впи зъби в цигарата си и промълви:– Спри сега или лошо.Цилиндърът застина на място – може би се колебаеше? След няколко секунди все пак продължи напред – бавно, с отмерената скорост на неизбежното. Зад гърба на Саабир бастунът все тъй потракваше по паважа.– Добре тогава.Мъжът протегна ръка напред и натисна капачето на запалката. Вътрешният огън се разбушува в гърдите му, Саабир се завъртя в кръг и занарежда:– Хаммайати уа-яннарПриключи със заклинанието точно когато завърши кръга. Пламъците се извиха около него с хищно свистене – ярки, синьо-жълти, озариха призрачните предмети и Саабир съзря под тях две дълги, мътни сенки. Отвори уста сащисан, цигарата клюмна надолу и полетя към пламъците.– Какво сте вие?! – прошепна мъжът.Сенките продължиха настъплението си в тягостно мълчание. Промушиха се невредими между магическите пламъци и сетне се нахвърлиха отгоре му. Саабир се помъчи да избяга от призрачните им, хладни пръсти. Свършен беше – все пак сенките не се боят от пламък. Вътрешният му огън угасна едновременно с пожара вън.Предсмъртен вик разбуди таванските гълъби. Те запляскаха с криле, загукаха. Пооправиха перушината си и отлетяха в нощта.Магическите пламъци изтляха и на свой ред се стопиха в мрака. Известно време улицата остана пуста. После отнейде изскочи малка, красива котка. Козината ѝ беше с цвета на небе преди буря, а очите – зелени като изумруд. С грациозни движения котката се спусна по улицата, където все още личаха следите от огъня. Беше останала единствено цигарената угарка. Котката я доближи и побутна с лапа.След минута високите лампи най-сетне светнаха. Откъм Сточна гара ехтяха крясъците на минувачи и нервните клаксони на шофьори. На улицата нямаше никого. Сивата котка отново беше изчезнала из потайните градски лабиринти.", "date": "2017.05.19", "title": "Откъс от \"Софийски магьосници\" на Мартин Колев"}
{"url": "http://www.dnevnik.bg/kultura/2017/05/19/2973958_izlojba_razkazva_istoriiata_na_chehite-stroiteli_na/", "text": "Документална изложба на 26 платна с оригинални снимки, писма и друг архивен материал разказва историята на чехите, спомогнали за развитието на България през XIX и началото на XX век. \"Българските чехи\" беше открита във вторник, в изложбената зала на Държавна агенция \"Архиви\", пише на сайта си агенцията, , която е инициатор на проекта заедно с Българската телеграфна агенция. Сред личностите, които са представени, са Константин Иречек, Иван Мърквичка, братята Георги и Богдан Прошек.Преди да бъде показана в изложбената зала на агенция \"Архиви\" София, изложбата \"Българските чехи\" е била представена в Народната библиотека в Прага, където е постигнала сериозен интерес. Поводът за нея е, че тази година се навършват 170 години от рождението на Георги Прошек.Експонатите а събирани от Централния държавен архив, държавните архиви в София, Пловдив, Варна, Сливен, Шумен и Благоевград, Научния архив на Българската академия на науките, Националната художествена галерия и частни колекции. Куратотор е фотографът Иво Хаджимишев.\"Изложбата представя някои от най-известните чехи, записали със златни букви имената си в българската история\" пишат от агенция \"Архиви\". След Освобождението през 1878 г. в България от Австро-Унгарската империя започват да идват много предприемчиви и добре обучени специалисти, които изключително много спомагат за развитието на държавата. Сред тях са чешки специалисти в различни отрасли на производството – занаятчии, полиграфи, пивовари, строители, както и художници, учители,архитекти, историци, музиканти.\"Българските чехи\" може да бъде видяна в изложбената зала на агенцията \"Архиви\" на ул. \"Московска\" № 5 2 юни 2017 г.,", "date": "2017.05.19", "title": "Изложба разказва историята на чехите-строители на модерна България"}
{"url": "http://www.dnevnik.bg/na_put/2017/05/19/2973887_da_preotkriesh_andite_s_vlak/", "text": "Туристите в Перу получават изцяло нова възможност да опознаят южноамериканската страна с пускането на луксозен влак, предлагащ хотелски условия, информира ДПА.Влакът \"Белмонд Андиън експлорър\" (Belmond Andean Explorer) по същество е пътуващ хотел, движещ се по най-високата в света железопътна отсечка - между град Куско и езерото Титикака.В него има място за максимум 48 гости, които могат да отседнат в двойни купета тип каюта със самостоятелна баня.Туристическата компания Белмонд (Belmond) е оператор и на панорамния влак \"Белмонд Хирам Бингам\" (Belmond Hiram Bingham), който превозва туристите до древния град на инките Мачу Пикчу.Еднократни билети за луксозния влак няма, само пълни пакети с различна продължителност, включващи дневни екскурзии до островите за плуване в езерото Титикака. (БТА)", "date": "2017.05.19", "title": "Да преоткриеш Андите с влак"}
{"url": "http://www.dnevnik.bg/bulgaria/2017/05/19/2974056_lozan_panov_zapochva_razgovori_s_parlamentarnite_sili/", "text": "Председателят на Върховния касационен съд (ВКС) Лозан Панов заяви, че започва поредица от срещи с парламентарно представените партии по въпроса за съдебната реформа. Той даде заявката преди срещата си с премиера Бойко Борисов днес, провокирана от липсата на институционални реакции след на издателя на в. \"Сега\" Сашо Дончев с главния прокурор Сотир Цацаров и бившия член на ръководството на БСП Георги Гергов.\"Срещата с премиера е част от бъдещи срещи с всички парламентарно представени формации с оглед на бъдещи законодателни промени във връзка с реформата в съдебната система\", заяви Панов. Той добави, че ще настоява да се води протокол от днешния разговор с Борисов.Председателят на ВКС добави, че с премиера ще бъде коментиран и въпросът за срещата между Сашо Дончев и главния прокурор. Той коментира и  по въпроса с мотива, че не е \"разследващ орган или следовател\" и че  за действие в разрез с конституцията.\"Президентът направи своя избор, нека да уважим това\", посочи той. Панов допълни, че продължава да очаква среща с държавния глава, тъй като в  не е искал единствено реакция за срещата, а и президентът да инициира дебат за промени в конституцията.", "date": "2017.05.19", "title": "Лозан Панов започва разговори с парламентарните сили за съдебната реформа"}
{"url": "http://www.dnevnik.bg/politika/2017/05/19/2974063_valeri_simeonov_jertvi_sme_na_lov_na_veshtici_da_ne/", "text": "Вицепремиерът Валери Симеонов (\"Обединени патриоти\") заяви, че настоява в. \"Сега\" да предостави аудиозапис от разговора му с репортера и заяви, че : \"През 70-те години на миналия век като студент ме водиха в лагера \"Бухенвалд\". Като се замисля, кой знае какви майтапчийски снимки сме си правили там.\"\"Искам да чуя аудиозаписа. Ако не го чуя, ще го изискам от съда\", заяви Симеонов пред \"Нова телевизия\". Обясни, че се бил обадил на репортера на вестника, който преди това го търсил за коментар за  на вече бившия зам. регионален министър Павел Тенев (предложен от партията му НФСБ). Вицепремиерът отново каза, че няма да подаде оставка, както поиска опозицията, защото не тя го била избрала.\"Аз смятам, че сме жертви на един лов на вещици, да не кажа на лов на фашисти\", смята той. По думите му имало \"отвратителна кампания срещу хора, които нямат такова мислене\".Симеонов определи снимката на Павел Тенев като една нелепа шега, която в никакъв случай не трябва да бъде във \"Фейсбук\" страницата на една публична личност, и добави, че я укорява.По повод второто уволнение заради  Иво Антонов, Валери Симеонов прогнозира, че анонсираното му уволнение може да завърши с осъдително решение срещу министерството и възстановяването му на работа.Вицепремиерът разказа, че при научаването за уволнението си Антонов е изпаднал в прединфарктно състояние и в момента е в реанимация. Определи го като предан човек и изключителен професионалист. \"Как пък някой не си зададе въпроса тази снимка дали не е монтаж? Заради тази снимка той беше разпъван на кръст от медиите преди три години, не беше установено никакво закононарушение\", заяви Валери Симеонов.Той добави, че холокостът е една от най-зловещите страници в човешката история, а режимът на Сталин не е по-различен от този на Хитлер. \"Аз съм бил в \"Бухенвалд\", аз знам какво може да изпита човек, след като види всичките тези зверства\", каза Симеонов. Според него се вменява, че в редовете на \"Обединени патриоти\" има фашизъм.", "date": "2017.05.19", "title": "Валери Симеонов: Жертви сме на лов на вещици, да не кажа на лов на фашисти"}
{"url": "http://www.dnevnik.bg/sport/2017/05/19/2974092_d-r_angel_lozanov_napuska_nacionalniia_otbor_po_leka/", "text": "Дългогодишният лекар на националния отбор по лека атлетика Ангел Лозанов напуска. Той се оттегля от поста, който заемаше от 1982 г., заради решението на Българската федерация по лека атлетика (БФЛА) да обжалва  и обвиненията към него по Лозанов определи действията на президента на БФЛА Добромир Карамаринов и Националната агенция по антидопингов контрол като национално предателство. Той допълни, че се чувства обиден от отношението на федерацията и множеството обвинения към него, че е причина за положителната проба на Дънекова.Състезателката на 3000 м с препятствия беше  в извънсъстезателен тест по време на олимпийските игри през 2016 г. Това беше първата положителна проба в Рио, а лекоатлетката получи остри критики от федерацията и спортния министър Красен Кралев, които Последваха дълги месеци на чакане, в които противно на обичайните практики в подобни случаи липсваше наказание за Дънекова. В крайна сметка случаят беше прехвърлен на дисциплинарната комисия на Българския олимпийски комитет, която установи, че \"Обиден съм на българската федерация. Някои от треньорите и ръководството опитаха да обвинят мен, което се доказа, че не е така. Обиден съм и за това, че федерацията заедно с Националната агенция по антидопингов контрол обжалва решението на нашия олимпийски комитет. За мен това е престъпление спрямо националните интереси\", заяви д-р Лозанов пред Би Ти Ви.Той допълни, че зад действията на Карамаринов стои личен интерес. \"Още в Рио Добри Карамаринов обяви, че Дънекова ще получи най-строгото предвидено наказание - четири години. Сега иска да си изпълни обещанието. Това е причината\"\"Не е тайна, че той е първи вицепрезидент на европейската асоциация по лека атлетика и в стремежа си да угоди на тази организация жертва наш състезател\", допълни дългогодишният лекар на националния отбор.", "date": "2017.05.19", "title": "Д-р Ангел Лозанов напуска националния отбор по лека атлетика заради случая \"Дънекова\""}
{"url": "http://www.dnevnik.bg/bulgaria/2017/05/19/2974116_na_maturata_dnes_sa_se_iavili_96_ot_zrelostnicite/", "text": "На днешния държавен зрелостен изпит по български език и литература са се явили 96% от допуснатите 50 808 зрелостници, съобщиха от пресцентъра на Министерството на образованието и науката (МОН).Рано тази сутрин в МОН репортерът Виктор Борисов от телевизия \"България Он Ер\" генерира изпитния вариант, който е генериран от възможни 11 718 750 комбинации.Тестът се състои от 3 модула - първият съдържа 30 затворени въпроса и носи 30 точки; вторият е с 10 въпроса със свободен отговор и работа с текст, които носят 40 точки; третият е тема от посочено произведение от изучаван български автор, по която дванадесетокласниците ще пишат аргументативен текст-есе или интерпретативно съчинение. Този модул също носи 30 точки.Същевременно днес се провежда и националното външно оценяване по български език и литература за седмокласниците. В 8.50 часа репортерът на БНТ Елиана Димитрова изтегли Вариант II.Тук учениците работят по два модула. Първият е с продължителност 60 минути и включва въпроси със затворен и със свободен отговор, а вторият е 90 минути и в него учениците ще правят преразказ на непознат текст с дидактическа задача. Очаква се на националното външно оценяване по български език и литература да се явят над 57 хиляди седмокласници.Отговорите за двата изпита ще бъдат публикувани по-късно днес на сайта на МОН.", "date": "2017.05.19", "title": "На матурата днес са се явили 96% от зрелостниците"}
{"url": "http://www.dnevnik.bg/sport/2017/05/19/2974109_kanada_-_rusiia_i_shveciia_-_finlandiia_sa/", "text": "Канада и Швеция очаквано допълниха полуфиналите на световното първенство по хокей за мъже. Те се присъединиха към Русия и Финландия, които по-рано си осигуриха участие във финалната четворка на шампионата, който се провежда в Кьолн и Париж.В спор за място на финала действащият шампион Канада ще се изправи срещу Русия, а Швеция срещна Финландия в скандинавското дерби. Полуфиналите са на 20 май, а битката за златото и мачът за бронзовите медали са на 21 май.Защитаващите титлата си канадци преодоляха четвъртфиналите след победа над Германия с 2:1. Шампионите поведоха три минути преди края на първата третина, когато при числено предимство Майк Шайфеле оползотвори подаване на Райън О'Райли. Канадците продължиха да доминират, но блестящите намеси на вратаря Филип Грубауер дълго време запазваха резултата. Две минути преди края на втората третина Джеф Скинър най-накрая прекърши съпротивата на домакините след комбинация между Майк Матисън и Шайфеле.В 53-ата минута Яник Зайденберг върна един гол за Германия, а Грубауер завърши двубоя с 48 спасявания при 50 удара към вратата на бундестима.Швеция също не допусна изненада и отстрани Швейцария след успех с 3:1. Никлас Бакстрьор откри резултата само след четири минути игра. Гаетан Хаас изравни осем минути по-късно, но Вилиам Ниландер и Александър Едлер материализираха превъзходството на шведите с голове в 34-ата и 44-ата минута. ", "date": "2017.05.19", "title": "Канада - Русия и Швеция - Финландия са полуфиналите на световното по хокей на лед"}
{"url": "http://www.dnevnik.bg/sviat/2017/05/19/2974114_sasht_udariha_podkrepiani_ot_iran_milicii_zastrashili/", "text": "Американските въоръжени сили са нанесли въздушни удари по проправителствена милиция в Сирия, тъй като тя заплашвала подкрепяни от Съединените щати бунтовници и американски войници, предадоха агенциите \"Ройтерс\" и \"Франс прес\".Този ход е важен по две причини: за пръв път армията на САЩ директно защитава протежетата си в Сирия и дава сигнал, че ще противостои на регионалните амбиции на Иран.Американски официален източник, пожелал анонимност, заяви пред \"Ройтерс\", че ударът бил нанесен близо до град Ат Танф, Южна Сирия. В Ат Танф се намират американски и британски спецчасти, които съветват и обучават опозиционна група, наречена \"Магхауир ал Таура\", или \"Командосите на революцията\".Той бил предшестван от предупредителни изстрели, които американски военен самолет произвел, за да разубеди бойците на проправителствената сирийска милиция.Представител на САЩ в областта на отбраната каза пред \"Франс прес\", че конвоят на силите нане отговорил на предупрежденията и продължил да се приближава към лагера на подкрепяните от Съединените щати бунтовници близо до границата на Сирия с Йордания. Той пренебрегнал дори \"очевидни руски опити за разубеждение\". Източник на подкрепяните от САЩ бойци твърди, че конвоят се е състоял от сирийски и подкрепяни от Иран милиции.Ударите не показват промяна в намеренията на САЩ в Сирия, отбелязва агенция \"Ройтерс\". САЩ не се опитват да засилват военната си роля в сирийския конфликт, но ще защитават своите военни, ако те са заплашени. Това заяви вчера министърът на отбраната Джеймс Матис. Нападението обаче демонстрира, че гарнизонът в Ат Танф е под натиск. Ат Танф се намира в региона Бадия, известен още като \"сирийската степ\" - големи, рядко населени пустинни територии, които се простират до границите с Йордания и Ирак. По-рано този месец обяви овладяването му за приоритет.В последните два месеца бунтовниците успяха да овладеят част от него, изтласквайки \"Ислямска държава\", и разтревожиха . Източници от опозицията твърдят, че сирийската армия и подкрепяни от Иран милиции изпращат стотици войници и танкове в град Сабаа Бияр, който се намира в региона и е близо до стратегическия път между Дамаск и Багдад. Този маршрут някога бе канал за внос на ирански оръжия.Тези удари са доказателство, че САЩ ще работят за сдържането на Иран, коментира анализаторът от \"Института за близкоизточна политика\" Хасан Хасан пред Си Ен Ен.За втори път в шестгодишната война американски самолети удрят ирански пълномощници в Сирия. Освен това Пентагонът за пръв път предоставя въздушна защита на арабските си съюзници. Това е важно по няколко причини.Първо, случва се седмици след  върху въздушната база \"Шайрат\" - първата пряка намеса на САЩ във войната. Второ, случва се часове след като президентът Доналд Тръмп напусна Вашингтон за , която включва Ерусалим и Рияд. Трето, вчера Вашингтон наложи санкции върху двама висши ирански политици, единият от които е уреждал продажба на експлозиви и е подкрепял и по други начини Сирия. Вторият е директор на организация, отговорна за оръжейна програма на Иран.Четвърто, ударите бяха нанесени след брифинг на Държавния департамент за съществуването на от затвор в Дамаск. Подобни обвинения циркулират в международните медии от месеци, но Вашингтон за пръв път ги потвърждава.Иран вероятно има експанзионистки амбиции, на които САЩ пречат, като увеличават \"твърдата си сила\" в района, твърдят източници от опозицията.Присъствието на САЩ и вероятните дългосрочни последици от него карат режима на Башар Асад да се противи на съдействието на опозицията в борбата срещу  Сега Дамаск и Техеран искат да предотвратят действията на подкрепяните от САЩ бунтовници на юг, дори ако това означава да пречат на коалицията срещу джихадистите.Бунтовническата групировка \"Лъвовете на източната армия\" (\"Джаиш Усуд ал Шаркия\") твърди, че силите на правителството им пречат да се бият с \"Ислямска държава\" и че ирански милиции са завладели територия, която те са освободили от джихадистите.\"Руснаците, иранците и режимът ни притискат. След като освободихме някои райони, те дойдоха и ги превзеха\", съгласен е Муханад ал Талла, командирът на опозиционната групировка в Ат Танф. \"Опитват се да отворят магистралата от Багдад до Дамаск, с други думи – от Техеран до Бейрут. Напредват към нас и към Източна Сирия вече от две седмици.\"По-рано този месец Русия, Иран и Турция се да създадат \"зони за деескалация\", вероятно с целта да изпреварят американски план за създаване на безопасни зони в Сирия. През март държавният секретар Рекс Тилърсън заяви, че Вашингтон ще установи \"временни зони за стабилност\", които да позволят на бежанците да се върнат. Източници от департамента твърдят, че Москва нарочно е използвала същата формулировка на срещата в Астана.Според някои анализатори в дългосрочен план подобна политика ще се равнява на разделянето на Сирия. Източници от разузнаването твърдят пред \"Ройтерс\", че американските и британските спецчасти работят в Ат Танф с идеята да имат по-голяма роля в изтласкането на \"Ислямска държава\" от източната провинция Деир Еззор. Това прави увеличаването на американския гарнизон на юг вероятно.", "date": "2017.05.19", "title": "САЩ удариха подкрепяни от Иран милиции, застрашили американски и опозиционни бойци в Сирия"}
{"url": "http://www.dnevnik.bg/sviat/2017/05/19/2973990_frenskiiat_ekoministur_produljava_politikata_na_oland/", "text": "Новият министър на околната среда, който ще отговаря и за енергетиката, заяви в телевизионно интервю, че до 2025 г. делът на ядрената енергия във Франция трябва да намалее до 50% и трябва да се закрият най-старите реактори. Никола Юло е известен от много години като природозащитник, документалист и активист в страна, където ядрените централи произвеждат около 75% от енергията и дават работа на около 200 000 души.\"През 2025 г. делът на ядрената енергия в сравнение с това, което е било вчера, а не утре, трябва да е 50%\", каза той пред France 2. Това е потвърждение за спазване политиката на предишния президент социалист Франсоа Оланд, който обеща същите параметри. Много от ядрените централи в страната остаряват и технологичният им живот ще се изчерпи някъде през 30-те години.Избирането на Еманюел Макрон за президент предизвиква поскъпване с 20% на акциите на енергийния гигант \"Електрисите дьо Франс\" (EDF), защото се очакваше от пробизнес настроения държавен глава завой в енергийната политика. Като икономически министър Макрон задвижи рекапитализацията на компанията, както и съюза ѝ с \"Арева\" и бе откровен привърженик на френския проект за нова британска ядрена централа в Хинкли Пойнт. Новият премиер Едуар Филип е работил като лобист за \"Арева\" в периода 2007 - 2010 г.След назначаването на Юло в сряда акциите на EDF се обезцениха със 7%, защото се разбра, че тези надежди са се оказали прибързани.\n    Част от проблемите на компанията идват от това, че за Хинкли Пойнт ѝ трябват над 21 млрд. евро плюс 50 млрд. евро за обновяване и модернизиране на ядрените ѝ централи във Франция.Юло допълни, че реакторът във Фесенейм на границата с Германия ще бъде спрян след консултации и на приемлива социална цена. Решението за затварянето на най-старата АЕЦ на Франция бе взето от борда на EDF (85% от компанията се контролират от държавата) през януари след натиск от Берлин и европейските директиви за разнообразяване на енергийните източници в националните икономики.В замяна EDF ще получи обезщетение от 490 милиона евро за спирането на реакторите и преквалифицирането на 850 служители. Мощностите във Фесенейм трябваше да бъдат спрени още през миналата година, но сега това, изглежда, ще стане през 2018 г. Те ще бъдат компенсирани с реактор от трето поколение във Фламанвил, но той трябваше да заработи през 2012 г., а след експлозия през февруари този срок се измества за догодина и разходите за него се увеличават почти три пъти спрямо първоначално заложеното.Юло е бил съветник на няколко президенти, но досега е отказвал министерски постове, предложени му от Жак Ширак, Никола Саркози и Франсоа Оланд. Сега 62-годишният министър обяснява, че е приел поканата на Макрон, \"защото мисля, макар да не съм сигурен, че има нова политическа ситуация, предлагаща възможност за действия и не мога де пренебрегна това\".Той е смятан за прагматичен, а не за войнстващ природозащитник и EDF е сред спонсорите на неговата фондация.Според него едно от най-големите предизвикателства пред Франция е устойчивото преминаване на EDF от ядрени към възобновяеми източници. Докато в други страни се ускорява енергийният преход, EDF се сближава с ядрената \"Арева\", инвестира огромни средства в атомни централи и недостатъчно във възобновяеми източници, допълни Юло. Запитан кога смята, че Франция трябва да се раздели с ядрената енергия на своите 58 реактора, той отвърна: \"Това е средносрочна цел.\"", "date": "2017.05.19", "title": "Френският екоминистър продължава политиката на Оланд за свиване на ядрения сектор"}
{"url": "http://www.dnevnik.bg/citat_na_deniia/2017/05/19/2974091_citat_na_denia_srednata_rabotna_zaplata_e_kato_zele/", "text": "Това заяви председателят на бюджетната комисия в парламента Менда Стоянова (ГЕРБ) пред Би Ти Ви. По отношение на минималната работна заплата, чието  от Върховния административен съд, тя посочи, че причината е в процедурно нарушение и размерът ѝ няма да бъде намален. Добави, че бюджетът предвижда ръст на средната работна заплата и доходите като цяло, така че е нормално да се увеличава и минималната заплата.\"Не виждам причина минималната работна заплата да не стане 610 лева до 2020 г.\", каза още Стоянова. Тя припомни, че приетата от кабинета тригодишната бюджетна прогноза предвижда в следващите три години да има по около 10% ръст на минималната заплата за всяка една година.Държавната хазна е пълна, като преизпълнението на приходите за първото тримесечие на 2017 г. е над 650 млн. лева, каза пред Би Ти Ви.Във фискалния резерв в момента има около 12,5 млрд. лева, добави тя и посочи, че тепърва предстоят големи разплащания. \"Още тази година ще имаме падеж на голяма емисия около 2 млрд. лева и в края на годината ще има намаление на дълга към брутния вътрешен продукт поне с 4-5%\", каза Стоянова.Тя изтъкна, че това, че има пари в резерва, означава, че държавата е финансово стабилна, но не означава, че трябва да се харчи с лекота. \"Пари за всички едновременно няма и няма как да има. Преди това трябва някой да ги изработи тези пари, и то да ги изработи с висока добавена стойност, а не с минималната си работна заплата\", заяви Менда Стоянова.", "date": "2017.05.19", "title": "Цитат на деня: Средната работна заплата е като зеле със свинско"}
{"url": "http://www.dnevnik.bg/sviat/2017/05/19/2974151_vlastta_i_opoziciiata_v_albaniia_se_sporazumiaha_za/", "text": "Албанските политически партии постигнаха компромис и отложиха парламентарните избори с една седмица - от 18 юни на 25 юни, след интензивни преговори с посредничеството на високопоставен американски служител.След тричасов разговор премиерът Еди Рама от управляващата Социалистическа партия и Лулзим Баша от главната опозиционна Демократическа партия заявиха пред репортери, че са постигнали споразумение, предаде \"Асошиейтед прес\", цитирана от БТА. То може да възроди и процеса за . Споразумението предвижда създаването на институции за оценка на съдиите и прокурорите като първа стъпка към независимата съдебна система, която е ключово условие в преговорите.Опозицията ще контролира седем министерства, като посочи технократи, които да ги ръководят. Сред тях е и вътрешното министерство. Отново опозицията ще посочи и председателя на изборната комисия.Американският заместник-помощник държавен секретар  им предаде в понеделник предложение от европейски депутати и друго от Рама като база за преговори. парламента от февруари и отказа да се регистрира за изборите, твърдейки, че кабинетът на Рама ще манипулира вота.В коментар на страницата във \"Фейсбук\" на американското посолство в Тирана американският посланик Доналд Лю приветства двамата политически лидери, дипломатите, участвали в посредничеството, и \"албанците за тяхното търпение и вяра в силата на демокрацията в Албания\". Ние с нетърпение очакваме избори с участието на всички политически партии в Албания, отбеляза той.Двама германски евродепутати - Дейвид Макалистър и Кнут Флекенщайн, които съставиха компромисното предложение, заявиха, че са \"много доволни, че посредничеството на ЕС и САЩ за слагане край на политическата криза в Албания, е успешно\". Организацията за сигурност и сътрудничество в Европа (ОССЕ), която ще следи изборите в Албания, също приветства постигнатото споразумение.Председателят на албанската Демократическа партия Лулзим Баша заяви, че \"подходящите условия за свободни и честни избори се създават чрез политически диалог\" и изрази решимостта на опозицията да продължи с прилагането на големия проект на новата република, предаде агенция АТА.Пред поддръжници на демократите при палатката на движението на протестите на опозицията, Баша заяви вчера, че всичко е станало реалност само благодарение на съпротивата и единството на гражданите.Битката за свободни избори, заяви Баша, бе увенчана днес не със свалянето на правителството, а само на половината от него. Сега започва ново движение за възвръщане на властта на гражданите, подчерта той.", "date": "2017.05.19", "title": "Властта и опозицията в Албания се споразумяха за избори през юни"}
{"url": "http://www.dnevnik.bg/biznes/2017/05/19/2974124_zapochva_proverka_dali_svetovnite_kompanii_prodavat_v/", "text": "От понеделник - 22 май, български експерти започват да взимат проби от основни хранителни продукти на световни производители в две от старите държави - членки на ЕС. Показателите ще се сравняват със същите продукти, продавани в България. Това съобщи по време на парламентарния контрол министърът на земеделието Румен Порожанов.Пробите ще се взимат до 30 юни, след това започват анализите по определени от Българската агенция по храните показатели.Ще се изследват  шоколадови изделия, безалхкохолни напитки, месни и млечни продукти, детски храни, каза Порожанов и уточни, че компаниите производители са от Швейцария, Дания, Холандия, Франция. Словакия, Чехия, Унгария и Хърватия са потвърдили наличие на разминаване в показателите на стоките на техния пазар и същите - на пазарите от Западна Европа, каза Порожанов.Работната група за изясняване на фактите на българския пазар е създадена на 13 март под егидата на Българската агенция за безопасност на храните. Досега тя е уточнила кои храни ще се изследват и по кои показатели.", "date": "2017.05.19", "title": "Започва проверка дали световните компании продават в България храни с различни показатели"}
{"url": "http://www.dnevnik.bg/politika/2017/05/19/2974108_cacarov_ot_nishto_ne_se_strahuvam_zashtoto_ot_nishto/", "text": "Главният прокурор Сотир Цацаров, който до момента само два пъти е коментирал срещата си с бизнесмена и издател Сашо Дончев и бившия член на ръководството на БСП Георги Гергов, реши да каже \"няколко думи\", защото е изчакал да чуе всички \"словесни упражнения върху моето име\". От Брюксел Цацаров говори пред кореспондента на БНТ и повтори част от нещата, които вече е заявявал: че не вижда проблем в срещата, защото не е нарушил закона, защото лицата не са криминално проявени или престъпници. и я противопостави на това, което се тиражира от сайтовете, близки до депутата Делян Пеевски - че председателят на Върховния касационен съд (ВКС) Лозан Панов се е срещал с адвокат Иван Тодоров. Нещо, което самият Тодоров отрече, а Цацаров намесва и члена на съдебния съвет Калин Калпакчиев, без да споменава името му, като пита дали е редно той да се среща с лидер на политическа партия. Главният прокурор визира отново публикации в медиите, близки до Пеевски, в които беше публикувана снимка на Калпакчиев, бившия правосъден министър Христо Иванов и съдия Мирослава Тодорова. Първоначално мнозинството поиска проверка, но след това се отказа.Главният прокурор отново обвини Панов в преследване на политически цели и говори абстрактно за тези, които се упражняват върху него. Вместо традиционния сценарий, с който Цацаров оприличава различни случки, този път той казва за срещата: \"нещата се преекспонираха целенасочено\", защото той не \"бил отишъл на скрито място, не съм отишъл по нощите, не съм отишъл да се крия някъде си\".По т.нар. ЦУМ-гейт аз нямам какво да крия. Предпочетох да замълча, докато чуя всички, поне повечето, словесни упражнения върху моето име. А те бяха, общо взето, подредени от появата на един клип в youtube до момента, в който се стигна до обръщения до държавния глава, до писания до Европейската комисия. Ок, всеки има право на това. Но след като тия упражнения в крайна сметка продължиха достатъчно време, мисля, че добре е и аз да кажа няколко думи. Просто не защото до момента съм мълчал и съм се пазил, а защото реших, че човек трябва да подходи към всичкото това с разум, търпение и в същото време с много мисъл, съзнавайки истинските цели на тези, които, общо взето, са в центъра на този режисиран театър.,не едва ли не а пряко, ако цитираме едно писмо до президента на републиката, под заплаха устоите на правовата държава.Хайде да говорим сериозно и да говорим съвсем реално.Срещата не е нерегламентирана. По една проста причина дори – у нас регламент за такива срещи няма. В същото време всичките тези, които твърдят, че срещата е нерегламентирана, не казаха и дума за това, че като такива срещи според тях са толкова грешни, дайте пък тогава да въведем механизъм, подобно на американския sunshine government act, в който всичките тези срещи станат явни. Ама не само моите – и на председателя на Върховния касационен съд, и на членовете на Висшия съдебен съвет, а защо не и на хората от изпълнителната власт. А по отношение на всички магистрати и, разбира се, срещата с адвокати.Срещата освен всичко друго била тайна. Срещата не е тайна, срещата е в ЦУМ – на 200 метра от Съдебната палата.Защото си представете, че някои от участниците не е искал да се появи в Съдебната палата. И защото още нещо – аз не намирам нищо нередно да се видя с хора, с които хора аз отивам с изначалното съзнание, че няма да дискутирам проблеми, свързани с моята длъжност, и ще си тръгна, както съм си тръгнал, без да обещавам, ангажирам, злоупотребявам с длъжността си.Отишъл съм с охраната от НСО, от която, ако трябва да съм честен, по закон нямам право дори да се откажа. Тя е постоянно с мен през целия ми ежедневен живот.Срещнал съм се защо – защото мисля, че при такива срещи човек трябва да притежава елементарна коректност и възпитание, иначе може би и аз трябваше да пусна един клип в youtube. Но едва ли бих го такава трапезна обстановка.Да кажем и още нещо – срещата не е с обвиняеми лица, не е с разследвани лица. Срещата не е с лица, които дори са обект на проверка. Нека бъдем съвсем честни в това, когато се правят упражнения върху името на главния прокурор. Защото, независимо от това дали аз имам позитивни или негативни чувства към лицето Сашо Дончев, Сашо Дончев не е обект на проверка. Сашо Дончев не е престъпник. Георги Гергов също не е престъпник. Следователно мисля, че в крайна сметка се стигна до едно положение, при което нещата се преекспонираха съвсем целенасочено.Следователно всеки опит да ми се вменяват такива грехове и едва ли не престъпления, пак според прочутото писмо, е, меко казано, необоснован.Никой нямам предвид по една проста причина (бел. ред. - на въпрос кой не е искал да отиде в Съдебната палата). Смятам, че когато човек в личния си живот се среща с хора, просто трябва да има елементарна коректност и елементарно възпитание.Не защото ме е страх от нещо – по простата причина, че няма от какво да се страхувам, защото няма от какво да се срамувам.И нека задам един въпрос, той няма да е един, на тия, които, общо взето, се опитват да поддържат тоя огън ежедневно. Грешно е да се срещнеш на 200 метра от Съдебната палата в ЦУМ с Георги Гергов и Сашо Дончев. Грешно обаче не е тогава да посетиш адвокатска кантора на може би една от най-известните и най-маститите адвокатски фирми в София, това не е грешно? Грешно е аз да отида на тази среща, не е грешно член на ВСС - същият този, който пише писъмца навсякъде, да се срещне с лидер на политическа партия. Той в какво качество се среща? Едно не мога да разбера - какво е самочувствието на тези хора да мерят моя морал, а да забравят себе си. Или просто им е удобно да го направят, защото биха лъснали техните поразии.Не очаквайте от мен да затъна толкова. Няма да сляза на това ниво.До тяхното ниво просто няма да сляза. По същия начин ще кажа за колегата председател на ВКС - зная добре механизма на неговия избор, ценностната му система, устойчивостта на характера му и професионалните му способности. Няма да ги коментирам и няма да ги кажа по една проста причина: първо - от тук, от Брюксел, българският председател на ВКС не може да бъде коментиран или очернян; второ - върховен съд и съдии ще има и след Лозан Панов, прокуратура и прокурори ще има след Сотир Цацаров и не може да въвличаме институциите в личностните си конфликти, зад които стоят политически амбиции. Ако някой желае да го прави, аз в неговия тон няма да вляза, но едва ли може да очаква, че може да се упражнява върху мен.", "date": "2017.05.19", "title": "Цацаров: От нищо не се страхувам, защото от нищо не се срамувам (пълен текст)"}
{"url": "http://www.dnevnik.bg/sport/2017/05/19/2974144_hari_kein_se_naredi_sred_legendarnite_napadateli_na/", "text": "Нападателят на \"Тотнъм\" Хари Кейн отбеляза излезе начело при голмайсторите в английското първенство и записа няколко впечатляващи постижения, които го наредиха сред легендарните реализатори на Висшата лига.23-годишният англичанин стана най-младият футболист в историята на Висшата лига, който отбелязва 25 и повече попадения в два поредни сезона. Той е и едва петият с подобно постижение след Алън Шиърър, Роби Фаулър, Тиери Анри и Робин ван Перси.Шиърър го е правил в четири поредни сезона между 1993 и 1997 г. (съответно 31, 34, 31 и 25 гола), а Анри - в три поредни между 2003 и 2006 г. (съответно 30, 25 и 27 гола). Фаулър вкара 25 попадения през сезон 1994/95 г. и 28 през следващия. Ван Перси имаше 30 гола през 2011/12 г. и 26 през 2012/13 г.Кейн стана и едва петият играч в историята на Висшата лига, който вкарва три и повече хеттрика в рамките на един сезон. Преди него това са правили Шиърър (1994/95 г. и 1995/96 г.), Рууд ван Нистелрой (2002/03 г.), Димитър Бербатов (2010/11 г.) и Луис Суарес (2013/14 г.).Хари Кейн има 26 гола през този сезон - с един повече от миналия, въпреки че е изиграл 915 минути по-малко и пропусна три месеца заради контузия. Само от началото на 2017 г. попаденията на английския национал са 18 - повече от головия актив на всеки друг играч във Висшата лига.\"Toтнъм\" е отбелязал 107 гола във всички турнири през този сезон, а в състава на \"шпорите\" има трима играчи, които са се разписвали повече от 20 пъти - Кейн (32), Деле Али (21) и Хьон Мин Сон (21).Резултатът от снощния мач с \"Лестър\" (6:1) е изравнен рекорд за най-тежко поражение, допуснато от защитаващ титлата си отбор. През октомври 2011 г. \"Манчестър юнайтед\" загуби със същия резултат от градския съперник \"Сити\".\"Лестър\" има 18 поражения в 37-те си мача този сезон. Това е най-големият брой загуби, които допуска действащ шампион, от \"Ипсуич\" (19) през 1962/63 г. Тогава обаче първенството включва 22 отбора и се играят 42 кръга.", "date": "2017.05.19", "title": "Хари Кейн се нареди сред легендарните нападатели на Висшата лига"}
{"url": "http://www.dnevnik.bg/biznes/2017/05/19/2974120_za_dovurshvaneto_na_hemus_sa_nujni_nad_2_mlrd_lv/", "text": "За довършването на магистрала \"Хемус\" са необходими повече от 2 млрд. лева, съобщи министърът на регионалното развитие и благоустройството Николай Нанков по време на парламентарния контрол, предаде БТА.Общо 22.8 млн. лева за тази година са осигурени с постановление на министерския съвет от януари за започване на два участъка, с които първоначално ще има избрани изпълнители за авансово финансиране по техните договори.Допълнително от бюджета са осигурени още 1 млн. лв. за разплащане на проектирането на строителството. Продължава работа за финансово осигуряване на проекта, като се търсят различни варианти, включително и въвеждането на тол таксата, каза министърът.Той уточни, че финансирането за първите 9.3 км по трасето от пътен възел \"Боаза\" към Ябланица е осигурено. Чакаме да мине процедурата по обжалването пред ВАС и сключваме договора, каза министърът и отбеляза, че от 96 млн. лева заложена цена, офериращият - обединението \"ХВП Ябланица\" ДЗЗД, е предложил и спечелил с цена 55 млн. лева, като икономията на средства ще се използват за нови участъци. В обединението влизат \"Хидростой\" на Велико Желев, дъщерните й \"Пътстрой Бургас\" и \"Водстрой 98\".  от пет компании.За следващия участък от пътен възел \"Белокопитово\" към пътен възел \"Буховци\" отварянето на ценовите оферти е днес. Министърът предположи, че и в този случай може да постъпят жалби.Финансиране за авансови плащания е осигурено и по двата договора от бюджета на АПИ, каза министърът. Той изтъкна, че при въвеждането на тол таксите на годишна база ще има между четири и пет пъти по-голям ресурс за рехабилитация и строителство на нови пътни отсечки.", "date": "2017.05.19", "title": "За довършването на \"Хемус\" са нужни над 2 млрд. лв."}
{"url": "http://www.dnevnik.bg/kultura/2017/05/19/2974139_kartina_na_jan-mishel_baskiia_se_prodade_za_rekordna/", "text": "Картина на американския художник Жан-Мишел Баския беше продадена вчера на търг в Ню Йорк за 110,5 милиона долара, съобщи \"Франс прес\", цитирана от БТА. Това е рекордна сума за произведение на американски художник и първата творба, създадена след 1980 г., която минава границата от 100 млн. долара.Голямото платно /1,83 м на 1,73 м/, без заглавие, представляващо черна глава на син фон, се сдоби с новия си собственик само 10 минути след началото на наддаването в аукционната къща \"Сотбис\".Предишният рекорд за картина на художника датираше от май 2017 година. Друго негово произведение без заглавие и с огромни размери /2,38 м на 5 м/ беше продадено за 57,2 милиона долара на търг, организиран от \"Кристис\".И двете картини са закупени от един и същи човек - японски предприемач, който иска да построи музей на Баския близо до родния си град Чиба.Жан-Мишел Баския започва като уличен художник, преди да се превърне в един от най-влиятелните нови американски художници. Той почина от свръхдоза на 27-годишна възраст през 1988 г.", "date": "2017.05.19", "title": "Картина на Жан-Мишел Баския се продаде за рекордна сума"}
{"url": "http://www.dnevnik.bg/bulgaria/2017/05/19/2974170_pametnikut_na_reigun_v_sofiia_e_bil_zaliat_s_boia/", "text": "Бюст-паметникът на американския президент Роналд Рейгън в Южния парк в София е бил залят с блажна боя и увит с червена тениска тази сутрин.Снимки от паметника бяха  и предизвикаха възмущението на потребители на социалната мрежа.По-късно тази сутрин на място са изпратени служители на общинското предприятие \"Паркове и градини\", които да почистят монумента. С тях е изпратен и реставратор от Музея за история на София, казаха от пресцентъра на Столичната община пред \"Дневник\".Роналд Уилсън Рейгън е роден на 6 февруари 1911 г. По професия е бил актьор, но после става губернатор на Калифорния през 1967 г. През 1981 г печели президентските избори. Той идва начело на Белия дом в тежък период за Съединените американски щати, когато страната е в рецесия. Администрацията му предприема серия от мерки, чиято цел е да стимулират производството и да увеличат доходите на американците. Рейгън обявява Съветския съюз за империя на злото и предрича падането на комунизма, което става в края на втория му мандат. Умира на 5 юни 2004 г.", "date": "2017.05.19", "title": "Паметникът на Рейгън в София е бил залят с боя"}
{"url": "http://www.dnevnik.bg/politika/2017/05/19/2974132_ninova_poiska_ostavkata_na_valeri_simeonov_bsp_i_gerb/", "text": "Традиционните петъчни декларации на партиите в парламента се превърнаха в размяна на обиди на историческа основа между ГЕРБ и БСП и трябваше Волен Сидеров да призове за спокойствие.Скандалът започна с декларация на БСП, прочетена от лидера Корнелия Нинова. Тя изброи скандалите със заместник-министри, предложени от \"Обединени патриоти\" в последната седмица., докъде докарахте европейска България? Заради властта и парите ли сте готови да пренебрегнете изконни европейски и български ценности? Искаме оставката на Валери Симеонов\", каза Нинова. Тя се върна на случая със съпартиеца ѝ Крум Зарков, който в ефир се \"пошегува\", че закъснява, защото \"с друга група ченгета от Държавна сигурност крояхме планове как да мъчим нечий дядо\". Нинова каза, че е в партията и са различни, защото \"когато Крум Зарков произнесе тази реплика, БСП я определи като грешка. ГЕРБ определя днешната ситуация като майтап\". Бойко Борисов каза на всеки се е случвало в командировка да си прави такива майтапи, каза Нинова.От името на ГЕРБ стана Антон Тодоров. Според него декларацията на БСП \"доказва, че това е партия, която достига висини в наглостта и безсрамието и пее в лицето на своята председателка арията на позора\". Тодоров добави, че БСП била небългарска социалистическа партия, наследник на небългарската комунистическата партия, която е вкарала в затвора спасителя на българските евреи, довела до няколко национални катастрофи и избила елита. Тук някъде депутатите от БСП напуснаха залата., каза Тодоров за Нинова.Завърналият се в залата депутат на БСП Таско Ерменков нарече Тодоровзащото нарекъл престъпници цял милион гласували за БСП. Според Ерменков Тодоров е роднина на осъдени престъпници и . Антон Кутев добави, че дебатът в парламента се връщал 26 години назад и той се гордеел с баща си, който бил партиен секретар. \"Моля ви да помолите колегите от ГЕРБ, които са членували в БСП и БКП, да си вдигнат ръката\", каза Кутев към председателстващата събранието Цвета Караянчева.На парламентарната трибуна излезе Цветан Цветанов и обвини Корнелия Нинова, че е задала тона в залата. \"Бяхме готови с два вида декларации. Вие поръчахте това. Щяхме да имаме декларация за 24 май\", каза Цветанов и обвини БСП и Корнелия Нинова, че искат постоянно да рушат доверието в парламента.Манол Генов (БСП) призова Караянчева . \"Поведението на Тодоров е осъдително. Това не са невинни изказвания. Това е възкръсналия български фашизъм\", добави Валери Жаблянов.След него думата взе Юлиян Ангелов от \"Обединени патриоти\", който каза, че било редно да се дават примери и не трябва да се допускат заблуди, че някой бил фашист. Той цитира спомени на кмет на Плевен по времето на Втората световна война, който, които в този момент били партньори на фашистите.Волен Сидеров излезе на трибуната с \"призив да се успокоим\". , каза Сидеров и разказа история за висш нацистки офицер, развила се по време на Нюрнбергския процес. После припомни, че през 1998-а Коренлия Нинова е назначена от Иван Костов на висша длъжност в \"Техноимпекс\", за да приватизира външнотърговското предприятие с активи за милиони.\"Същите, които осъдиха Димитър Пешев, днес отново раздават присъди. Отново обвиняват във фашизъм.  каза в кулоарите на парламента Александър Сиди от \"Обединени патриоти\" за декларацията на БСП. \"Тя е тази, която само допреди няколко седмици обясняваше как единствените, с които може да управлява, са \"Обединени патриоти\", така че за пореден път днес излъга\", допълни Сиди за Корнелия Нинова. \"Безпрецедентната атака от ваша страна няма да успее да разклати управлението на страната. Само ще ни направи по-силни\", декларира той.За капак лидерът на \"Воля\" Веселин Марешки каза, че в партията му са засрамени от скандалите. Според него както управляващи и опозиция се карали кой какво е ограбил, така искали да ограбят летището. Според него не трябвало летище София да се раздържавява, защото е част от националната сигурност. \"Няма как с подаряването на летище София да се спасяват мъртъвци\", каза Марешки по повод плановете на правителството да използва парите от концесията за спасяване на БДЖ.", "date": "2017.05.19", "title": "Нинова поиска оставката на Валери Симеонов, БСП и ГЕРБ се обиждаха на история"}
{"url": "http://www.dnevnik.bg/sport/2017/05/19/2974178_liderut_na_skai_gerant_tomas_se_ottegli_ot_djiro/", "text": "Лидерът на \"Скай\" Герант Томас прекрати участието си в Обиколката на Италия. Уелският колоездач обяви оттеглянето си преди днешния 13-и етап и остави британския отбор без реален претендент за генералното класиране.Томас претърпя две тежки падания в деветия етап на джирото, а получените контузии не му позволяват да се състезава пълноценно. Той е решил да си даде повече време за възстановяване преди \"Тур дьо Франс\", който започва на 1 юли.Уелсецът извади рамото си и контузи коляното си при паданията в деветия етап. Особено тежко беше второто, което беше предизвикано от полицейски мотоциклет. Въпреки травмите той продължи участието си и дори впечатли с второ място в индивидуалния часовник във вторник.Вчера обаче Томас загуби още време в най-дългия етап от джирото. Той натрупа изоставане от 6:46 минути до лидера в обиколката Том Дюмулен и се смъкна до 15-ото място в генералното класиране. След етапа състезателят на \"Скай\" беше откаран в болница за допълнителни медицински прегледи.\"Продължавам да страдам след паданията в неделя. Имам проблем в рамото, с който мога да се справя, но коляното ми се влошава с всеки следващ ден\", обясни 30-годишният колоездач.\"Никога не е приятно да се оттеглиш от състезание преди края му, особено когато то е било главната ти цел през сезона. Бих искал да продължа, но обиколката за мен няма да бъде състезание, а ежедневна борба за оцеляване\", допълни Томас.\"Сега ще се фокусирам върху тура и се надявам да отида там в също толкова добра форма, в каквато бях за джирото. Искам да благодаря на целия екип и всички колоездачи. Пожелавам им всичко най-добро до края на обиколката. За мен беше прекрасно да имам възможността отново да карам в Италия\", завърши той.", "date": "2017.05.19", "title": "Лидерът на \"Скай\" Герант Томас се оттегли от Джиро д'Италия"}
{"url": "http://www.dnevnik.bg/biznes/2017/05/19/2974138_pone_2_mlrd_lv_sa_nujni_za_dovurshavne_na_hemus/", "text": "Министърът на регионалното развитие и благоустройството Николай Нанков съобщи по време на парламентарния контрол, че за довършването на магистрала \"Хемус\" по индикативни данни необходимият ресурс е повече от 2 млрд. лева.От тази сума 22.8 млн. лева за тази година са осигурени с постановление на правителството от януари като те са за започване на два участъка, с които първоначално ще има избрани изпълнители за авансово финансиране по техните договори.Допълнително от бюджета са осигурени още 1 милион лева за разплащане на проектирането на строителството. Продължава работа за финансово осигуряване на проекта, като се търсят различни варианти, включително и въвеждането на тол такса, каза министърът.Той уточни, че финансирането за първите 9.3 км по трасето от пътен възел \"Боаза\" към Ябланица е осигурено. Чакаме да мине процедурата по обжалването пред ВАС и сключваме договора, каза министърът и отбеляза, че от 96 млн. лева заложена цена, офериращият е предложил и спечелил с цена 55 млн. лева, като икономията на средства ще се използват за нови участъци.Участъкът  към пътен възел \"Буховци\" е в процедура по провеждане на тръжна процедура и отваряне на ценовите оферти на кандидатите, каза министърът и предположи, че и в този случай може да постъпят жалби.Финансиране за авансови плащания е осигурено и по двата договора от бюджета на пътната агенция, каза министърът. Той изтъкна, че при въвеждането на тол таксите на годишна база ще има между четири и пет пъти по-голям ресурс за рехабилитация и строителство на нови пътни отсечки.Междувременно бе възобновена след обжалване обществената поръчка за проектиране, изграждане и въвеждане на електронна система за събиране на тол такси от автомобилите над 3.5 т. Срокът за получаване на оферти е днес до 17 ч.Срокът за изпълнение на обществената поръчка е 19 месеца. Индикативната й стойност е 200 млн. лева без ДДС.", "date": "2017.05.19", "title": "Поне 2 млрд. лв. са нужни за довършавне на \"Хемус\""}
{"url": "http://www.dnevnik.bg/detski_dnevnik/2017/05/19/2968768_s_decata_v_pochivnite_dni_20_i_21_mai/", "text": "- В Европейската нощ на музеите е подготвила ателие по керамика с подходящи за деца над 5-годишна възраст техники. Участието в ателието става с предварително записване до 19 май на тел. 0898 583 267 или .18 – 24 ч. – Вход свободен за постоянната хронологична и външната експозиция на музея, както и за временната изложба \"Дълг по задължение: история и гледни точки\"; 18 – 20 ч. – Концерт на Представителния оркестър на Сухопътните войски; 18 – 24 ч. – \"Скритото послание на музея\": инсталация от типа \"оптична илюзия\", създадена със съдействието на Център за неформално образование и културна дейност АЛОС; 21.30 – 23.30 ч. – Лятно кино -  ще се включи в Европейска нощ на музеите с вход безплатен за всички посетители през целия ден. Детският научен център е подготвил  (от 10 до 18 часа).- етнографският музей отваря безплатно вратите си в Нощта на музеите, а в него влизат фантастични герои от филми, игри и книги. Те ще бродят из залите, коридорите и двора на музея. Гостите ще могат да се снимат с косплейърите и да участват в конкурс за най-добро селфи. Снимките ще се публикуват във \"Фейсбук\" с хаштаг #selfieplay, като четирите най-добри ще получат награда.Посетителите в Нощта ще видят общо четири изложби, две от които съвсем нови – \"Накити и български народни носии\" и \"COSPLAY – от игла до конец\". - От 17 до 20 ч.  предлага ателиета за забавления за децата: да работят на грънчарско колело, да научат повече за историята на българската писменост и да се опитат да пишат с пера. Цена на занимание в ателие е 7 лв. - От 17 часа музикантите от Фондация \"Джазтет\" и всички техни приятели и пораснали джаз деца ще отпразнуват шумно и радостно първите седем години на инициативата \"Джаз за деца\".Заедно с това в градината на \"Чайната\" на ул. \"Георги Бенковски\" 11 художникът Теодор Лихо ще подготви специална изложба с , рисунки и мили моменти от историята на проекта. В основната формация ще участват: Венцислав Благоев – тромпет, Александър Куманов – китара, Теодор Петков – пиано, Веселин Веселинов - Еко – контрабас, Стоил Иванов – барабани, Невена Григорова - перкусии, деца, родители, приятели - песни, танци, усмивки. Вход 5 лв. за деца, 7 лв. за възрастни. е поготвил специална програма за Европейска нощ на музеите.Входът е свободен, а от 18 часа до получнощ в музея ще пее детски хор, театрална школа ще представи флашмоб с текстове на Уилям Шекспир, откъси от \"Дванайсета нощ\", \"Комедия от грешки\" и \"Сън в лятна нощ\", ще има прожекции на специално подбрани научнопопулярни филми. Посетителите ще могат да се насладят и на постоянната експозиция на музея, и на няколко временни.", "date": "2017.05.19", "title": "С децата в почивните дни (20 и 21 май)"}
{"url": "http://www.dnevnik.bg/bulgaria/2017/05/19/2974137_panov_i_borisov_ne_se_razbraha_za_promeni_v/", "text": "Председателят на Върховния касационен съд (ВКС) Лозан Панов и премиерът Бойко Борисов не са се разбрали за промени в Конституцията, като част от съдебната реформа в дълбочина. Това се разбра от думите на участниците в срещата, инициирана от Панов, след нейния край.Самият министър-председател не се появи при представителите на медиите, от името на правителството говориха вицепремиерът, отговорен за съдебната реформа Екатерина Захариева, и правосъдният министър Цецка Цачева.Панов заяви, чеЗатова Захариева и Цачева посветиха изявленията си почти изцяло на извършеното за съдебната система и че то не бива да се подценява и да се нарича мимикрия. Те обясниха подробно и защо в момента е трудно да се говори за изменения в Конституцията: защото за целта е необходимо мнозинство от 2/3 от народните представители, а управляващата коалиция има 95 депутати.Това обачеувери Захариева и посочи като цел антикорупционното законодателство, изменения в Наказателно-процесулания кодекс и изпълнение на 17-те препоръки от последния мониторингов доклад на Европейската комисия и изводите в анализа на прокуратурата, направен от петимата европейски обвинители.\"Кабинетът никога не се е опитвал да прави мимикрия на реформа. Ние няма да симулираме реформи, мимикрия и там, каквото употреби г-н Панов\", коментира още Захариева.Без отговор обаче останаха въпросите, зададени от \"Дневник\", какви законодателни промени за прокуратурата се предвиждат. Причината беше суматохата, която настъпи след като представителите на медиите близки до депутата от ДПС Делян Пеевски, бяха \"окупирали\" микрофона за въпроси и оттам се дочуваха само питания към Панов, които нямаха никаква връзка със срещата му в Министерския съвет. Това принуди другите журналисти да задават въпроси от всички посоки, което попречи на конкретните им питания. Това стана причина и Цачева, Захариева и Панов да си тръгнат преждевременно, защото не можеха да чуят въпросите.Цачева успя все пак да чуе един от въпросите на \"Дневник\" - за планирани законови промени, които да позволят разследване на главния прокурор, заради случаи като в срещата в ЦУМ например или скандала \"Яневагейт\". Отговорът на министъра бе, че и по сега действащия закон няма магистрат и няма власт, които да са недосегаеми. Каза и че в правилника на Народното събрание е записано, че главният прокурор ще бъде изслушван от депутатите на всеки три месеца. Което обаче не беше отговор на въпроса за разследване срещу него. Цачева каза и, че има готов проект за изменения в Наказателно-процесуалния кодекс, изработен от екипа на правосъдното министерство, когато бе ръководено от Захариева. Тя обаче не уточни какво се предвижда в него. Коментира само, че се нуждае от осъвременяване.Правосъдният министър призова Панов да каже какво конкретно разбира под \"дълбочина в съдебната реформа\". Тя заяви, че с бланкетни понятия и общи формулировки \"рискуваме да станем там, където сме\". Иначе препотвърди готовността на правителството за реформа в съдебната система. Именно тя през 2016 г. обяви.Пред журналистите Лозан Панов заяви още: \"За мен е очевидно, че темата с конституционни и законодателни промени трябва отново да бъде поставена. И да кажем, че без реформи в прокуратурата такава дълбочина в реформата не може да се случи. Той обясни, че темата се измества с обвиненията, че Панов има личностен конфликт с главния прокурор Сотир Цацаров. Като неоснователни определи и внушенията, че с действията си се меси в политиката.Вицепремиерът, отговорен за съдебната реформа пък му отговори, че Конституцията е променяна 4 пъти само в частта ѝ за съдебната власт. Припомни, че намаляване на паламентарната квота във ВСС е част от предизборната кампания на ГЕРБ, но затова трябва по-голямо мнозинство в парламента, от това, което има управляващата коалиция. Затова правителството ще се концентрира върху промените, които могат да направят с по-малко гласове на депутатите.Тя коментира и опасенията на неправителствения сектор, че електронната система за гласуване на предстоящите избори във ВСС не е сигурна. Захариева обясни, че е вевъдена по искане именно на неправителствените организации, че тя е проверявана от експерти и ВСС я е приел единодушно. \"Не бива да поставяме под съмнение всичко, сами се тласкаме назад\", заяви още Захариева.Какво каза председателят на Върховния касационен съд преди срещата в Министерския съвет четете .", "date": "2017.05.19", "title": "Панов и Борисов не се разбраха за промени в Конституцията (допълнена)"}
{"url": "http://www.dnevnik.bg/bulgaria/2017/05/19/2974113_upravitelniiat_suvet_na_plovdiv_2019_oficialno/", "text": "Управителният съвет на фондация \"Пловдив 2019\", която подготвя града за Европейска столица на културата опроверга общинския съвет за \"конфликта на интереси\" на члена си, издателя Манол Пейков и настоя за преразглеждане на решението за освобождаването му. Междувременно общинският съветник от БСП Ангел Иванов, повдигнал темата на заседанието на местния парламент, защити действията си в предаването \"Денят започва с култура\" на БНТ. Според него от протоколите от заседанията на управителния съвет не става ясно, че предложението на Пейков да издаде книга към един от проектите на \"Пловдив 2019\" е безвъзмездно, а не със средства на фондацията.Вчера известният издател  на общинската фондация, след като на заседание на местния парламент съветници от ГЕРБ и БСП изразиха съмнение, че той влязъл конфликт на интереси с желанието си са издаде книжка, финансирана от \"Пловдив 2019\". Негови колеги от фондацията веднага посочиха, че тъкмо обратното - Пейков е предложил да помогне със свои средства като управител на голямото издателство \"Жанет 45\".нито е заявил намерения да се възползва от средства на ОФ \"Пловдив 2019\" за издаване на каквато и да е книга\", пишат членовете на УС Мариана Чолакова, Милена Чакандракова, Любозар Фратев и Пенка Калинкова в позиция от края на вчерашния ден. Под нея липсват подписите на другите двама члена - кмета на Пловдив Иван Тотев и заместника му Стефан Стоянов, и двамата от ГЕРБ. Тотев председателстваше и вчерашното заседание на местния парламент, гласувало отстраняването на Пейков и дори се изказа за повече публичност на срещите на управителния съвет. \"Дневник\" разбра от останалите членове, че от известно време г-н Тотев и г-н Стоянов не се явяват на тези срещи.\"Два пъти попитах има ли някой в залата, който може да даде отговор на поставените проблеми, но получих пълно мълчание\", каза пред БНТ Ангел Иванов за гласуването. Той обаче заяви, че въпреки свидетелствата,защото макар и формално, \"съмненията за конфлик на интереси\" съществували в документите. Още повече, че в залата присъствал изпълнителния директор на фондацията Кирил Велчев (бивш кандидат за районен кмет от ГЕРБ), но не казал нищо.Самото предложение за изключването на Пейков е направено от съветника Гошо Къчков (ГЕРБ). Велчев опроверга тезата за конфликт на интереси, но пред журналисти след заседанието. А въпреки че сами повдигнаха тезата, от групата на БСП вчера се въздържаха от гласуване. Решението, вкарано като извънредна точка в дневния ред, бе прието с мнозинството на ГЕРБ.От \"Пловдив 2019\" обясниха пред \"Дневник\", че действително става дума за пропуск на протоколчика, но решение за издаване на книга изобщо няма. свидетелстват те в своята позиция от снощи.Самият Манол Пейков заяви пред БНТ, че няма да предприема нищо. \"Когато имаш съмнения за конфликт на интереси, каниш засегнатите страни, за да ги изслушаш, вместо да гласуваш по точка, вкарана извънредно в дневния ред\", посочи издателят.За да влезе в сила решението на общинския съвет трябва да бъде одобрено от кмета Тотев и областния управител.", "date": "2017.05.19", "title": "Управителният съвет на \"Пловдив 2019\" официално опроверга обвиненията срещу Манол Пейков"}
{"url": "http://www.dnevnik.bg/biznes/2017/05/19/2974153_prokuraturata_shte_proveri_sumnitelna_poruchka_na/", "text": "Софийската градска прокуратура и Агенцията за държавна финансова инспекция са сезирани за обществена поръчка на Агенцията за малки и средни предприятия за създаване на уеб базирана система за комуникация между българските търговски аташета в чужбина. Това съобщи по време на парламентарния контрол министърът на икономиката Емил Караниколов.Той отговори на въпрос на депутата от БСП Димитър Данчев, подал сигнала за евентуалното нарушение, който е бил проверен от инспектората на министерството и дирекция \"Правна\".Съмненията са, че поръчката умишлено е била разделена на две части, а в резултат и до днес платформата за връзка с търговските представители не работи, въпреки че срокът на договора е изтекъл през март. Държавата е платила общо 580 хил. лв. на дружеството \"Айсиджен Корпорейшън\".От изложението на двамата се разбра, че първоначално е била обявена поръчка за 69 хил. лв. без ДДС като за изпълнител е избрана фирмата \"Ейсиджейн коропрейшън\", която е изпълнила заданието. Предварително обаче е било известно, че е част от системата, която сама по себе си не върши работа.След това с друго решение е открита друга процедура без предварително обявление с предмет надграждане на тази уебсистема. Тъкмо съмненията за изкуственото разделяне на поръчката са довели до сезирането на Сметната палата и Агенцията за държавен финансов контрол.Министърът каза, че в доклада до него са посочени рисковите фактори от такова развитие на поръчката.По случая няма писмено становище за целесъобразността от бизнеса, който е краен потребител на информацията, която трябва да ес поддържа в системата.Така за надграждането на системата са платени 510 хил. лв. с ДДС като срокът за изпълнението на проекта е изтекъл на 15 март, но платформата не е била изградена.По случая едва вчера е сезирана Софийската градска прокуратура както и Агенцията за финансов контрол.Според депутата в агенцията за малки и средни предприятия от самото начало са знаели, че така структурирана поръчката няма да върши работа и целта е била да се заобиколи законът.", "date": "2017.05.19", "title": "Прокуратурата ще провери съмнителна поръчка на Агенцията за малки предприятия"}
{"url": "http://www.dnevnik.bg/bulgaria/2017/05/19/2974150_zdravniiat_ministur_se_pritesniava_ot_vuzmojnostta_da/", "text": "В Националният рамков договор е записано, че очакваният месечен разход за болниците е не повече от 133 млн. лв. При този разчет се очертава един недостиг от 3.9 млн. лв, който представлява т.нар. буфер от 3% недофинансиране. Обаче обърнете внимание, че при подписването на този договор е вкарано условието, че при надвишаването му ще се премине към договаряне на коригирани цени в рамките на оставащите средства. Това мен определено ме притеснява, защото това е поемане на ангажимент за корекция на цените на клиничните пътеки.Това заяви министърът на здравеопазването проф. Николай Петров по време на парламентарен контрол в Народното събрание. По думите му точно в това е \"заровен проблемът\" с очертаващия се недостиг на средства в здравната каса за тази година. От думите му се разбира, че Националният рамков договор между лекарите и касата по-скоро може да създаде напрежение, отколкото да реши финансовите въпроси.Министър Петров припомни, че Надзорният съвет на НЗОК разпределя бюджетите на районните здравноосигурителни каси, които на базата на утвърдени, отчетени и заплатени в миналото дейности, разпределят бюджетите на лечебните заведения. Но дали ще се стигне до намаляване на клиничните пътеки в случай на остър недостиг, вероятно депутатите ще трябва да решат.Министър Петров съобщи, че предстои да се извърши точен анализ и след това да се реши дали евентуално да се освободи част от резерва на касата, за да се плати извършената надлимитна дейност на болниците в периода април-ноември 2016 г. в размер на 19 млн. лева, за която . Надлимитната дейност, извършена от болниците, но неизплатена от 2015 г. досега, е общо над 70 млн. лева, посочи той.\"Проблемът не е само в тези 19 млн. лв., а доста по-голям\", изтъкна здравният министър. По думите му е традиционно напрежението около неизплатените пари да се повишава през май-юни, и е вече \"хронично\". Той се надява до септември да намери решение, така че да се предотврати тази \"бъркотия\" догодина.", "date": "2017.05.19", "title": "Здравният министър се притеснява от възможността да се намаляват цените на клиничните пътеки"}
{"url": "http://www.dnevnik.bg/politika/2017/05/19/2974203_v_snimkite_s_nacistki_pozdravi_karakachanov_vidia_opit/", "text": "Вицепремиерът и министър на отбраната Красимир Каракачанов видя опит за дестабилизиране на кабинета \"Борисов 3\" в изтеклите снимки с нацистки поздрави на негови представители. Той дойде в парламента, за да съобщи \"проверена информация\", че ДПС е инициирала изтичането на снимката на служителя на военното министерство Иво Антонов в опит да събори правителството. БСП също помагала в опита за този разкол с искането на оставката на вицепремиера Валери Симеонов.По-рано тази седмица ден след назначаването му заради подобна снимка бе освободен зам.-министър на регионалното развитие и благоустройството от квотата на \"Обединени патриоти\" Павел Тенев.\"Кога БСП разбра, че сме фашисти? Когато Нинова обясняваше, че може да направи коалиция с нас, не знаеше ли, че сме фашисти? Стига с тези евтини политически номера. Разбирам, че мечтата й да бъде премиер не се сбъдна, но трябва да има някакъв морал в политиката. Довчера бяхме путинисти, днес сме фашисти\", заяви Каракачанов пред журналисти в парламента днес. Той обяви още, че националистите са причина ДПС да не бъде във властта и заради това сега движението се опитвало да събори правителството.От думите на Каракачанов се разбра, че Антонов е в болница след сърдечна криза и след подобряване на здравословното му състояние ще бъде взето решение за бъдещето му. В четвъртък зам.-председателят на ГЕРБ Цветан Цветанов обяви, че служителят е уволнен по разпореждане на премиера Бойко Борисов. Каракачанов допълни, че няма закон, по който да уволни Антонов, който работел дълги години във ведомството.\"Разбрал съм се с премиера, ще му докладвам лично, когато човекът се възстанови - въпросът има и морална, човешка страна\", заяви Каракачанов.Националистът оцени заявката на депутати от ДПС за възможна подкрепа за инициираните от ГЕРБ законови промени за въвеждане на мажоритарен вот за народни представители като опит за разкол в коалицията. \"Обединените патриоти\" са за смесена избирателна система, каквато и БСП. ДПС няма официална позиция за подкрепа на мажоритарния вот.Каракачанов обяви, че срещата му с генералния секретар на НАТО Йенс Столтенберг е била интересна и заяви още, че вратите за диалог между НАТО и Русия не са затворени. ", "date": "2017.05.19", "title": "В снимките с нацистки поздрави Каракачанов видя опит на ДПС да събори кабинета"}
{"url": "http://www.dnevnik.bg/sport/2017/05/19/2974188_shvedska_skiorka_se_subudi_sled_pet_meseca_v/", "text": "Олимпийската медалистка в ски кроса Анна Холмлунд излезе от състояние на медицинска кома, в която прекара последните пет месеца.Шведската състезателка удари тежко главата си след падане по време на тренировка на трасето край италианския зимен център Болцано през декември.Холмлунд е в съзнание, разпознава семейството и приятелите си и може да комуникира с тях, съобщи шведската федерация по ски.Сега за бронзовата медалистка от Сочи 2014 предстои възстановяване от операцията на мозъка, която претърпя. Очаква се тя да напусна болницата Дандерюд през юли, след което да бъде транспортирана до дома си в Сундсвал, където да продължи лечението й. Холмлунд зае трето място в ски кроса на игрите в Сочи, а четири години по-рано във Ванкувър се класира шеста. Тя има бронзов медал от световното първенство през 2011 г. и 17 победи в стартовете за Световната купа.", "date": "2017.05.19", "title": "Шведска скиорка се събуди след пет месеца в медицинска кома"}
{"url": "http://www.dnevnik.bg/sviat/2017/05/19/2974172_makron_razgnevi_frenski_medii_podbiraiki_koi/", "text": "Повече от 20 френски медии подписаха отворено писмо до президента на Франция Еманюел Макрон, за да изразят притесненията си от ограниченията, които Елисейският дворец е въвел върху отразяването на първото пътуване на държавния глава извън Европа.Сред тях са авторитетните Le Monde, Le Parisien, Liberation, Le Figaro, Les Echos, Europe 1 radio, BFM TV и обществената телевизия France 3.Журналистите се оплакаха, че медиите им са получили обаждане от президентството и са им били поставени условия кои репортери могат и кои не могат да придружатна насрочената за днес визита в Мали. Това съобщи агенция \"Асошиейтед прес\", цитирана от БТА.В писмото, подписано и от организацията \"Репортери без граници\", се казва: \"В никакъв случай Елисейският дворец не трябва да решава кои от нас имат право или нямат право да отразяват визита, каквато и да е темата ѝ\".Журналистите посочват, че никой от предшествениците на  не е правил подобно нещо и че не е негова работа, нито на екипа му, да вземат решения, свързани с редакционната политика на медиите. Франция е на 39 позиция от общо 180 държави в класацията за свобода на медиите на.ще посети френски войници в Мали днес и ще проведе пресконференция в град Гао. Офисът му е избрал 25 журналисти, които да пътуват с него, а сътрудник твърди пред \"Блумбърг\", че Елисейският дворец иска да подбира репортери в зависимост от целта на всяко пътуване.", "date": "2017.05.19", "title": "Макрон разгневи френски медии, подбирайки кои журналисти да го придружат на визита в Мали"}
{"url": "http://www.dnevnik.bg/kultura/2017/05/19/2974222_narodniiat_teatur_shte_zakrie_sezona_s_5/", "text": "Народният театър \"Иван Вазов\" ще закрие сезон 2016-2017 г. с петдневна програма на открито, озаглавена \"Театър пред театъра\". Там ще бъдат издигнати сцена и трибуни с 1000 места, където между 3 юли и 7 юли ще се играят спектакли на открито.Представленията на \"Мнимият болен\", \"Лунатици\" и \"Почивен ден\" ще започват от 21.30 ч.,а билетите са на цени от 20 и 25 лева. \"За първи път в историята си Народният театър не просто отваря вратите си за публиката – той идва директно при нея с уникалната възможност да се наслади на магията на театъра под звездите\", казва директорът на театъра Мариус Донкин, цитиран в прессъобщението.На 3 и 4 юли ще бъде поставена комедията-балет \"Мнимият болен\" по Молиер на режисьора Владлен Александров. Това е последната постановка, която френският драматург, режисьор и актьор прави преди смъртта си. В спектакъла освен Георги Мамалев, участват актьори като Ева Тепавичарова, Албена Колева, София Бобчева, Владислава Николова, Михаил Петров, Павел Иванов, Христо Чешмеджиев и Христо Терзиев.На 5 юли е ред на комедията \"Лунатици\" по Кен Лудвиг на Росица Обрешкова. Тя разказва за двойка прочути навремето актьори, които са принудени да играят на малки бедни сцени, но не губят вярата си, че театърът \"е спасителното ни въже, живата ни връзка с хората и човещината\". В ролите са Михаил Петров, Аня Пенчева, София Бобчева, Виолета Гиндева/Анна Петрова, Васил Драганов, Владислава Николова, Павел Иванов и Христо Чешмеджиев.Петдневното събитие \"Театър пред театъра\" ще завърши с постановки на спектакъла на Камен Донев \"Почивен ден\" на 6 и 7 юли. Той го определя като \"тежка комедия\" пред \"Дневник\", а представлението е разказ за семейство, на което се струпват редица проблеми през почивните дни. \"Истерията и стресът около справянето с живота превърнаха почивните дни във време, в което трябва да се свърши всичко пропуснато през седмицата. Илюзията, че си почиваш, се подхранва единствено от сладкото нарочно \"поспиване\" и нехайното зяпане на вестник или телевизия\", обясни навремето Донев.В ролите участват имена Антон Радичев, Мария Каварджикова, Кирил Кавадарков, Милена Атанасова, Пламен Пеев/Васил Драганов, Благовест Блаоев, Карла Рахал, Биляна Петринска, Марин Янев, Илиана Коджабашева и Зафир Раджаб.", "date": "2017.05.19", "title": "Народният театър ще закрие сезона с 5 представления на открито"}
{"url": "http://www.dnevnik.bg/kultura/2017/05/19/2973429_otkus_ot_zmiiata_i_dugata_na_ueid_deivis/", "text": "Уейд ДейвисC paзвитиeтo нa paзcлeдвaнeтo Дeйвиc ocъзнaвa, чe иcтopиятa нa вoдyн e вcъщнocт иcтopиятa нa цялo Xaити – oт aфpиĸaнcĸия пpoизxoд нa нapoдa пpeз ycпeшнoтo xaитянcĸo движeниe зa нeзaвиcимocт, чaĸ дo днeшнo вpeмe, ĸoгaтo ĸyлтypaтa нa вoдyн нa пpaĸтиĸa e пpaвитeлcтвoтo в ceлcĸитe paйoни нa Xaити.\"Змиятa и Дъгaтa\" cъчeтaвa aнтpoпoлoгичнoтo изcлeдвaнe c eднo зaбeлeжитeлнo личнo пpиĸлючeниe, зa дa xвъpли cвeтлинa и нaй-ceтнe дa oбяcни eднo явлeниe, ĸoeтo oт ĸpaй вpeмe e зaплeнилo cвeтa.\"Kнигaтa нa Дeйвиc тpябвa дa ce пpeвъpнe в ĸлacиĸa нa нayчнo-пpиĸлючeнcĸия жaнp. Toй oпиcвa пpeживявaниятa cи пo пpeвъзxoдeн нaчин, oбpиcyвa живo гepoитe и мecтaтa и cъздaвa злoвeщo нaпpeжeниe c yмeниeтo нa oпитeн poмaниcт.\"\"Aтлaнтиĸ Moнтли\"\"Toвa cвидeтeлcтвo oт пъpвo лицe ce чeтe ĸaтo пpoниĸнoвeнa xyдoжecтвeнa литepaтypa. Eдинcтвeнoтo, ĸoeтo мoжeтe дa нaпpaвитe, e дa пoтънeтe в ĸpecлoтo cи и c oxoтa дa пoпиeтe цялoтo нeвepoятнo пpиĸлючeниe, ĸoeтo ce paзгpъщa пpeд вac.\"\"Глaмъp\"6. Всичко е отрова, всичко е лекарствоНа следващата сутрин Марсел ни поздрави с Рашел на входа на хунфура и ни покани в багито. То представляваше малка стаичка, в която можех да докосна стените във всяка посока. Въздухът миришеше на стари вестници, дим от свещи и пръст. Марсел разтвори кепенците на единствения прозорец и сноп кристална светлина падна върху олтара, превръщайки цветните шишенца в брилянти. Той коленичи, като усърдно прокарваше клечка за зъби през бляскавата си челюст. Откъм олтара вдигна бутилка ром към светлината. Подаде ми я с предизвикателен жест. В бутилката имаше семена, клонки и други органични останки. Миризмата беше остра като разлагащ се чесън. В Хаити има една пословица, която предупреждава човек никога да не посяга към отворена бутилка в непознат храм. Аз отпих.Марсел започна да се смее и се обърна недоверчиво към Рашел:– Откъде знаеше, че вътре няма нищо?– Не знаеше – отвърна тя.Марсел беше смаян.– Защо този блан не се страхува от мен?– Защото не го е страх от никой човек – каза равнодушно тя. Аз я погледнах. Макар да беше лъжа, това бе идеалният отговор.В онзи момент отношенията ми с Марсел Пиер се промениха. Когато си тръгнахме от храма, забелязах нещо, което по-късно се оказаха съставките на истинската зомби отрова, да се суши на простора. Точно преди да стигнем до джипа ни, Марсел каза нещо на Рашел. Тя се обърна неспокойно към мен.– Иска да се върнеш довечера сам. Казва, че е време да получиш отровата.Нямаше луна и облаци скриваха звездите. Страховита гръмотевична буря беше раздрала мрачното небе. Сега малко след полунощ край пътя няколко километра на север от Сен Марк тъмните облаци седяха заплашително на хоризонта.Бяхме петима – Марсел, аз, помощникът му Жан и две от жените му. Отклонихме се пеша от пътя и тръгнахме по тясна пътечка, която пресичаше ерозирала клисура, криволичейки през крехка растителност. Беше тъмно като в рог. Имаше един фенер, но слабата му светлина не беше от голяма полза. Марсел го носеше отпред, спъваше се и се смееше злокобно, докато отпиваше ром.След него вървеше Матилде, а дългата ѝ бяла рокля се носеше зад нея на дипли. Аз я следвах, а другата жена, Мари, държеше ръката ми. Не ми помогна много, тъй като в мрака тя беше също толкова непохватна като мен и все пак оцених човешкия контакт. Жан беше последен и сякаш имаше нощно виждане. Движеше се бавно и плавно по клисурата с вещи сетива, попивайки всеки звук или движение. През рамото си имаше преметнати лопата и мотика.Спряхме на една суха могила. Хълмовете наоколо изглеждаха като изящно подреден покров, а въздухът имаше влажен и гнил вкус. Приближаваше дъжд. Поток от светкавици проблесна ненадейно в далечна светлина, която разкри сенките по лицето на Марсел. В тъмните му очила, които носеше и денем, и нощем, видях отраженията на двете жени – Мари в червено и Матилде в бяло, тъмната ѝ кожа блестеше сред белотата на одеждите ѝ. В далечината фаровете на минаващите коли и камиони се плъзгаха по покривите на селцето. Хората там спяха, докато ние бяхме на път да откраднем един от мъртъвците им.На гроба нямаше знак, само лека издутина в почвата. Жан се измъкна, за да се свърже с довереника си в общността. Ние зачакахме снишени, хванати за ръце. Тишината напрягаше ушите ми. Усетих пристъп на треска и се заборих със спазмите. След двайсет минути Жан се върна задъхан със светнали очи, устните му не нарушиха тишината. Марсел му подаде две цигари и Жан ги понесе към мрака на довереника си. Когато запали кибрита, дръзката светлина за миг огря лицата им.Лопатата не беше за копаене, а за да се изстърже твърдата почва от гроба. Мотиката я раздробяваше на буци, все по-навътре и по-навътре, а отзад се чуваше приглушеният смях на жените като далечно крякане на гарвани по брега в края на деня. От гроба се носеше силният разпознаваем мирис на влажна почва.Аз държах фенера и следвах напредъка под тесния сноп светлина. На около метър и половина от мен острието на лопатата разкъсваше килима от тръстика, която очертаваше края на гроба. Отдолу имаше няколко пласта памучен плат, ярките цветове бяха едва избелели. А после чухме и глухото тупване на метала върху дървения ковчег. Жан се спря, за да покрие лицето си с червен плат и да намаже с мехлем всяка открита част от тялото си. Ние последвахме примера му.Марсел пристъпи напред и ни даде да вдишаме гъста отвара, която миришеше на амоняк. Жан внимателно обра останалата пръст около ковчега. Клекна колкото можа по-далеч от гроба, протегна ръка към земята и с мотиката се опита да отдели ковчега от дъното на гроба. Ковчегът се разцепи. Жан се спря и порови още малко с лопатата. Накрая пропълзя в гроба, завърза единия край на ковчега с въже и го издигна от земята.Беше къс, едва един метър. Жан сцепи една тясна греда в края. На очите ми им бе необходимо известно време, за да се приспособят към цвета на пръстта и смъртта. А после усетих ужаса. Видях малка съсухрена глава, устни, изтеглени над малки жълти зъби, присвити към всички ни очи. Беше дете, малко момиченце, шапчицата ѝ беше непокътната – вкочанена и сиво-кафява. Докато Жан и Марсел внимателно слагаха голям конопен чувал върху ковчега, аз сновях между ковчега и гроба.Зейналата дупка ме привличаше като рана със странно очарование. Матилде стоеше близо до мен, като веднъж ме възпря да не избърша влажното си чело с края на полата ѝ. Бях поразен. В такъв климат телата се разлагат бързо – това дете не е било под земята повече от месец. Жан вдигна ковчега на глава и тръгна надолу по клисурата. Останалите тръгнаха след него. Аз останах последен, следвайки сладострастните движения на бедрата на една развратница.Никой не ни обърна голямо внимание, докато разтоварвахме ковчега пред бар \"Игъл\". Няколко клиенти се наведоха през циментовия парапет, но музиката прикриваше гласовете ни. Жан извади ковчега от багажника на джипа и го понесе към багито на Марсел. Марсел поръча безалкохолни напитки. Аз купих две бутилки ром. Изпих няколко питиета с него и докато си тръгвах, чух Жан да действа с лопатата зад мен, заравяйки ковчега в двора на хунфура. Щеше да остане там, докато не се върнех.Така се сдобихме с първата и според Марсел най-важната съставка за зомби отровата.Карах бързо на юг, фаровете ми разкриваха последните пластове на хаитянската нощ. Под стръмните склонове, които достигаха морето близо до Кариус и зората, която приближаваше, пастелното небе просветля и сияйните облаци разкриха големите празнини в небето. Потоци ослепителна светлина се стелеха зад планините.Импулсивно свих към морето. На чистия девствен бряг усетих неустоимо желание да се изкъпя. Свалих дрехите си на плажа над едно рибарско село и нагазих в мразовитата вода. Заедно със зората по водата започнаха да се появяват сенки, играещи отражения на далечните коралови острови, а на юг по плажа към селището блесналите черни тела като на пирати пееха сутрешни песни с кресливи гласове. Студът ми беше приятен. А после усетих топлия бриз да се спуска по земята и да гали бузите ми. Сетих се за нещо, което каза непознатият в \"Олофсън\": \"Хаити ще те научи, че доброто и лошото са едно и също. Ние никога не ги бъркаме и никога не ги разделяме\".След три дни Марсел поведе мен и Рашел по неясна пътечка край кирпичена къща, обитавана от самотна старица, към клисура, която разкриваше мрачна местност, осеяна с кактуси и храсти. Жан беше с нас и заедно с един друг помощник носеха метална решетка, платнен чувал, хаван и чукало. Марсел носеше пластмасово куфарче, което се разтваряше по средата. Спряхме, когато стигнахме малка равнина, донякъде засенчвана от огромно насаждение каочу, окаян вид кактуси с разкривени крайници с вид на плевел. Като всичко останало в тази пустош и те бяха остри и бодливи и имаха парлив сок.Марсел застана на сянка и извади джунджуриите си от куфарчето. Той сложи един пиер тонер , гръмотевичен камък в емайлирана чиния и го заля с магическа отвара. Гръмотевичните камъни са свещени за водунистите, тъй като са създадени от Собо и Шанго – духовете на гръмотевиците и светкавиците. Духовете пращат мълния към земята, тя удря скала, от която се откъсва камък и го захвърля на дъното на долината. Там той трябва да остане една година и един ден, преди хунганът да може да го докосне. Въпреки божествения си произход гръмотевичните камъни не са рядкост в Хаити, западняците ги смятат за остриета на секири от предколумбови времена и приписват произхода им на индианците от племето араваки.Марсел запали клечка в чинията и отварата избухна в пламъци. Той потопи дясната си ръка вътре и подпали собствената си кожа с алкохола, а после подаде пламъка на всеки от нас, като удряше ставите ни и разтриваше енергично плътта. След това уви лицата ни в сатенени шалове, за да се увери, че няма да вдишаме праха на отровата. Като последна предпазна мярка покри откритите части на телата ни с мазна ароматна емулсия.По-рано сутринта видях как Жан с лекота провира дебелите си пръсти в ковчега, прокарва ги по тялото на детето и стиска черепа в дланта си като в менгеме.Той се разчупи, отделяйки гнусна и отвратителна миризма. Силно разтреперан, Жан вдигна смачканите останки от импровизирания гроб и внимателно ги постави в буркан. А сега също така съсредоточен и с потънали в масло ръце, той измъкна костите от буркана и ги сложи на земята до решетката. Методично извади останалите съставки от чувала си. Първите две не разпознах – два наскоро убити гущера, един пъстър и един син.После измъкна трупа на голяма жаба, каквато бях виждал заедно с други съставки, защипана на простора; беше трудно да се разпознае така изсъхнала и плоска, но от размера и някои от нещата, които той каза за нея, заключих, че трябва да е Bufo marinus (тръстикова крастава жаба), която обитава американските тропици, среща се често и, без съмнение, е отровна. Увити край краката на жабата, се намираха съсухрените останки на това, което Жан наричаше морска змия, и изглеждаше като някакъв многочетинест червей.Жабата и морският червей явно бяха приготвени по особен начин – жабата е била поставена заедно с червея в затворена кутия за една нощ, преди да я убият. Жан каза, че така жабата се ядосвала и силата на отровата ѝ ставала по-голяма. Имаше логика в това, тъй като тръстиковата жаба има големи жлези на тила, които отделят двайсетина мощни вещества – смес, която се увеличава при опасност или раздразнение.Растенията бяха по-лесни за разпознаване. Едното беше вид албиция, позната в Хаити като ча-ча, която се отглеждаше за сянка из цялата страна. Другото беше кадифен боб – \"сърбящи зрънца\" от рода мукуна, което има изключително неприятни парливи власинки върху шушулката си, които могат да те накарат да се чувстваш сякаш имаш стъклени стружки под кожата си.Жан постави няколко плодчета от двата вида в хаванчето. Не знаех много за химичните свойства на тези видове, но ми стана интересно, че и двете са бобови растения – семейство, което включва много отровни видове. Последните съставки, които извади, бяха две морски риби: едната доста безвредна на вид, а другата – риба балон, която много приличаше на онази, видяна на стената в багито на Марсел.Вниманието ми бе привлечено от младия помощник, който бе взел метално ренде и стържеше края на човешки пищял, като събираше стърготините в малка чашка. Междувременно Жан сложи наскоро убитите и изсушени животни на решетка и ги пече, докато не си пуснаха мазнината, а после ги постави в хавана. Костите на детето стояха на грила, докато не станаха почти на въглен. А после и тях прибавиха в хавана. Докато всички съставки станат готови, димът от съда бе станал жълт.Погледнах към Марсел, някак объркан от ролята му. Той въобще не се докосна до отровата или която и да е от съставките. Седеше в мрака и от време на време се провикваше с наставления, умът му беше съсредоточен, а погледът му следеше пътеката и внимаваше за неканени гости. В един момент две деца се приближиха и той скочи, за да ги прогони с обиди и заплахи. И все пак през цялото време, в което бяхме в храсталаците, едно семейство копаеше нивата си на съседния склон и наблюдаваше всяко наше действие.Марсел дори им говореше от време на време, провиквайки се през тясната долина. Сякаш поддържаше илюзията за тайнство, докато бе постоянно изложен на показ и много се гордееше с това. Осъзнах, че именно в това се криеше същността на неясната му роля. Също като магьосниците в Африка всички почтени членове на общността го презираха и все пак търпяха присъствието му, защото беше жизнено необходимо за равновесието на социалния и духовния живот. Бокорът и всичките му привидно зловредни дейности се приемат, защото са до някаква степен неизменно важни.Но какъв беше Марсел? Бокор, злонамерен магьосник или хунган, доброжелателен свещеник или лечител? Бовоар беше отбелязал колко погрешни са подобни разделения. Разбира се, самият Марсел не беше нито добър, нито лош. Като бокор можеше да служи на тъмните сили, като хунган – на добрите. И като всички нас бе способен да служи и на двете. Водунската религията признава подобна двойственост и дори я институционализира. Ето защо присъствието на Марсел бе от изключително значение. Без неговите духовни напътствия нашите действия имаха противоречивия потенциал да вършат и добро, и зло. В крайна сметка той поемаше цялата отговорност.Нямаше особено съмнение коя сила бе избрал Марсел. Не той поиска да отидем в гробищата, а аз. Аз поръчах отровата, за която бяха необходими костите. През онази нощ, както и сега сред запустялата земя, където пълзящите растения плетат мрежи над камъните, а листата дишат през нощта и повяхват, щом ги докоснеш – именно Марсел ни предпазваше. Затова той като хунган не се докосваше до отровата. Подобна разрушителна сила трябваше да се подготви от Жан, който не беше нито чирак, нито помощник, а по-скоро физическа подкрепа. Когато Би Би Си и останалите описваха Марсел Пиер като въплъщение на злото, смисълът напълно им беше убягнал.Тези ми предположения се засилиха още повече, когато Марсел започна да пее. До този момент Жан стриваше съставките в хавана и постоянното тупкане на чукалото съвпадаше с ритъма на песента на Марсел. После младият помощник вдигна два най-обикновени камъка, удари ги един в друг – ето че имахме ударни. След това се присъедини Рашел, защото знаеше всички песни и нежният ѝ глас се извисяваше над другите, потъваше и се издигаше, съблазнявайки ни с красотата си. Цялото тяло на Марсел се стопи в ритъма и сякаш всеки момент можеше да го обладаят. Широката му усмивка, песните му тук, насред направата на тази отрова, и чистата му, неподправена радост ме караха да мисля, че всичко това няма как да е лошо.Тъкмо когато привършвахме с отровата и Жан пресяваше остатъка от хавана, стана едно доста случайно взаимодействие, което в крайна сметка имаше силно влияние върху Марсел. Казвам случайно, макар че, честно казано, все повече се съмнявах в случайностите, в шанса и съвпаденията. В Хаити сякаш нищо не се случваше така, както трябва, но много малко беше въпрос на шанс.За всеки случай носех нож на колана си и Марсел ме помоли да му го дам. Ножът беше важен за мен, бях си го купил преди няколко години в горната част на Амазонка при Рио Апуримак в Перу. Казах на Марсел, че това е най-ценната ми вещ и не мога да се разделя с нея, че ми е била дадена след изпълнение на един от най-важните ритуали на моя народ. Това не беше вярно, но импулсът на лъжата ме отведе към един истински разказ, в който бързо забравих за ножа.Първо се опитах да споделя с него едно ново разбиране за пространството. Говорих за планински долини близо до дома ми в северна Канада, долини, по-големи от цяло Хаити и напълно необитаеми. Описах как се прекосяват равнини, простиращи се до безкрая. Говорих за ниската растителност в тундрата – изобилие от цветове и звуци, от подсвирквания и чуруликания, от ръждиво и червеникаво, пръснати на платното, което се протяга до хоризонта, а там – безкрайни планини, покрити с ледници, хаос от скали и лед в океан от облаци.Обясних, че между тези две крайности – незначителната флора и исполинските планини, няма нищо с човешки бой. Опитах се да накарам Марсел да си представи една земя, където човекът е незначителен. Навярно това бе най-трудното за схващане нещо. После заговорих за температурите – за заледените езера, за влажните дрехи, оставени навън за през нощта, които на следващата сутрин се чупят като пръчки. Описах лова на животни, лосове и елени, говорех за килограмите месо, които даваше всяко. Говорех за вълци и мечки, разказвах митове и легенди, които знаех от старите ловни водачи. А после му разказах за лова на видения.Обясних как като младеж са ме накарали да изкача най-високия връх в долината, докато един стар индианец от племето гитксан ме чакаше долу. Опитах се да пренеса Марсел през планината, като описвах с най-големи подробности пътя, стръмния сипей и терасите с козите по тях, зашеметяващите скални пластове и вихрените гледки на водопади и скали, смърчови гори и ледници. Накарах го да построи заедно с мен камък по камък скална маркировка.Той ме наблюдаваше, докато седях сам на върха без храна и вода, докато не дойде едно животно – какво точно, никога не бих могъл да кажа. Казах на Марсел, че това животно не идва случайно, а защото съдбата му е да стане защитник на човек – духовен пазител, когото мога да призовавам пет-шест пъти през целия си живот. И така, обясних на Марсел, че си имам своето животно и точно затова не се страхувам от него. Затова и не се страхувах от никой човек.След като разясних всичко това на Марсел, той видимо се развълнува. По някаква голяма случайност ловът на видения, който бях преживял, изумително наподобяваше на основни черти във водунското посвещение. Хунсис канзо – този, комуто предстои посвещаване – прекарва седмица на уединение, в която преминава през определен начин на хранене и строго установени дейности, всяко от които се съблюдава от старейшините. В края на седмицата посветеният получава духовно име и поема по пътя на лоа – божествения конник. И така, Марсел най-сетне ме разбра. По-късно същия ден Рашел го чула да обяснява на някои от своите хора, че този блан не бил като другите, защото бил посветен. Подходът бил абсурден, обяснил им той, но така действали хората в невъзможната страна Канада.", "date": "2017.05.19", "title": "Откъс от \"Змията и дъгата\" на Уейд Дейвис"}
{"url": "http://www.dnevnik.bg/sviat/2017/05/19/2974281_shveciia_prekrati_razsledvaneto_sreshtu_djulian_asanj/", "text": "Шведската прокуратура обяви, че прекратява разследването на обвиненията за изнасилване срещу основателя на \"Уикилийкс\" Джулиан Асанж, предаде \"Ройтерс\". С действията си прокуратурата сложи край на седемгодишна юридическа сага, но въпреки това британската полиция настоява, че той ще бъде арестуван, отбелязва агенцията.Асанж живее в еквадорското посолство в Лондон от 2012 г. Той намери убежище там, за да избегне екстрадицията си в Швеция. Основателят на онлайн платформата отхвърля обвиненията и твърди, че е възможно шведските власти да го предадат на Съединените щати. В САЩ го очаква съд заради публикуването на хиляди класифицирани военни и дипломатически документи. Еквадор обаче ще \"усили дипломатическите опити\" да договори с Великобритания начин на Асанж да бъде позволено да стигне до латиноамериканската държава и там да се \"наслаждава на убежището си\".Адвокатите на Асанж определиха решението на шведската прокуратура като \"победа\".\"Според шведското законодателство наказателните разследвания трябва да се водят възможно най-бързо. В момент, когато прокурорът е изчерпал всички възможности да ги продължи, той е длъжен да прекрати разследването,\" обиха властите в Стокхолм в изявление, цитирано от \"Гардиън\".\"В този момент всички възможности да се води разследването са изчерпани. За да продължи случаят, Джулиан Асанж трябва да бъде формално известен за престъпните подозрения срещу него. Не можем да очакваме, че ще получим помощ от Еквадор за това. Следователно разследването е прекратено.\" Последното развитие по случая беше преди шест месеца, когато шведски следователи го разпитаха в еквадорското посолство.Допълва се, че \"като резултат от решението... се оттегля и ,\" се казва в съобщението.Малко след като прокуратурата обяви края му обаче, лондонската полиция съобщи, че ще арестува Асанж, ако той напусне дипломатическата мисия. Великобритания издирва Асандж заради отказа му да се яви в съда на 29 юни 2012 г. заради европейска заповед за арест \"за изключително сериозно нарушение,\" казва полицията. Малко по-късно обаче британските власти потвърдиха, цитирани от \"Гардиън\", че европейската заповед е оттеглена.\"Уикилийкс\" написа в \"Туитър\", че \"фокусът вече е върху Великобритания\", която \"отказва да потвърди или отрече дали е получила заповед за ареста на Джулиан Асанж\".Решението идва ден след като Челси Манинг, която предаде стотици хиляди документи на \"Уикилийкс\", докато беше анализатор в Ирак,  седем години след като беше арестувана.Асанж, който живее в посолството на Еквадор във Великобритания, е обещал да приеме да бъде екстрадиран, ако Манинг бъде освободена. За правителството на Доналд Тръмп ", "date": "2017.05.19", "title": "Швеция прекрати разследването срещу Джулиан Асанж"}
{"url": "http://www.dnevnik.bg/politika/2017/05/19/2974289_agroministurut_izbra_za_zamestnici_dve_svoi/", "text": "Две служителки на Държавния фонд \"Земеделие\" влизат в екипа на уволнения при служебното правителство негов шеф, сега . Премиерът Бойко Борисов подписа заповеди за назначаването на Лозана Василева и Вергиния Кръстева за заместник-министри на земеделието, храните и горите, съобщи правителствената информационна служба.От 2014 г. насам Лозана Василева е заместник-изпълнителен директор на Държавния фонд \"Земеделие\". Тя е доктор по икономика, се посочва във визитката й.Вергиния Кръстева е завършила Университета за национално и световно стопанство. От 2016 г. е началник отдел в дирекция \"Директни плащания\" на фонда.", "date": "2017.05.19", "title": "Агроминистърът избра за заместници две свои доскорошни подчинени във фонд \"Земеделие\""}
{"url": "http://www.dnevnik.bg/gradska_sreda/2017/05/19/2974186_stolichnata_obshtina_spria_obshtestveni_poruchki_za_42/", "text": "Столичната община е спряла две обществени поръчки за ремонти в две зони в централната градска част на София. Причината е, че е необходимо да бъдат направени корекции в документацията. От пресцентъра на общината съобщиха, че няма да има сериозна промяна в конкурсите.Мотивът за прекратяването и на двете процедури е необходима \"съществена промяна на някои от техническите характеристики на основни материали\". Според решението тази промяна може да доведе до \"промяна на кръга от заинтересовани\". и е за реконструцкията на ул. \"Граф Игнатиев\" (от ул.\"Алабин\" до бул \"Евлоги и Христо Георгиеви\"), части от ул. \"Цар Иван Шишман\", ул. \"6-ти септември\" и ул \"Солунска\". Тези дейности трябваше да започнат от 1 юли.  привлече вниманието с първоначалното намерение пазарът за книги там да се провежда само в определени дни. Впоследствие кметът  от този план. и е за ремонти на площадите около \"Св. Ал. Невски\" и Народното събрание\", църквата \"Света София\" и градинката \"Кристал\". Дейностите трябваше да започнат през 2018 г. През февруари главният архитект Здравко Здравков съобщи, че .През март Столичната община спря  Мотивът тогава също беше необходимост от допълване на техническата спецификация. Близо два месеца след спирането, процедурата все още не е подновена. Междувременно пък на заседанието си вчера  за 11 автобусни линии, като се мотивира със спиране на обществена поръчка.", "date": "2017.05.19", "title": "Столичната община спря обществени поръчки за 42 млн. лв за ремонти в София"}
{"url": "http://www.dnevnik.bg/biznes/2017/05/19/2974233_vasil_bojkov_kupi_telefonnata_palata_v_sofiia_dopulnena/", "text": "Телефонната палата в София вече има нов собственик - \"НГ Пропърти\"ЕАД. Бизнесменът Васил Божков е член на Съвета на директорите на дружеството.Прехвърлянето е вписано в Имотния регистър на 5 май, а стойността на продажбата е 33.9 млн. лв. Пак оттам става ясно, че и след смяната в собствеността Българската телекомуникационна компания (БТК) остава наемател в сградата поне до края на 2019 г., съобщава \"Капитал\".Придобиването на сградата, която е неделима част от паметниците на културата в столицата, е продължение на дългогодишните интереси и инвестиции на г-н Васил Божков в посока запазването и популяризирането на културно-историческото наследство на България\", се казва в съобщение от друго дружество на Божков - \"Нове холдинг\".От информацията се разбира, че телефонната палата ще бъде дом на уникални експонати и колекции в областта на изкуството и световното културно-историческо наследство, а в момента екип от експерти от знакови световни музеи и архитектурни студиа подготвяли проекти за интериорното оформяне на сградата. \"Вярваме, че жителите и гостите на София ще бъдат обогатени от създаването на музей, отговарящ на световните стандарти и следващ най-добрите практики в сферата\", се посочва в съобщението.Плановете за музея се очаква да бъдат представени публично в рамките на година, не се посочва по-конкретен период. Дружеството е създадено в края на март тази година с капитал от 36 млн. лв. Адресната регистрация е на \"Московска\" 43, където се намира и \"Нове холдинг\", а едноличен собственик на капитала е \"Ню геймс\". Тя е една от трите компании, които оперират на пазара на лотарийни билети в България под името \"Национална лотария\". На пазара за 320 млн. лв. дружеството е лидер по приходи, сочат данни, цитирани от \"Капитал\".Телефонната палата е сред знаковите сгради в центъра на София. Завършена е през 1949 г. по проект на арх. Станчо Белковски и арх. Борис Йолов и към момента е със статут на паметник на архитектурата. Включва 6 етажа с обща площ 17 401 кв. м, а разгънатата застроена площ е 13 500 кв. м.Сделката е с посредничеството на консултантската компания за бизнес имоти \"Фортън\" (Forton) като от там посочват, че имотът бе продаден чрез анонимна, двустепенна тръжна процедура, организирана по задание на БТК. Договорът за продажба е подписан с участника, предложил най-висока цена като кандидатите са били предимно български дружества. ", "date": "2017.05.19", "title": "Васил Божков купи Телефонната палата в София (допълнена)"}
{"url": "http://www.dnevnik.bg/detski_dnevnik/2017/05/19/2974284_zrelostnicite_na_maturata_pisaha_vurhu_razkaza_albena/", "text": "Есе или интерпретативно съчинение върху разказа \"Албена\" от Йордан Йовков писаха зрелостниците на задължителната матура по български език и литература днес, съобщиха от просветното ведомство.Максималният брой точки на този модул е 30. За първи път темата не бе обявена по БНР в началото на изпита.Тази година матурата бе разделена на три модула. Първият модул съдържа 30 затворени въпроса и носи 30 точки на зрелостника, а вторият е с 10 въпроса със свободен отговор и работа с текст, които носят 40 точки.Допуснати до изпита по български език и литература са 50 808 зрелостници, от които са се явили 96%.", "date": "2017.05.19", "title": "Зрелостниците на матурата писаха върху разказа \"Албена\" на Йовков"}
{"url": "http://www.dnevnik.bg/istorii_na_denia/2017/05/19/2974007_tova_kudravo_devoiche_iana_koeto_ubejdava_edni/", "text": "\"Нека аз да ви кажа, защото тя скромничи - това къдраво девойче тук роди прекрасни идеи и проведе ключови мотивационни събития, които поставиха началото на нашата кауза\". Къдравото девойче е Яна Овчеларова, а в разговора се намесва Анелия Желева, координатор на проекта  в сдружение \"Ре-Акт\".Яна е един от доброволците на годината, , но още докато получаваше наградата си, отказа да я вземе без Ани на сцената до себе си. Когато \"Дневник\" после отиде да я разпита за нейната доброволческа мисия, те останаха пак една до друга. Анелия търпеливо изчака Яна да разкаже, но накрая не се сдържа да се намеси, за да я похвали за идейността и всеотдайността.Яна била поканена да се включи в новия проект на \"Ре-Акт\" преди около година. Мислела, че отива да прави био градинка, но се оказало, че става въпрос за нещо съвсем различно - работа с момчетата от възпитателния интернат в град Ракитово.Тя е на 26 години. Завършила е Класическата гимназия в София и след това \"Културология\" в Софийския университет. Част е от фондация \"Изкуството да живееш\", така че доброволчеството и работата в неправителствения сектор не са й никак чужди. Но общуването с деца от възпитателно училище е съвсем ново предизвикателство за нея, което година по-късно я изпълва с удовлетворение и вдъхновение.Във възпитателното училище-интернат \"Ангел Узунов\" в Ракитово са настанени деца с леки криминални прояви, от 9 до 18-годишни. \"Това може да накара човек малко да се отдръпне от тях, но всъщност е страхотно да общуваш с тях и е изключително поучително за самия теб. Даваш си сметка доколко си способен да си отворен и съпричастен\", коментира Яна Овчеларова.\"Идеята ни е да им покажем, че не трябва да правят тези грешки, които са правили преди по една или друга причина, защото когато навършат 18 последствията могат да са много по-сериозни и да попаднат на места, от които трудно ще се върнат назад. Борим се за това детското, което още живее в тях, да победи\", казва тя. Затова и с по-големите момчета е доста по-сложна комуникацията, защото те вече са почти изградени личности, там има и осъзнаване на желания, които ги правят по-директни и немирни, но пък \"когато си прям и поставиш ясно границите и ролите кой къде и защо е там, нещата се подреждат\", допълва доброволката.\"Има го приятелското отношение, но при всички случаи трябва и да се съобразяваш с обстоятелствата. Трябва думата ти да се чува, иначе те могат да си правят каквото си искат. Не го постигам на 100%, но определено съм пряма, когато нещо не ми харесва или преминават някаква граница - давам да се разбере, че границата е премината и, че можем пак да бъдем приятели, само ако се уважаваме\", разказва тя, като я питаме как се справя с момчетата.На онази първа среща с екипа на \"Ре-Акт\", когато Яна се сблъскала с идеята да бъде един от доброволците във възпитателния интернат, първоначално била скептична, но една идея бързо я грабнала. Координаторът на проекта Анелия Желева предложила мисията им \"Тип-топ\" да е под формата на игра, която да увлича децата, но да бъдат активни и да се развиват. \"Ани вече беше измислила да има аватари и цялото нещо да е под формата на игра. Всяко дете трябваше да си измисли аватар и да направим заедно видео. Тогава в съзнанието ми започнаха да се раждат идеи как да направим това нещо за децата толкова интригуващо, че да нямат търпение да се включат и да полагат усилия\", казвя Яна.Точно тя измислила как в играта да има точки и специални награди, които да са съобразени с интересите на момчетата, така че да са още по-мотивирани и да получават повече възможности за развиване на талантите си. Ако например победител за месеца е момче, което обича да рисува, наградата му ще са инструменти или пособия за рисуване, дава пример Яна. Имало е и фотоапарат и музикални инструменти. За първата специална награда завели едно от момчетата на басейн - емоция, която допреди това нито той, нито те са изпитвали.Наградите се превръщат в една от големите радости на момчетата в интерната и играта наистина ги кара да се стараят. \"Когато те работят за мечтите си и се стараят, получават награди, а когато се отклоняват и вместо да мислят за бъдещето си мислят за глупости - тогава виждат, че това не е много хитро\", казва тя. На всеки две седмици доброволците са там, а наградите се раздават всеки месец.Разбира се, както и в живота, има обрати в играта, изтъква Яна Овчеларова. \"Даваме възможност на хората с най-малко точки да дръпнат рязко напред в играта чрез доброволческа дейност. Така ние като доброволци се опитваме да им покажем колко готино и изграждащо е и това да си доброволец и да направиш нещо за другите. И те го правят с желание\". И разбира се, пак като в истинския живот, има и доза късмет с редовната томбола.\"Няма планиран край за играта. Животът е игра - продължава за нас, продължава и за тях. Може би сме си наградата едни за други\", разсъждава младата жена.Според Яна момчетата в Ракитово са способни и талантливи, но те са видели много малка част от цветовете и възможностите на света. \"А животът е абсолютно цветен, и някой трябва да им го покаже, за да започнат да мечтаят\".Възхищава се на възпитателите и учителите, с които се е запознала в интерната. За ниска заплата и без каквито и да е държавни привилегии, те работят с тези момчета \"стоически\", а те са \"готини, но понякога могат да бъдат и много трудни\".\"Според мен в живота сме, за да се учим, и да се учим най-вече от грешките си, за да ни помагат да разбираме хората около нас. Няма значение дали си израснал в дом, или си попадал в затвора, или си бежанец - ти преживяваш неща, които ти отварят очите, за да видиш, че в колкото и лошо състояние да си, ти имаш силата да помогнеш на друг. И много често това е пътят, през който си помагаш и сам на себе си - когато забравиш за собствените си тревоги и проблеми и просто обърнеш погледа си към другите\", казва Яна.", "date": "2017.05.19", "title": "Това къдраво девойче Яна, което убеждава едни момчета да бъдат по-добри"}
{"url": "http://www.dnevnik.bg/sport/2017/05/19/2974208_isinbaeva_shte_bude_otstranena_kato_shef_na_ruskata/", "text": "Световната рекордьорка в овчарския скок Елена Исинбаева ще бъде отстранена от поста президент на надзорния съвет на руската антидопингова агенция (РУСАДА).Това е едно от четирите изисквания, които световната антидопингова агенция (WADA) е поставила, за да бъдат възстановени правата на РУСАДА. Исинбаева трябва да напусне поста до 31 май.Двукратната олимпийска шампионка  въпреки острото недоволство от WADA Както и при предишния случай обаче тя ще бъде принудена да се оттегли. Тогава ръководителите на WADA оспориха решението и обявиха, че според тях лекоатлетката не е подходящият човек, който да възстанови РУСАДА, чиито права бяха спрени през ноември 2015 г.Това доведе до нови избори. 34-годишната състезателка беше преизбрана, след като отново беше предложена за поста от Руския олимпийски комитет. WADA обаче остана непоколебима в намерението си да не възстанови правата на РУСАДА, ако Исинабева е начело на организацията.Световната антидопингова агенция призова РУСАДА да гарантира, че ще има независим председател като ключова стъпка в създаването на силна, независима и прозрачна система за борба с употребата на допинг в Русия.Според WADA Исинбаева не отговаря на изискването, тъй като е била избрана от руския олимпийски комитет. \"Тук не става въпрос за личността, а за независимостта. Елена Исинбаева не отговаря на изискванията\", заяви заместник-генералният секретар на WADA Роб Кьолер.Той обяви, че руската антидопингова агенция се е съгласила с освобождаването на Исинбаева. Това ще е второто от четирите задължителни изисквания на WADA за възстановяване на правата на РУСАДА, което ще бъде изпълнено.Първото беше да бъде осигурен достъп до пробите от биологичните паспорти на руските спортисти, което вече е факт. Другите две изисквания са руската антидопингова агенция да внедри политика срещу потенциални конфликти на интереси в организацията и да бъдат отворени т.н. \"затворени градове\" за допинг контрол в страната.\"Изискването за биологичните паспорти е покрито. Когато и останалите три критерия бъдат изпълнени, ще позволим на РУСАДА отново да извършва (самостоятелно) тестове\", заяви Кьолер.Докато това стане факт, РУСАДА ще продължи да тества проби само под наблюдението на международни експерти и британската антидопингова агенция (UKAD).Подновяването на самостоятелната дейност на РУСАДА е считано за ключова стъпка към отмяна на забраните за международно участие на руските лекоатлети и руските параолимпийци.Президентът на WADA Крейг Ридъл изразни увереност, че руската антидопингова агенция ще успее да покрие изискванията до ноември. Тогава ще се състои годишното общо събрание на борда на директорите на WADA и това ще е първата възможност за възстановяването на правата на РУСАДА. ", "date": "2017.05.19", "title": "Исинбаева ще бъде отстранена като шеф на руската антидопингова агенция по заръка на WADA"}
{"url": "http://www.dnevnik.bg/intervju/2017/05/19/2974136_cvetanov_bsp_suzdadoha_organizaciia_za_trolove_i/", "text": "Цветан Цветанов е заместник-председател на ГЕРБ и председател на парламентарната група във втори пореден парламент. Министър на вътрешните работи в първият кабинет на Бойко Борисов.- Доколкото знам, първи изразиха желание да ни подкрепят представителите на \"Воля\". По-важно е, обаче за пореден път да посоча, че това, което до момента ние направихме, е реално да се съобразим с волята на онези 2.5 млн. български граждани, които гласуваха на референдума и поискаха мажоритарна изборна система. ГЕРБ е партията, която единствена има ясна и последователна позиция по въпроса при това от деня на референдума до днес. Ние последователно демонстрираме зачитане на вота от референдума и лоялност към волята на една немалка част от избирателите. Последователно инициирахме не едно и две публични обсъждания откакто се проведе референдума, но се сблъскахме единствено с партийни спекулации по темата и с евтина пропаганда.Не живеем със съзнанието, че сме някакви герои. Просто си вършим работата на народни представители, които държат сметка за общественото мнение. Гласът на хората трябва да се чува винаги от народните избраници, а не само тогава, когато на някого му изнася това. Ето защо за нас е важно да отстояваме първоначалната си позиция и да бъдем лоялни към волята на една значителна част от българските избиратели. Втори въпрос е кой ще ни подкрепи. Всеки, който би го направил заради уважение към вота на хората, също заслужава уважение. Не очаквайте от нас да твърдим, че делим политиците, подкрепящи вота на тези 2.5 млн. българи на по-добри и по-лоши. Според нас подкрепящите вота на избирателите просто са народни представители, които си вършат работата. И в тази констатация е добре да не търсите никакъв скрит смисъл.Разбира се, право на отделните парламентарни групи е да изготвят и да представят съответната си политическата позиция по законопроекта, внесен от ГЕРБ. Важно е, обаче избирателят да знае от какви позиции всяка парламентарна група взема своите решения и с какви аргументи приема или съответно отхвърля публично изказаната воля на 2.5 млн. български избиратели.- Точно за да няма допускания, че се извършва райониране, което може да \"проработи\" в полза на определени партии смятаме, че районирането следва да бъде от компетентността и правомощията на президента. Защото по този начин ще успеем да избегнем всякакви политически внушения, като това например, че управляващите или тези, които са формирали парламентарно мнозинство ще районират страната по начин, който би могъл да задоволи нечий политическия интерес. Знаем, че президентът е избран от всички български граждани за държавен глава. Неговата фигура би следвало да бъде равноотдалечена и от изпълнителната, и от законодателната власт, и от тази гледна точка именно неговото ангажиране с районирането би било разумното решение за да се избегнат всякакви възможни политически спекулации.- През 2016-та година ние предложихме да се разглежда възможността да бъде внесено предложение за смесена система. Тъй като по това време никой не знаеше, че от референдума ще има този резултат, всяка една от политическите формации не подкрепи предложението. Тук е мястото отново да напомня - ние никога не сме били привърженици на чистата мажоритарна система. Винаги сме смятали, че смесената или пропорционална с въвеждането на съответната преференция е по-работещият вариант. След последните парламентарни избори отново се видя как прагът на преференцията даде възможност на част от кандидатите за народни представители при една добре структурирана кампания да изместят други кандидати от челните им позиции при първоначалното подреждане на листите.Никой не си направи труда да проведе кампания, с която да разясни, какви са последствията от въвеждането на мажоритарна система. Дори не бяха малко политиците, които видяха в референдума повод за поредното политическо заиграване. Атаките бяха ориентирани към ГЕРБ в контекста на президентските избори. Вие знаете, че дори кандидатът за президент Румен Радев демонстрираше позитивно отношение към референдума. Останалите политически сили, дори БСП, също демонстрираха мълчалива подкрепа.Когато обаче се видя, че 2.5 млн. са гласували по определен начин и когато стане ясно, че едва 12-13 000 гласа не достигат за да стане задължително решението за българския парламент, ние преценихме, че няма как да не вземем страна. Всичко друго би било опит за неглижиране на волята на хората. Постъпихме принципно и отстояваме и до момента позиция, която не ни е най-изгодната. За пореден път се налага да припомня, че има ситуации в които политическата изгода отстъпва път на политическия морал.- Както знаете и за електронното гласуване имаше референдум. Той събра подкрепата на 1.8 млн. Тогава се съобразихме и никой не коментираше защо го правим. Сега, обаче има спекулации, че мажоритарното гласуване обслужва единствено най-големите партии и на практика ще \"занули\" малките.Нека да дам пример– през 2005 г., когато г-н Борисов се яви на един частичен избор ние нямахме партия, нито някаква предварителна подготовка. Направихме инициативен комитет, проведохме множество срещи и Борисов каза: \"Искаме да направим София европейска столица. Ще ни дадете ли подкрепата си за да развием града?\" Получихме подкрепа и нашият кандидат победи на балотажа основния си политически опонент от най-голямата по това време партия– БСП.Какво чак толкова лошо има в мажоритарното представителство на депутатите в българския парламент? Мисля, че мажоритарният вот би могъл да доведе до много по- голяма ангажираност на съответните народни представители. От това парламентът само би спечелил. Защото досега немалко депутати след като са били избирани, бързо са забравяли за районите, които са им делегирали правото да ги представляват.- О, много различна ще бъде ситуацията при мажоритарния вот. Ако някой забрави кой го е изпратил в парламента, то на следващите избори ще се знае, че този кандидат няма как повече да бъде избран. И партиите, и хората ще бъдат абсолютно наясно от какви политици има нужда.В ГЕРБ ежедневните срещи с хората се тълкуват като приятната страна на политическата работа. Умората от подобна комуникация е много голяма, но в същото време е съпътствана от удовлетворение. Дано не прозвучи като самохвалство, но съм доволен, че вече намерих време да подготвя графика на приемните си дни в избирателния ми район, въпреки националните ми ангажименти, които постоянно ме изпращат в различни региони на страната.- Опитахме се да положим основите на една здрава и искрена комуникация между ГЕРБ и \"Обединени патриоти\". Вече имаме натрупан опит от съвместната ни работа в 43-тия парламент. Тогава Патриотите подкрепяха коалиционното споразумение между ГЕРБ и Реформаторски блок. Резултатите от тазгодишните парламентарни избори от края на март дадоха възможност да общуваме открито и да направим коалиционно споразумение за вземането на политическите решения, в което да може да може да бъде записан персонален състав на Министерски съвет. Смятам, че сме успели нееднократно да си изясним и позициите относно референдума, при това още преди да подпишем коалиционното си споразумение. Това не е препъникамък пред бъдещето управление. Силата ни в политическото общуване с патриотите е, че уважаваме различията си и търсим взаимноприемливи решения по въпросите, които изискват полезни политически ходове.- Разбира се, че политическите ни опоненти няма да пропуснат възможността да се възползват от всяка грешка. Преди малко ми казаха (интервюто е взето в четвъртък б.а.), че Валери Симеонов се е извинил за изказването си, което е било провокирано емоционално. Понякога се случва той да реагира и по-спонтанно. Това не означава, че когато допусналият някаква грешка се извини публично, ние трябва да подхождаме със снизхождение. Извинението трябва да бъде оценявано по достойнство. Всеки един от нас знае какъв ангажимент и каква отговорност е поел. Нищо, че ПЕС е с лидер Сергей Станишев, който пък счита за съвсем нормално да реагира по начин, по който да създава допълнително напрежение. Аз съм убеден, че към настоящия момент коалицията ни е жизнена и стабилна. Много е важно нашите коалиционни партньори да се ограничават в поведението си.- Не споделям определение като \"провалена съдебна реформа\", за какво става дума? Постигнахме квалифицирано мнозинство при приемане на стратегията за предстоящата съдебна реформа. Тя беше одобрена през януари 2015 г. от представители на всички парламентарни групи, което беше ясен знак за стремеж към продължаване на реформата и към изпълняване на препоръките на Европейската комисия. През есента на 2015 г. приехме конституционни промени, които в началото на коалиционното споразумение между Реформаторски блок и ГЕРБ изглеждаха трудно постижими. Постигнахме квалифицирано мнозинство, което направи възможни промените, които рефлектират върху бъдещия избор за Висш съдебен съвет, който предстои. Нашата цел беше да има колкото е възможно повече прозрачност. Знаете, че в момента всеки един от представителите на съдебната власт ще може да направи своя пряк избор. Това е гарантирано с конституционните промени и промените в Закона за съдебната власт.И още нещо много важно - разделихме Висшия съдебен съвет на две колегии. Прокурорите да назначават прокурорите, съдиите да назначават съдиите. Тук обаче има един постоянен генериращ напрежение фактор в съдебната система, един челен сблъсък между главния прокурор и председателя на Върховния касационен съд. Аз смятам, че това е междуличностен конфликт, поне таков е усещането в обществото, а иначе и двамата са избрани от този Висш съдебен съвет. Ако приемем, че единият избор е бил добър, а другият е лош, все пак изборът е направен от Висшия съдебен съвет, който действа към настоящия момент. Не смятам, че трябва непрестанно да се замеряме с упреци, а просто трябва да създадем добрите правила, които да гарантират, че повече няма да имаме претенции към Висшия съдебен съвет. Затова прекият избор е изключително важен. Това, което ние ще направим, е да стартираме процедура в края на май - началото на юни. Защото изборът на Висш съдебен съвет трябва да приключи в началото на септември, един месец преди встъпването в длъжност на новия Висш съдебен съвет. Аз съм убеден, че ще можем да изберем парламентарната квота от 11 представители на Висшия съдебен съвет и вярвам, че ще се постараем това да бъде публично и максимално достъпно до интересуващите се от всяко едно от изслушванията. Убеден съм също така, че и с представителите на опозицията, и с управляващото мнозинство, ще трябва да дадем всичко от себе си, за да избегнем евентуалните конфликти, които биха могли да възникнат в началото или през мандата на новия съдебен съвет.- Точно така. Изисква се квалифицирано мнозинство и в това е гаранцията, че управляващото мнозинство ще търси диалог за избиране на парламентарната квота с останалите представени в парламента групи.- Знаете, че главният съдебен инспектор беше избран от 43-тия парламент. В 41-ия и в 42-рия нямаше как да се формира квалифицирано мнозинство за да бъде избран главен съдебен инспектор и мисля, че 43-тият парламент трябва да бъде поздравен, защото успя да се справи с доста работа, която беше се натрупала във времето поради липсата на политическа воля за диалог.- Анализът, който направихме за кампанията за президентските избори, изцяло се потвърди от мониторинга ни по време на подготовката за парламентарните избори. БСП определено се отличиха с това, че в рамките на една година успяха да създадат добра организация - както за тролове, така и за създаването на фалшиви новини, от които те да се възползват за да печелят политически дивиденти. Президентските избори бяха пикът на подобна стратегия. Мога да ви покажа графики, от които личи, че пикът на фалшивите новини и на всичко, което целеше да дискредитира ГЕРБ и кандидата на ГЕРБ, да се създаде анти НАТО, анти Европейски съюз риторика, анти гражданско общество бе по времето на клетвата на президента Радев.Това, което продължава да буди тревога, е, че БСП продължава да изпълнява стратегията си в тази насока. Ние се постарахме да противодействаме в изборната кампания, опитахме се да стигнем до колкото се може повече читатели и зрители. За това решихме, че трябва да направим договори със съответните медии за да можем да бъдат отразявани обективно мероприятията и срещите, които правихме от партия ГЕРБ, както и акцентите ни от управленската програма.- Ще ви дам само един пример. Спомнете си, че когато беше клетвата на президента Радев, в същата седмица усилено се говореше, че в България се подготвя Майдан, подобно на Украйна.- Точно така, но първоизточникът е един сръбски сайт на 16-17 януари. На 18-ти го пое РИА \"Новости\", там вече стана пикова новина. От там почти всички български медии препечатаха информацията и ето ви една фалшива новина.- Могат да се направят някои изводи, но аз не бих могъл да твърдя със сигурност. Казах каква е фактологията, а всеки би могъл да има своите предположения и обяснения. Нека обърнем погледа си към важни и знакови събития - изборите в Холандия и сегашните във Франция. Французите дадоха много ясен знак, че всички ние европейските граждани искаме да имаме силна и обединена Европа. Убеден съм, че и на изборите в Германия, ако не бъде направена една хибридна атака за дискредитиране на управлението на канцлера Меркел, нещата ще бъдат нормални. Така, държавите в Европейския съюз ще се окажат по-силни и заедно ще могат да посрещнат новите предизвикателства.- Подписахме управленска програма с официално одобрени общи акценти. Коалиционното ни споразумение е показателно за намеренията ни и във външнополитически план. Там много ясно е записано в преамбюла каква е нашата ориентация - евроатлантическа ориентация и какъв е нашият стремеж- към силен Европейски съюз и силен НАТО.", "date": "2017.05.19", "title": "Цветанов: БСП създадоха организация за тролове и фалшиви новини, от която все още се възползват"}
{"url": "http://www.dnevnik.bg/biznes/2017/05/19/2974313_elektrorazpredelenie_jug_e_novoto_ime_na_evn_-/", "text": "\"EVN България електроразпределение\", която захранва с ток 1.5 млн. абоната в Югоизточна България, се преименува на \"Електроразпределение Юг\".Причина за промяната са законодателни изисквания, свързaни с либерализацията на пазара. Според тях операторът на електроразпределителната мрежа при използването на търговската си марка трябва да гарантира, че потребителите няма да се объркат, че е различен от дружеството, осигуряващо доставката. \"Това показва желанието на EVN да остане в България и да продължи да развива разпределителната мрежа и да продължи най-доброто обслужване на потребителите си\", коментира председателят на управителния съвет на \"EVN България\" Роберт Дик, цитиран отЗаедно с новото име компанията има ново лого и интернет страница , която съдържа цялата информация за разпределителната мрежа в Югоизточна България. Страницата  продължава да функционира с информация за останалите компании от групата на EVN в България.Лицензионните задължения на \"Електроразпределение Юг\", нейните предмет на дейност, организация на работа, клиентско обслужване, поддръжка на мрежата и реакция при аварии остават непроменени.Няма промяна в Общите условия на компанията, нейните точки за контакт и адреси по места. Телефонът за връзка при аварии остава непроменен: 0700 10007, като се променя само имейлът за контакт: .Няма промяна в издаването, местата и начините за плащане на фактурите за електроенергия за клиенти на регулиран пазар в Югоизточна България. Фактурите продължават да се издават от крайния снабдител - \"EVN България Електроснабдяване\", както и досега. Непроменен остава и телефонът за информация за фактури към EVN България Електроснабдяване: 0700 17777.", "date": "2017.05.19", "title": "\"Електроразпределение Юг\" е новото име на \"EVN - България Електроразпределение\""}
{"url": "http://www.dnevnik.bg/sport/2017/05/19/2974320_kubrat_pulev_obiavi_che_niama_da_chaka_revansh_mejdu/", "text": "Кубрат Пулев не е склонен да изчака евентуален реванш между Антъни Джошуа и Владимир Кличко, преди да се боксира за световната титла на Международната боксова федерация (IBF).Пулев и представляващата го компания \"Зауерланд\" са категорични в искането си световният шампион да защитава пояса срещу 36-годишния българин, или да го оваканти.Пулев е задължителен претендент за титлата на IBF.  да задържи титлата, без да се боксира срещу българина, за да може да я запази за евентуален втори двубой с Кличко.Искането на англичанина е входирано на 11 май, а в началото на тази седмица от Международната боксова федерация заявиха, че очакват отговора на Пулев и \"Зауерланд\", след което ще преценят дали има основание молбата на световния шампион да бъде уважена.\"Ние настояваме да се изправя за световната титла, а не да ги чакаме тях (Джошуа и Кличко) да си играят. Те могат да си отлагат, да си се мотаят. Ние сме отправили писмо до IBF да може да се играе за този пояс\", заяви Пулев, който днес беше награден от Националната спортна академия (НСА).36-годишният българин очаква ситуацията да се реши \"до няколко седмици\". Ако IBF не уважи искането на Джошуа, световният шампион ще трябва да се изправи срещу Пулев до края на годината.В противен случай поясът ще бъде отнет oт англичанина и ще бъде заложена в двубой с участието на Пулев и някой от другите боксьори в челото на ранглистата на IBF, по всяка вероятност французина от камерунски произход Карлос Такам. \"Ако Джошуа си играе с Кличко и му отнемат титлата, аз съм задължителен претендент, а следващият в ранглистата е Карлос Такам. Така че е възможно да се боксирам за световната титла в България\", каза Пулев.Попитан дали предпочита мач с Джошуа или с Такам, той заяви: \"Не един път съм казвал, че нямам проблем да изляза срещу когото и да е. За мен това е едно предизвикателство. В крайна сметка важно е да опитаме и да се борим. Аз имам много енергия и сила да победя и да стана първи.\"", "date": "2017.05.19", "title": "Кубрат Пулев обяви, че няма да чака реванш между Джошуа и Кличко"}
{"url": "http://www.dnevnik.bg/sviat/2017/05/19/2974331_hiliadi_protestiraha_v_braziliia_sled_kato_zapochna/", "text": "Бразилският президент Мишел Темер обяви, че няма да подаде оставка и ще докаже невинността си, часове след като върховният съд на страната одобри срещу него да бъде започнато разследване заради твърдения, че е разрешил плащане на подкупи срещу мълчанието на свидетел, пише Би Би Си.Темер заема поста , след като предшественичката му Дилма Русеф бе отстранена. Той е във фокуса на вниманието, след като  с твърдението, че в него се чува как държавният глава одобрява плащания за Едуарду Куня, бивш депутат, който в момента е в затвора заради \"Операция Автомивка\", мащабно разследване за корупция, въвличащо сегашни и бивши представители на правителството и нефтения гигант \"Петробрас\". Същото разследване  от поста ѝ.Куня, който беше председател на парламента от дясноцентристката партия на държавния глава, многократно е заявявал, че знае и може да разкаже много за най-мащабното корупционно разследване в бразилската история.Темер потвърди автентичността на записа, но отрича да е извършил престъпление. \"Никога не съм разрешавал плащания срещу мълчание. Не съм купувал ничие мълчание. Не ме е страх от никакви обвинения,\" каза той в телевизионно обръщение.Това е първият случай, в който държавният глава е официално въвлечен в разследването, досега включвало бивши и настоящи членове на кабинета. Опозицията настоява за предсрочни избори и отстраняването на Темер, а в някои бразилски градове за втори пореден ден имаше протести срещу него.Междувременно един от коалиционните партньори в кабинета, Социалистическата народна партия на Бразилия, реши да напусне управляващата коалиция, предаде БТА. В изявление на ръководството на партията се посочва, че един от нейните членове - министърът на културата Роберто Фрейри, вече е подал оставка. Друг член на партията, министърът на отбраната Раул Жунгман, обаче щял да остане на поста си в името на сигурността на държавата в момент на криза и несигурност.Политически анализатори отбелязват, че при отстраняване на Темер, някогашен вицепрезидент на Русеф, властта ще бъде предадена на председателя на долната камара на парламента, Родригу Мая, тъй като държавният глава няма заместник. Редовните президентски избори засега са насрочени за октомври 2018 г.", "date": "2017.05.19", "title": "Хиляди протестираха в Бразилия, след като започна разследване срещу президента"}
{"url": "http://www.dnevnik.bg/biznes/2017/05/19/2974354_samo_edna_pompa_e_otkrita_pri_proverkite_v_taksitata/", "text": "Около 10% са регистрираните нарушения при проверките на таксиметровите апарати през миналата година, като повечето от тях са административни. От общо 347 проверки, извършени от Държавната агенция за метрологичен и технически надзор (ДАМТН), е установена само една \"помпа\".Това съобщи изпълняващият длъжността председател на агенцията Валтер Василев на конференция, посметена на измерванията в транспорта и цитиран от пресцентъра на ведомството.", "date": "2017.05.19", "title": "Само една \"помпа\" е открита при проверките в такситата през 2016 г."}
{"url": "http://www.dnevnik.bg/bulgaria/2017/05/19/2974326_gdbop_zadurja_23-ma_kontrabandisti_haknali_sistemata/", "text": "Служители на ГДБОП провеждат мащабна операция срещу организирана престъпна група, с участието на хакери, които са подпомагали контрабанда на стоки, съобщи пресцентърът на МВР. Под наблюдението на специализираната прокуратура разследващите провеждат действия в София, Добрич, Варна, Драгоман и Калотина. До момента са задържани 23-ма души с полицейска мярка до 24 часа.Предмет на разследването са действия на международна организирана престъпна група, която се занимава с контрабанда на стоки, без знанието и разрешението на агенция \"Митници\", както и с ползване на компютърни системи за извършване на промени, изтриване, добавяне или унищожаване на компютърни програми.Към момента е установено, че хакери са създали зловреден софтуер, който чрез въвеждането му в компютърни информационни системи на агенцията осигурява отдалечен достъп до митническите информационни системи. По този начин се приключват различни митнически режими без реално да има движение на стоки. Приключвани са транзити без съответните товарни автомобили да са се явили в митнически пунктове, без реално да е осъществено пренасяне на стоки през границите и без да е извършен какъвто и да е контрол.Сред задържаните са хакери, представители на търговци, бивши и настоящи митнически инспектори, пише още в съобщението на МВР. Извършват се претърсвания и изземвания в домове, офиси на фирми и служебни помещения в сградата на Агенция \"Митници\" в столицата.Сигналът е постъпил в ГДБОП през юни 2015 г. от централното управление на Агенция \"Митници\", където при проверки установили вероятно незаконосъобразно приключени транзити. Започналата предварителна проверка от ГДБОП прераснала в досъдебно производство, стартирало през август 2015г., като действията по разследването продължават и в момента в България и в други държави, една от които Македония.Престъпната дейност се е случвала благодарение на уменията на млад компютърен специалист, който е създал специален софтуер, прехвърлял го е на флашки, предавал ги е на определени хора и е създал възможност чрез отдалечен достъп да се манипулира системата на митниците и да се приключват различни транзити.Днес са били извършени около 100 претърсвания, обиски и изземвания. До момента е проверена една касета на действащ митнически служител от Агенция \"Митници\" и в нея е открита голяма сума пари – 80 хил. евро, 45 хил. долара, 10 хил. лева и около 30-40 златни монети, като е възможно тези пари да са с престъпен произход.Предстоят фактическите проверки за най-малко 20 автомобила - защо и как е бил приключен митническият транзит, каква е тяхната съдба е къде се намират в момента. Има данни, че подобни действия са извършвани и с камиони, с които са били пренасяни наркотични вещества.", "date": "2017.05.19", "title": "ГДБОП задържа 23-ма контрабандисти, хакнали системата на митниците (обновена)"}
{"url": "http://www.dnevnik.bg/zdrave/2017/05/19/2974329_isul_predlaga_bezplatni_pregledi_za_hronichni/", "text": "През последните 50 години заболеваемостта от хронични възпалителни чревни заболявания в България е нараснала пет пъти. Това представлява изключителен социален проблем, тъй като засегнатите са предимно млади хора в активна възраст между 15 и 35 години. Това обяви проф. д-р Борислав Владимиров, завеждащ гастроентерологичната клиника на университетска болница \"Царица Йоанна – ИСУЛ\" по повод днешния Много от пациентите неглижират проблема или са насочвани прекалено късно към компетентна помощ, което забавя диагнозата с години, казаха лекарите на пресконференция по случая. В същото време хроничните възпалителни чревни заболявания могат да се проявяват с тежки усложнения и да доведат до инвалидизация, ако лечението им не започне навреме.Според изчисленията на Световната здравна организация в България около 21 хиляди души страдат от хронични възпалителни чревни заболявания като болестта на Крон или улцерозен колит, но според националната статистика . Затова ИСУЛ обяви, че ще провежда безплатни прегледи всеки ден без уикенда  от  в опит да помогне на повече хора да започнат необходимото лечение.Инициативата е на болницата, съвместно с Българска асоциация болест на Крон и улцерозен колит и с първия онлайн портал за най-честите автоимунни възпалителни заболявания , където засегнатите могат да получават надеждна информация за тези и други автоимунни хронични болести.", "date": "2017.05.19", "title": "ИСУЛ предлага безплатни прегледи за хронични възпалителни чревни заболявания до края на месеца"}
{"url": "http://www.dnevnik.bg/politika/2017/05/19/2974340_borisov_lozan_panov_moje_da_razchita_za_sudebnata/", "text": "Министър-председателят Бойко Борисов заяви, че е имал регулярна среща с председателя на Върховния касационен съд (ВКС) Лозан Панов. Коментарът му бе в отговор на журналистически въпроси в Хитрино, където официално бе направена първа копка на новите къщи на мястото на разрушените от взрива на 10 декември миналата година,\"Когато се създават междуличностни конфликти между висши представители на съда, прокуратурата, следствието и като кърлежи се прилепят към тях малки политически партии и фракции, нищо добро не може да очаква съдебната система\", са думите на Борисов, които са цитирани в профила му във \"Фейсбук\", заедно със запис от разговора му с представителите на медиите.Той допълва, че по-рано днес е казал на Панов, \"че по всички теми на съдебната система може да се разчита на мен, но да не се обслужват политически партии. Аз съм оптимист. Ще намерим най-доброто решение и реформата в съдебната система няма да бъде просто дума, защото хората искат бърз процес и справедливост. Ако въпреки различията си гледаме напред в една посока, ще имаме добри резултати\". Борисов подчерта, че както кабинетът не се меси, така не трябва да го правят и \"маломерните\" политически формации.Премиерът заяви, че работещите в съдебната система са сред най-добре платените в държавата, повече и от него. Той отново повтори, че съдиите трябва сами да се наблюдават и следят.Въпросът дали са обсъждали с Панов срещата на главния прокурор Сотир Цацаров с двамата бизнесмени Сашо Дончев и Георги Гергов, който е и партиен функционер на БСП, премиерът отклони с изказването, че е притеснен от други срещи. \"Тази на независимия омбудсман Мая Манолова с Корнелия Нинова и партийните функционери в ЦУМ\", обясни Борисов.И допълни: \"Спомням си точно като паднахме от власт концерта на \"Орлов мост\" на г-н Трифонов и тежкият негативен оттенък, който като протестен вот се раждаше там. Срещата на г-н Трифонов и Корнелия Нинова и пак Гергов там. И аз имам много въпросителни\".\"Никой не поиска да се види с мен през тези два месеца, и аз щях да се почувствам поласкан да ме поканят в ЦУМ\", каза той накрая и добави след подсещане от страна на пиарите си, че е шега.", "date": "2017.05.19", "title": "Борисов: Лозан Панов може да разчита за съдебната реформа на мен, но да не се обслужват партии"}
{"url": "http://www.dnevnik.bg/video/2017/05/19/2974383_video_zarazni_ohljuvi_pluznaha_v_peru/", "text": "Стотици охлюви, за които се смята, че са от изключително инвазивния вид Гигантски африкански охлюв, бяха отркити в регион Анкаш в северно Перу, където властите се борят да спрат епидемия от заразната тропическа треска денга.Охлювите, достигащи до 20 см дължина, са сред стоте най-опасни екзотични създания в списъка на Международния съюз за защита на природата (IUCN).Предполага се, че те може да са донесени от пороите, предизвикали наводнения в района, но се разследва и вероятност за човешка намеса.Хуан Веляреал, директор на агенцията за защита на околната среда в Пиура, казва, че това е африкански охлюв, но не знаят откъде се е появил, поради което провеждат разследване с полицията.Според Вилма Мариатеги, представител на Националната служба за земеделска защита (Senasa) охлювите живеят в сметищата и се хранят с изпражненията на плъхове. На това място те стават носители на паразити и бактерии, които разпространяват сред хората. са опасни за земеделието и животновъдството и в някои случаи пренасят паразит, за който се предполага, че предизвиква менингит при хората.Властите съветват населението да не докосва животните с ръце и да не ги изхвърля ва боклука живи, а да ги убива в солена вода и да търси помощ за правилното им унищожаване.Ана Чаури, която е пострадала от инвазията, описва, че \"броят на отровните охлюви расте и съм уплашена, че ще се покатерят по стената ми, поради което се опитвам да ги убия със сол\".", "date": "2017.05.19", "title": "Видео: Заразни охлюви плъзнаха в Перу"}
{"url": "http://www.dnevnik.bg/sport/2017/05/19/2974216_budeshteto_na_arsen_venger_shte_se_reshi_sled_finala/", "text": "Бъдещето на Арсен Венгер ще се реши след финала за Купата на Англия. Мениджърът на \"Арсенал\" обяви, че окончателното решение дали да остане ще бъде взето на среща с борда на директорите на клуба след сблъсъка с \"Челси\" на 27 май на стадион \"Уембли\".Договорът на Венгер изтича в края на сезона, а болшинството от феновете на \"артилеристите\" искат французинът да си тръгне заради незадоволителните резултати. Преди дни той каза, че е напълно концентриран върху последните мачове от сезона и  към него.\"Има много аспекти, които трябва да бъдат обсъдени на заседанието на борда. Някои от тях са какво ще се случи с мениджъра, кои играчи ще бъдат привлечени, кои ще подновят договорите си. Най-важното нещо е да спечелим финала. Не е толкова важно какво ще се случи с мен след това\", заяви Венгер, който е начело на лондончани от 1996 г.\"Арсенал\" е изправен пред угрозата да завърши извън топ 4 във Висшата лига за пръв път под ръководството на французина. Кръг преди края \"топчиите\" са пети, като изостават с една точка от \"Ливърпул\" и с три от \"Манчестър сити\".Лондончани ще гонят задължителна победа като домакини на \"Евертън\" и ще се надяват \"Ливърпул\" да не победи у дома изпаднали \"Мидълзбро\", или \"Сити\" да допусне катастрофално поражение при гостуването на \"Уотфорд\".\"Искаме всеки да играе на 100% в последния мач, както са традициите в Англия. Ние сме професионалисти и трябва да си свършим нашата работа. В добра серия сме и това е всичко, което можем да направим\", завърши Венгер.", "date": "2017.05.19", "title": "Бъдещето на Арсен Венгер ще се реши след финала на ФА къп"}
{"url": "http://www.dnevnik.bg/pr_sfera/2017/05/19/2974384_probioticite_vuzstanoviavat_balansa_v_tialoto_na/", "text": "Все повече българските майки предпочитат да включват към храненето на бебета и деца синбиотик, който да поддържа нормалната микрофлора и да подобрява имунната им система. Био Баланс бейби е с най-висок пазарен дял през 2015 и 2016 година, сред пробитоиците за деца. Данните са на IMS // и бяха представени от продуктовя мениджър на \"Био Баланс\" и \"Био баланс бейби\" за България Д-р Сузан Хатипоглу, която откри здравословната среща \"Възстанови баланса в тялото си\".Пробиотиците станаха част от здравословния начин на живот на българите и те ги възприемат като хранителни добавки, които укрепват здравето и предпазват от болести. Това особено важи при възрастните, тъй като количеството на полезните бактерии в дебелото черво намалява с годините. Същото се отнася и за хората, подложени на постоянен стрес. Едно от важните изисквания към пробиотичните бактерии е способността им да се запазят при преминаването си през горните раздели на стомашно-чревния тракт и да достигнат живи в червата, където се заселват и размножават. Това обясни Д-р Райна Стоянова от Клиниката по метаболитно - ендокринни заболявания и диететика на болница \"Царца Йоанна\". Тя каза още, че това се постига едва в производството на 5-то поколение синбиотични добавки -от бактерии с двойно покритие, от полимер и полизахарид, които са подложени и на допълнителна крио - технологична обработка, което е представено под търговското име \"Био Баланс\" и \"Био Баланс бейби\" в България.Приемането на пробиотици подобрява състоянието при възрастни при инфекции, особено болно гърло, кандидоза и при хранителни отравяния, синдром на раздразнените черва, запек, диария или всякакви храносмилателни смущения, както и винаги при лечение с антибиотици. Д-р Стоянова препоръчва \"Био баланс бейби\" е като синбиотик, защото има няколко важни за детското здраве пробиточни щамове, които освен поддържането на нормална чревна флора, съдържат и една от най-важните бактерии, която помага за ефективното разграждане на лактоза. В синбиотичната формула на \"Био Баланс бейби\" са включени витамин С и витамини от групата на В- така важни при тези състояния за детския организъм, сподели Д-р Стоянова.\"Био Баланс\" и \"Био Баланс бейби\" са представени от \"Нобел Фарма\", която вече 12 години работи на българския пазар. Д-р Сузан Хатипоглу представи част от мениджърския състав на компанията. Гост на събитието беше и Д-р Халдун Гюнгил- Генерелен директор на Нобел Фарма България. Гостите гледаха филм за \"Нобел Фарма\" , който представи огромните мащаби на компанията, където се произвеждат последно поколение синбиотици.Специална хореография изпълнена от треньори по Кангу Джъмпс от няколко столични клуба постави финалният акцент на събитието.", "date": "2017.05.19", "title": "Пробиотиците възстановяват баланса в тялото на бебетата, деца и възрастни"}
{"url": "http://www.dnevnik.bg/pr_sfera/2017/05/19/2974395_noni_i_mangostin_chast_ot_iznenadite_na_proletnoto/", "text": "Българският производител на продукти за здраве и красота GamaVita ще бъде част от традиционното изложение \"Мисия Здраве\", което ще се проведе за пети път от 2-ри до 4-ти юни в Княжеската градина на София. Близо 17 хиляди души, почитатели на здравословния начин на живот, се очаква да посетят изложението.GamaVita ще представи доказания продукт за активно спортуващи хора GamaHelp Arthro, който предпазва ставите и костите от прекомерното натоварване, а също така тонизира мускулатурата. \"Био хранителната добавка е създадена така, че да оказва цялостна подкрепа на опорно - двигателния апарат, както при малди активно спортуващи хора, така и при по-възрастните, страдащи от износване на ставите.\", сподели управителя на Gama Vita Галина Палазова.Момичета от столични клубове по Kangoo Jumps ще посрещат атрактивно пред изложбената площ на GamaVita и ще приканват посетителите за участие в специална игра с награди. Всеки гост ще има възможността да научи повече и за уникалния български суперкомплекс за очи GamaHelp Vision. Неговите натурални съставки, сред които очанка, боровинка, лутеин, таурин и омега 3 подобряват цялостното представяне на очите ни като се борят с умората и избистрят погледа.Изложбената площ на GamaVita е с номер 5.2 и се намира близо до зоната на момичетата от балет \"Дива\", които ще дават открити уроци за посетителите.Един от хитовете на това изложение според специалистите ще бъде представянето на продуктите на дъщерната лайфстайл компания Nutra Superfoods, nutraforyou NONI и nutraforyou MANGOSTEEN са истинска новост за българския пазар в сферата на красотата и активния начин на живот. Веган капсулите на nutraforyou NONI, които съдържат 100% чист екстракт от суперплода нони, дават така желаната зелена енергия за тялото, пречистват и тонизират цялостно организма ни. От своя страна краля на плодовете мангостин, който е и единствената съставка в nutraforyou MANGOSTEEN, помага на дамите при здравословната борба с килограмите. Свойствата на екзотичния мангостин да ускороява процесите на изгаряне на мазнините в тялото, да се грижи за младостта и сиянието на кожата, да стимулира производството на колаген, са компактно \"пакетирани\" във веган капсули, перфектни за приема на ежедневната ни доза красота.Какви изненади ви е подготвил екипът на GamaVita ще видите на 2,3 и 4-ти юни пo време на \"Мисия Здраве\". Срещата е навън! Заповядайте!", "date": "2017.05.19", "title": "Нони и Мангостин – част от изненадите на пролетното изложение Мисия Здраве"}
{"url": "http://www.dnevnik.bg/bulgaria/2017/05/19/2974403_sblusuci_mejdu_privurjenici_na_dps_i_dost_izbuhnaha_v/", "text": "Сблъсъци са избухнали в гр. Джебел между привърженици на ДПС и ДОСТ, предаде Би Ти Ви. Днес на празника на града с отбелязват и 28 години от началото на съпротивата срещу \"възродителния процес\".Заради опасения от възможни провокации в Джебел са пристигнали стотици жандармеристи и тежко въоръжени полицаи от цялата страна, но въпреки това се стигна до размяна на удари, съобщава телевизията. Сайтът \"Родопи 24\" съобщи, че двама симпатизанти на ДПС и ДОСТ са били задържани от полицията. Засега от МВР няма информация за събитията в града.Лидерите на двете политически сили Мустафа Карадайъ и Лютви местан са останали в двата края на площада по време на честванията. Нито един от двамата обаче не се е качил на официалната сцена, поради опасения, че присъствието там може да провокира привържениците на конкурентната формация и да има ново напрежение.Кметът на Джебел Бахри Юмер, който е избран като кандидат от ДПС, но после премина в ДОСТ е бил бойкотиран като при качването му на сцената хората се обърнали с гръб, а част от официалните гости са били освиркани. Би Ти Ви излъчи кадри, от които се вижда, че от трибуната на честванията се говори на турски език.На празника е трябвало да присъства и посланикът на Турция Сюлейман Гьокче, но той е бил заместен от консула на Анкара в Пловдив.", "date": "2017.05.19", "title": "Сблъсъци между привърженици на ДПС и ДОСТ избухнаха в Джебел"}
{"url": "http://www.dnevnik.bg/analizi/2017/05/19/2974389_iljuziiata_za_sviat_bez_trump/", "text": "Който все още вярва, че заради този или онзи скандал сега срещу Доналд Тръмп най-сетне ще бъде заведена процедура за импийчмънт, трябва да погледне истината в очите. А тя е следната: препятствията пред тази процедура са толкова високи, че изглеждат направо непреодолими. Неслучайно досега е имало само два такива опита за сваляне на президента от власт, като и двата пъти (Андрю Джонсън и Бил Клинтън) така и не се стигна до импийчмънт.Процедурата за импийчмънт може да стартира едва тогава, когато за нея гласува мнозинството в Конгреса. А мнозинство имат републиканците, които сега са много щастливи, че най-сетне държат кормилото и в Конгреса, и в Белия дом. Републиканците искат да управляват, искат да приемат закони, искат да поставят своя отпечатък върху Съединените американски щати. И със сигурност не желаят да заложат всичко това на карта. Така че, девизът им в момента гласи: Затваряй очи и продължавай напред!Да, през последните дни републиканците станаха по-тихи в подкрепата си за Тръмп. Но това не означава, че назрява някакъв фронт срещу него. И докато това не се промени, Тръмп ще може да я кара както досега - да сипе гневни тиради, да \"блести\" с невежеството си, да се забърква във все повече скандали. Още повече, че избирателите му продължават да го подкрепят. И изобщо не разбират защо е цялата тази възбуда, след като Тръмп просто прави това, което им беше обещал - от забраната за влизане на мюсюлмани в САЩ, та чак до стената на мексиканската граница.Единствената надежда за критиците на Тръмп са изборите за Конгрес на 6 ноември догодина. Ако дотогава се натрупа достатъчно недоволство, републиканците може и да загубят мнозинството си. А това означава, че на Тръмп ще му стане много по-трудно да управлява, тъй като полето му за действие ще бъде силно ограничено. И чак тогава, и то при наличието на сериозна причина, може да възникне минимален шанс за импийчмънт.Така че, светът просто няма друг избор, освен да се настрои за четиригодишно управление на Тръмп, който, впрочем, вече е патентовал изборния си лозунг за 2020 година. А той гласи: \"Да запазим величието на Америка!\".", "date": "2017.05.19", "title": "Илюзията за свят без Тръмп"}
{"url": "http://www.dnevnik.bg/politika/2017/05/19/2974401_purvata_sreshta_v_sofiia_ot_predsedatelstvo_na_es_shte/", "text": "Първата среща от председателството на България на ЕС ще бъде по темата Европа - Западни Балкани и ще се проведе още по време на Естонското председателство – през октомври 2017 г., съобщи ресорния министър Лиляна Павлова. \"Искаме по време на нашето председателство темата за Западните Балкани да присъства във всички формати, в които това е възможно\", каза Павлова. С това ще бъде направен плавния преход и към поемането на председателството, което започва през януари 2018 г.Втората важна за България е бъдещето на кохезионната политика след 2020 г. Българският акцент ще е нашетo културно-историческото наследство, като 2018 г. е годината на Европейското културно наследство. Младите таланти ще бъдат основата на културната програма, планира Павлова. Културна програма ще има преди и след всяко заседание, като ще се заложи на \"младите таланти, които учат във висши и средни училища по култура и изкуство\". Участниците ще бъдат избрани след селекция. Официално откриване ще е в Народния театър в София, а съпътстваща програма ще има в цялата страна. Няколко ще са задължителните културни визити от по 130 човека, посланици и делегации от страните в ЕС,В НДК ще бъде изграден пресцентър със 130 работни места. Отделно изграждаме цялостен нов пресцентър с 240 места за разширения състав за срещите на най-високо ниво, каза Павлова. На живо ще бъдат излъчени най-малко 5 заседания и то в HD формат, за което тепърва ще се изгражда студио в НДК.Официалните заседания, които ще се проведат в НДК са 32 на брой. 170-те технически заседания също ще бъдат проведени там. При съпътстващи заседания ще се ползва сградата на Резиденция \"Бояна\", която също се обновява. Крайният срок за завършване на ремонтните дейности в НДК е краят на октомври. Павлова каза, че стремежът е да се поберат във вече определения бюджет от 150 млн. лв. За кетъринга определеният бюджет е 1,7 млн. лв.Общо 1200 души ще работят в България и Брюксел по подготовката и провеждането на председателството. Те ще преминат специално обучение. Сегашното звено за подготовката на председателството ще прерасне в министерство на 31 май. Центърът има 50 души щат, останалите 20 нови служители ще са политически кабинет (6 души) и 14 обща администрацияИндивидуално обучение ще премине и всеки министър, който ще ръководи Европейски съвет", "date": "2017.05.19", "title": "Първата среща в София от председателство на ЕС ще е за Западните Балкани"}
{"url": "http://www.dnevnik.bg/biznes/2017/05/19/2974397_tri_novi_jalbi_sreshtu_poruchkata_za_tol_sistemata_sa/", "text": "Докато агенция \"Пътна инфраструктура\" обмисля дали да не удължи с нови седем дни срока за участие в поръчката за внедряване на тол система, три компании я обжалваха пред Комисията за защита на конкуренцията (КЗК), се вижда от регистъра на антимонополния регулатор.Вчера пътната агенция възобнови спираната и обжалвана вече девет пъти поръчка като даде еднодневен срок за подаване на документи. Той изтича днес в 17 ч.Също днес в антимонополната комисия са заведени трие жалби срещу процедурата - на унгарското дружество  , на чешкото  и на \"АЛТИМА БЪЛГАРИЯ\". И трите са подавали жалби и преди. В регистъра на КЗК не са посочени мотиви, единствено се разбира, че трите дружества искат налагане на временни мерки. Възможна причина е краткият срок.Междувременно в кулоарите на Народното събрание министърът на регионалното развитие Николай Нанков изрази мнение, че срокът за приемане на документи от един ден е напълно законосъобразен.Той се позова на решение на Върховния административен съд, според което възложителят, респективно Агенция \"Пътна инфраструктура\", може да удължи срока за подаване на оферти, а никъде в закона не е записано точно с колко дни.Според Нанков, цитиран от БТА, 24 часа са напълно достатъчни, защото повечето предложения са готови и досега са подавани оферти, но неколкократно процедурата, започнала още на 5 април 2016 г., е обжалвана. \"Интереси, лоби, тол системата ще подобри борбата с контрабандата, тя ще е свързана със системите на НАП и на МВР,\" каза той.За тази изминала повече от година, от когато е обявена процедурата, сме загубили над 600 млн. лв., съобщи министърът. Това са средства за изграждане на пътища, нов участък от магистрала, за рехабилитация на над 2000 км пътни отсечки, за пътна безопасност, продължи той.Преди да се е разбрало за жалбите той прогнозира, че ако до 17 ч. днес няма подадени оферти, идната седмица срокът ще бъде удължен.", "date": "2017.05.19", "title": "Три нови жалби срещу поръчката за тол системата са заведени днес"}
{"url": "http://www.dnevnik.bg/detski_dnevnik/2017/05/19/2974291_koi_sa_vuprosite_i_otgovorite_ot_maturata_po_bulgarski/", "text": "След като тази сутрин се проведе задължителната матура по български език и литература за 12 клас, Министерството на образованието и науката публикува на сайта си въпросите и отговорите от целия изпит.Матурата се състои от три модула. Първият модул съдържа 30 затворени въпроса и носи 30 точки на зрелостника, а вторият е с 10 въпроса със свободен отговор и работа с текст, които носят 40 точки. Третият модул е тема и носи 30 точки. Тази година се падна разказа \"Албена\" на Йордан Йовков, по който завършващите трябваше да създадат аргументиран текст и интерпретативно съчинение. Резултатите ще бъдат оповестени до 9 юни.\"Дневник\" публикува въпросите и верните отговори :ВЪПРОСИТЕА) преодоляване, рядко, видялиБ) вглабяване, кавалер, лъжливВ) неустойка, настройка, редакцииГ) прискърбие, гърмовен, светълА) изгрев, податлив, водолазБ) изпаднал, гладка, възторженВ) холандски, расистки, светскиГ) згазя, сватбари, отбранаА) Чужденецът беше очарован от мелодичността и от моща на родопските песни.Б) Поводът беше много специялен и затова още от сутринта се чувствах особено.В) Бях убедена, че дори със затворени очи ще мога да намеря пътя до къщата му.Г) Катинарят на външната врата подсказваше, че тук отдавна никой не живее.А) Според последните проучвания тъмносиният цвят е предпочитан от повечето моднидизайнери и през този сезон.Б) Развитието на лозаро-винарския сектор у нас беше една от главните теми напоследното ни заседание.В) На една от оживените улици преди няколко седмици отвориха малък магазин заелектро уреди.Г) Той не успял да отговори на всички зададени въпроси, но въпреки това се класиралза следващия кръг.А) На Цветница празнуват всички хора, носещи имена на растения.Б) Интересно е, че на територията на Черна Гора се намират 40 езера.В) Вероятната причина за смъртта на Симеон Велики е сърдечен удар.Г) Сред най-известните легенди за жени войводи е тази за Сирма войвода.Защитата на двамата обвиняеми, които бяха обрали няколко златарски магазина (А) ибяха откраднали над двеста златни предмета (Б), между които и 30 диамантенипръстени (В), беше поета от тримата най-известни адвокати (Г) в града.А) Сребърните и златните бижута ще бъдат изложени на тази витрина.Б) Знаех, че упоритият и старателен младеж ще постигне добри резултати.В) Отговорността за всичко, което се случва на борда, носи капитана.Г) От Столичната община обявиха, че ще следят за спазването на правилата.А) Състезателите бяха настанени на първия и на втория етаж на хотела.Б) Тук можем да се наслаждаваме на спокойствието и на чистия въздух.В) Минавайки на път за работа през парка, едно куче внезапно ме нападна.Г) Още от дете обичам да разглеждам и да чета интересни книги.А) Любителите на папагалите ще се запознаят с особеностите на червената ара, назелената ара и на военната ара.Б) Катедралата в центъра на града, построена в характерния за деветнадесети век стил еследващият обект от туристическата програма.В) Погледната отдалече, уникалната скална композиция край Варна наистина приличана полуразрушен древен замък.Г) Ежедневните тренировки във фитнеса обаче трябва задължително да се съчетаят и сподходящ за възрастта хранителен режим.А) Карнавалните маски се изработват от картон, дърво, пластмаса и кожа, и могат дапредставят различни характери.Б) Ясно е, че децата, които растат с домашни любимци, се учат в ранна възраст дапроявяват отговорно отношение.В) За да се предпазят от студа, императорските пингвини се скупчват на едно мястокато се редуват кой да е в средата.Г) Запознах се с родителите, които поканих на срещата и дълго си говорихме заоценките и за дисциплината на децата.А) Остроумието в сложни ситуации винаги е било неговата запазена мярка.Б) Обичам да го слушам, защото винаги се изразява лаконично и кратко.В) Целта на добрите оратори е да въздействат с думите си на публиката.Г) След преживения шок мъжът получи анамнеза и забрави цялото си минало.А) трепва ми сърцето – къса ми се сърцетоБ) вкарвам в пътя – слагам на мястотоВ) кривя си шапката – свалям шапкаГ) скубя си косите – вадя си очитеВсички те знаят:\"Отечествотое в опасност!\"Прекрасно:но – що е отечество?А) \"Ний\"Б) \"Септември\"В) \"Борба\"Г) \"Линее нашто поколение\"А) \"Стария музикант\", \"Разни хора, разни идеали\", \"Заточеници\"Б) \"Българският език\", \"Левски\", \"При Рилския манастир\"В) \"Един убит\", \"Паисий\", \"Обесването на Васил Левски\"Г) \"Под игото\", \"Дядо Йоцо гледа\", \"През чумавото\"А) \"През чумавото\"Б) \"Шибил\"В) \"Бай Ганьо\"Г) \"Чичовци\"А) \"До моето първо либе\"Б) \"Спи езерото; белостволи буки\"В) \"Българският език\"Г) \"Ралица\"А) \"Бай Ганьо\"Б) \"До моето първо либе\"В) \"Кочо\"Г) \"Чичовци\"А) \"Моята молитва\", \"Елегия\"Б) \"Майце си\", \"Хаджи Димитър\"В) \"Борба\", \"Обесването на Васил Левски\"Г) \"Майце си\", \"До моето първо либе\"А) В творчеството на Христо Смирненски бунтът на социално онеправданите е основнатема.Б) В творчеството на Христо Смирненски лирически герои са бедните и страдащитехора на града.В) Творчеството на Христо Смирненски дава основание да бъде наречен \"поет набългарското село\".Г) В творчеството на Христо Смирненски се изразява надеждата, че старият свят щебъде заменен от нов свят на справедливостта.А) Гневът и тревогата са състояния, характерни за експресионистичната творба.Б) Поемата на Гео Милев \"Септември\" е повлияна от естетиката на експресионизма.В) Гротеската е характерен похват за експресионистичната художествена творба.Г) Българският експресионизъм се развива в края на ХIХ век.А) експозицияБ) завръзкаВ) кулминацияГ) развръзкаТой ли, ил някой негов наместник,син на Лойола и брат на Юда,предател верен и жив предвестникна нови тегла за сиромаси...А) оксиморонБ) метафораВ) антитезаГ) метонимияТЕКСТ 1Медът е комбинация от захари и други съставки. Медът е основно фруктоза(около 38,5%) и глюкоза (около 31%), което го прави сходен до синтетично получениязахарен сироп, който е около 48% фруктоза, 47% глюкоза и 5% захароза. В меда има идруги въглехидрати, следи от някои витамини и минерали, ензими и др. Както всичкиостанали хранителни подсладители, медът е основно захари и не е значим източник навитамини и минерали. Точният състав на меда зависи от цветовете, които пчелите саопрашвали.Пчелният мед се използва основно като хранителен продукт. Той е източник наосвобождаваща се бързо енергия и на лесноусвоими въглехидрати. Използва се прилечение на гастрити и на променена киселинност на стомаха. Оказва лечебен ефект призаболявания на дихателната система, при чернодробни заболявания, а също и привъзпаления на кожата и на лигавиците, което се дължи на антибактериалното мудействие. Пчелният мед се използва и в козметиката под формата на маски и кремове, вкоито влизат и други съставки.ТЕКСТ 2А) от естетическата сфераБ) от научната сфераВ) от битовата сфераГ) от институционалната сфераА) Текстът дава сведения за производството и качествата на меда.Б) Текстът внушава необходимостта от употреба на пчелни продукти.В) Текстът нормативно регламентира съставките на качествения мед.Г) Текстът рекламира полезното действие на пчелните продукти.А) напитка от ферментирал мед, консумирана от боговетеБ) сладък сок, образуван в цветовете на някои растенияВ) газирана напитка от консервирани плодовеГ) разредена смес от захар, вода и плодов сокА) Пчелите събират нектара, като го изсмукват с медовото си стомахче.Б) Пчелният мед съдържа основно фруктоза и глюкоза.В) Съставът на меда зависи от цветовете, които пчелите са опрашвали.Г) Пчелният мед има лечебен ефект при възпаления на кожата.А) от институционалната сфераБ) от научната сфераВ) от естетическата сфераГ) от медийната сфераА) В текста се дава информация за лечебните свойства на пчелния мед.Б) В текста се представят резултати от научни опити с пчелния мед.В) В текста се предлагат примерни ежедневни дози за прием на пчелен мед.Г) В текста се дават препоръки за съхранението на пчелния мед.А) терминБ) архаизъмВ) жаргонна думаГ) диалектна думаА) Древните гърци смятали меда за важен елемент при храненето.Б) Лекарите не препоръчват консумирането на пчелен мед от деца.В) Големите дози от пчелния мед са полезни за задстомашната жлеза.Г) Добре е медът да се съхранява единствено в метални съдове.ТЕКСТ 1Медът е комбинация от захари и други съставки. Медът е основно фруктоза(около 38,5%) и глюкоза (около 31%), което го прави сходен до синтетично получениязахарен сироп, който е около 48% фруктоза, 47% глюкоза и 5% захароза. В меда има идруги въглехидрати, следи от някои витамини и минерали, ензими и др. Както всичкиостанали хранителни подсладители, медът е основно захари и не е значим източник навитамини и минерали. Точният състав на меда зависи от цветовете, които пчелите саопрашвали.Пчелният мед се използва основно като хранителен продукт. Той е източник наосвобождаваща се бързо енергия и на лесноусвоими въглехидрати. Използва се прилечение на гастрити и на променена киселинност на стомаха. Оказва лечебен ефект призаболявания на дихателната система, при чернодробни заболявания, а също и привъзпаления на кожата и на лигавиците, което се дължи на антибактериалното мудействие. Пчелният мед се използва и в козметиката под формата на маски и кремове, вкоито влизат и други съставки.ТЕКСТ 2А) Количеството нектар, което донася една пчела, се предава на 4 – 5 кошерни пчели,които го предават на 8 – 10 приемачки.Б) Нектарът се превръща в пчелен мед, когато водното съдържание намалее до 35 –40%.В) Водата се изпарява от нектара, докато пчелите го преместват многократно отмедовото си стомахче към хоботчето.Г) Медът не е основен източник на витамини и минерали, защото съдържа основнозахари.Д) Пчелният мед се използва единствено в козметиката под формата на маски икремове.Е) Отношението на древните гърци към меда е отразено и в митологията им –амброзията представлявала смес от мляко и мед.Ж) Полезната дневна доза мед при децата е приблизително около триста грама, коитосе разпределят на три приема през деня.З) Ако се съхранява в стъклени, глинени, порцеланови, керамични съдове, годността намеда е около десет години.Пчелният мед и храненетоМедът и нашето здравеТокио е международен финансов център, в който се намират ......... (А) нанякои от най-големите инвестиционни банки и застрахователни компании. Освен това ецентър на транспортната, на издателската и на телевизионната ......... (Б). По време нацентрализацията на японската икономика много големи фирми се ......... (В) от градовекато Осака в Токио, за да са по-близо до правителството. Тази ......... (Г) постепеннонамалява с бързото нарастване на населението и с поскъпването на живота в японскатастолица.А) седалищата, огнищата, работницитеБ) търговия, продукция, индустрияВ) преместват, прекарват, транспортиратГ) традиция, тенденция, алтернативаА) Членуване(Приятел) ми ще кандидатства в (Софийски) университет \"Св. Климент Охридски\",защото само там има обучение по (специалност), която си е избрал.Б) МестоименияКакво ще се случи по-нататък, на (никой/никого) не беше известно.Новодошлият изглеждаше като ученик, (чийто/чиито) родители често го наказват.Археолозите изразиха (своята/тяхната) благодарност към всички, които са участвали вразкопките.Момичето закъснявало и цялото (му/ѝ) семейство било разтревожено.В) Учтива формаГоспожице, разбирам как сте се (чувствал), след като сте (спечелил) конкурса за младидарования. Бяхте (развълнуван) от успеха, нали?Според фолклорните представи, ако магьосница се сдобие с разковниче тя можеда отключва и да заключва късмета на всеки човек. Вярването на българите, че билкитеимат магическа сила намира израз и във фолклорните песни. Хората вярвали, чемагическите способности, присъщи на билката се прехвърлят върху носителката наимето. В една народна песен се пее следното Билянка с билки сторена и на билкатакръстена.А) ТорашкоБ) Борис МоревДимитър ДимовЕлин ПелинЙордан ЙовковИван ВазовВ) дядо МатейкоГ) дядо Матей Маргалака\"На оня свят\"\"Другоселец\"\"Гераците\"\"Под игото\"Д) \"Ний\"Е) \"Елегия\"Христо БотевДимчо ДебеляновИван ВазовАргументативният текст напишете в свитъка за свободните отговори напредвиденото място!– Мари, Албено, мари, дъще – проплака женски глас, – какво направи, Албено!– Ах, Албено, Албено!Албена се спира.– Лельо Димке – вика тя, – прощавай! – После, като се обърна на другатастрана: – Люцо, Тудорке, Савке, прощавайте! Сбогом, сбогом ви на всички!Мнозина вече плачеха. А Албена вървеше все тъй спокойно скръбна, все тъйхубава.– Прощавайте! – извика тя на всички. – Млада съм, сгреших. Прощавайте!Захълцаха хора и се стълпиха към нея. Жените наваляха най-много към нея, астражарите ги връщаха. Тогава нейде отзад, гневен и разтреперан, се чу гласът на дядаВлася:– Момчета, дръжте, не я давайте. Какво е селото без Албена!Албена стигна до каруцата, качи се и, както беше права, извика още веднъж:– Сгреших. Прощавайте!После седна и замълча. Тогава доведоха детето ѝ – същото, което я беше издало.И като видяха как тя го прегърна и целуна, не остана вече човек, който да не усетисълзи на очите си.Изведнъж мелницата спря. Моторът, който непрекъснато дене и ноще бешетупал горе в железния комин като сърце, изведнъж спря и замлъкна. Помислиха, ченещо се е повредило. Но ето из широките врати на мелницата се показа Нягул,майсторът на камъните, промъкваше се измежду колята и конете и идеше насам. \"Можеда е спрял мелницата, за да погледа и той\" – казаха си някои.Но Нягул си отвори път, дойде до каруцата и като си облече палтото – късошаечно палто с кожена яка, – скочи на каруцата и седна до Албена. Ахнаха отвсякъде:ако Нягул се шегуваше, щеше да се смее, а той беше побелял като платно.– Долу! – викна му стражарят и го хвана за рамото. – Слизай!– Няма да сляза – продума Нягул. – Аз убих Куцара.– Какво, какво каза. . . – завика Марин Чокоя, който беше кметски наместник. –И таз хубава, може ли?Старшият махна с ръка.– Право ли казва? – попита той Албена.Албена кимна с глава и заплака. Около каруцата се натискаше плътна маса схора. И сякаш сега се отвориха очите на всички и видяха, че и Нягул беше рус ихубавеляк, че калпакът му е бутнат назад, а перчанът му разбъркан. И носеше и тойкъсо шаечно палто с кожена яка. Всичко стана ясно като ден.Завикаха, загълчаха всички. Когато учудването попремина, жалостта към Албенаизчезна в един миг. Жените пак я застреляха с очи, пълни с омраза, нейде назад сеиздигна патерицата на дяда Влася. \"Кучката – викаше той, – развали още една къща!\"Връз лицата на мъжете падна облак и макар че за Албена не казваха още нищо, като чене можеха да търпят и Нягула да седи до нея. Но всичко дойде тъй бързо и тъйнеочаквано, че никой не знаеше още какво да мисли и какво да приказва.ВЕРНИТЕ ОТГОВОРИ:1. В2. Г3. В4. В5. Б6. В7. В8. В9. Б10. Б11. В12. Б13. Б14. Б15. А16. Б17. Г18. Г19. В20. Г21. В22. А23. Б24. А25. Б26. А27. Г28. Б29. А30. А31. А, В, Г, Е32. Възможни отговори: мед / пчелен мед полезни свойства на меда33. Теза34. Текст35. А) седалищата Б) индустрия В) преместват Г) тенденция36. А) приятелят, Софийския, специалността Б) никого, чиито, своята, му В) чувствали, спечелили, развълнувана37. Според фолклорните представи, ако магьосница се сдобие с разковниче, тя може да отключва и да заключва късмета на всеки човек. Вярването на българите, че билките имат магическа сила, намира израз и във фолклорните песни. Хората вярвали, че магическите способности, присъщи на билката, се прехвърлят върху носителката на името. В една народна песен се пее следното: \"Билянка с билки сторена и на билката кръстена\".38. Възможни отговори: \"бродя аз бездомен и самин\" \"и след мен невидими вървят/ жалби за преминалите дни\" \"и скръбта расте, расте, расте\" \"Миналото – ах, остана то/ тъмен край, от скърби заледен\" \"и оттам отпраща тя към мен/ своя скръбен вик: защо, защо\"39. Възможни отговори: Миналото е свързано с образа на любимата жена, а в настоящето лирическият аз се чувства самотен и отхвърлен. В миналото е съществувала възможност за щастие, а в настоящето тази възможност не съществува. Връщането в миналото се оказва невъзможно, оставането в настоящето е неизбежно.40. А) Йордан Йовков Б) Димитър Димов В) \"На оня свят\" Г) \"Гераците\" Д) Христо Смирненски Е) Христо Ботев", "date": "2017.05.19", "title": "Кои са въпросите и отговорите от матурата по български език и литература за 12 клас"}
{"url": "http://www.dnevnik.bg/sport/2017/05/19/2974413_sharapova_se_otkaza_ot_vuzmojnostta_da_poluchi_uaild/", "text": "Носителката на пет титли от Големия шлем Мария Шарапова обяви, че няма да подава заявка за \"уайлд кард\" за \"Уимбълдън\". Руската тенисистка, която се завърна на корта след 15-месечно наказание за употреба на допинг, ще се бори за място в основната схема през квалификациите.Шарапова не успя да напредне достатъчно в световната ранглиста, за да влезе директно в основната схема на \"Уимбълдън\", след като . Тя все пак събра необходимите точки, за да си осигури място в квалифиакциите.Бившата номер 1 ще трябва да спечели три последователни мача, за да стигне до \"Ол Ингланд клъб\". Квалификациите ще се проведат в Рохемптън oт 26 до 29 юни, а двубоите от основната схема на \"Уимбълдън\" започват на 3 юли.Решението на Шарапова да не подаде заявка за \"уайлд кард\" дойде само два дни, след като френската федерация по тенис  с мотива, че турнирът се придържа към принципите на честния спорт. \"Моя отговорност и мисия е да защитавам високите стандарти на играта и да няма никакви съмнения върху резултатите\", каза президентът на федерацията Бернар Гуидичели.В същото време организаторите дадоха \"уайлд кард\" на завърналия се след наказание за нелегални залози Констант Лестиен. По думите на Гуидичели френският тенисист заслужава покана, защото \"е платил дълга си\".\"Ако това е нужно, за да извървя отново пътя нагоре, то аз съм напълно готова да го посрещна, всеки ден. Никакви думи, игри или действия не могат да ме спрат да постигна собствените си мечти. А аз имам много\",  на решението на френската федерация.Шансовете тя да получи \"уайлд кард\" за основната схема на \"Уимбълдън\" изглеждаха доста по-големи, тъй като ", "date": "2017.05.19", "title": "Шарапова се отказа от възможността да получи \"уайлд кард\" за \"Уимбълдън\""}
{"url": "http://www.dnevnik.bg/detski_dnevnik/2017/05/19/2974492_na_maturata_sa_anulirani_11_pismeni_raboti_zaradi/", "text": "Общо 11 писмени работи бяха анулирани на държавните зрелостни изпити по български език и литература тази година. Девет от тях са анулирани поради преписване. Това е станало в Симитли, Благоевград, Дупница, Сърница. По двама преписвачи са заловени в гимназии в Казанлък и Елхово, съобщиха от просветното ведомство.Отделно от това са анулирани две работи на зрелостници, у които са намерени мобилни телефони – в Свищов и Видин.На националното външно оценяване в седми клас не са констатирани случаи на преписване.Миналата година поради преписване са анулирани 16 работи, а поради други причини, като например открити втори мобилни телефони, са анулирани още 22. Общият брой на анулираните работи е бил 38.", "date": "2017.05.19", "title": "На матурата са анулирани 11 писмени работи заради опити за преписване"}
{"url": "http://www.dnevnik.bg/detski_dnevnik/2017/05/19/2974328_otkusut_ot_voinata_na_taralejite_vurhu_koito_pisaha/", "text": "\"Дневник\" публикува откъса, по който работиха учениците. Максималният брой точки от този модул е 35. Децата вървяха по алеята сломени, обидени и унизени. Рухнаха надеждите им за олимпийска и световна слава. Изчезнаха розовите перспективи, романтиката на далечните пътувания, мечтите им за изпълнени с драматизъм моменти, в които всяко едно от тях се виждаше как с последни сили вкарва победния кош. Сега за тези момчета, седем на брой, животът нямаше никакъв смисъл. Какво им предлагаше той: труд и учение, учение и труд, за да станат някой ден най-много инженери, химици, научни работници, хайде, професори да е, за които никой нищо няма да знае. Във фантазията си Маляка лесно се виждаше и професор, но какво от това? Кой професор в световната история е бил посрещан с духова музика? Никой!Не бяха минали и сто метра, когато ги настигна Камен.— И тебе ли? — попита го Маляка. Зарадва се, че в края на краищата, ще са заедно, но не искаше Камен погрешно да изтълкува радостта му.— Аз сам! — отвърна Камен. Децата се опряха. Не им се вярваше. Но разбраха, че Камен не лъже — беше напуснал отбора в знак на протест срещу обидното държане на Пангаров.Камен вървеше мълчалив, заобиколен от приятелите си. Чувствуваше тяхната признателност и тя го изпълваше с гордост.Мълчаливо групата на изгонените стигна блока, в който живееха Камен и Маляка. Никой не си тръгваше, просто не им се искаше да се разделят. Нещастието сближава хората, така казват. Седнаха на тревата край оградата, която разделяше празното място зад блока от стара, двуетажна къща. Празното място или дворът, както му викаха децата, бе доста добре поддържано. Имаше зелени площи и лехи с градински цветя.— Той пък какво си въобразява толкова? — каза Маляка.Никой не го попита за кого става дума, всички си мислеха за Пангаров. Мразеха го.— Ега ти и треньора! — обади се едно момче. Мислеше, че като употребява такива изрази, изглежда по-голямо.Маляка направи няколко язвителни забележки за тези, които Пангаров остави в тима. Повечето от тях, според Маляка, бяха дупки, с по два леви крака и с ръце, вързани на фльонги.— Само дето Пантата — опита се да каже някой нещо хубаво за Пантата.Но Маляка го сряза веднага:— Какво Пантата? Че той по алгебра като чуе за дроб и си представя дроб-сърма.Децата се разсмяха.— Хиляди долари, ха-ха! — обади се друго момче. — Пукнат долар никой няма да им предложи.— Кой ще си харчи парите да ги води по разни не знам какви заведения! — добави трето момче. — Те и без това ходят като смотани из игрището.— Без нас отбор ще направи, друг път! — заключи Маляка.Тези разсъждения отново им възвърнаха самочувствието.— А какво ще кажете, ако ние, изгонените, обявим мач на келявия му отбор. Ще го скапем! — даде ход на фантазията си Маляка.Тази възможност ги въодушеви. Само Камен все още разсъждаваше трезво.— Ще трябва да тренираме. А няма къде! В училището знаете какво е!Знаеха, разбира се. Ред не можеха да хванат. Щом се появяха големите и трябваше да опразнят игрището. Случваше се и да се опънат, но тогава им загряваха вратовете и, все едно, напускаха.Кой точно подхвърли идеята да си направят игрище е трудно да се каже. Тя се роди колективно. Място за цяло игрище в двора нямаше, но за какво им е цяло игрище? Един баскет е достатъчен. Пангаров поне ги научи как се тренира на един баскет и ще съжалява за това. Ще види той някой ден как неговите възпитаници напускат играта премазани от трицифрения резултат. Това ще бъде неговият край. Заслужен!Ако не оставаше толкова малко време до училище, щяха да стоят още. Но трябваше и да обядват.", "date": "2017.05.19", "title": "Откъсът от \"Войната на таралежите\", върху който писаха седмокласниците"}
{"url": "http://www.dnevnik.bg/politika/2017/05/19/2974126_iasen_todorov_na_sreshta_s_iavor_haitov_v_ofisa_na/", "text": "Членът на Висшия съдебен съвет (ВСС) и председател на етичната комисия на прокурорската колегия Ясен Тодоров беше видян да влиза и след близо час и половина престой да излиза от офиса на бизнесмена Васил Божков в четвъртък (18 май) малко след 17 часа.Репортер на \"Дневник\" видя как след като напусна къщата, в която се намира офисът на \"Нове холдинг\" АД (в което основен акционер е Васил Божков) на улица \"Московска\" 43, Тодоров се качи в кола \"Мерцедес\", заедно с бившия заместник-председател на парламента Явор Хайтов, който излезе след Тодоров от същия офис.Членът на ВСС е влязъл с чанта, но излезе без, а източник на \"Дневник\" коментира, че е виждал и друг път Тодоров да влиза в офиса на \"Нове Холдинг\".Пред \"Дневник\" днес Тодоров заяви, че няма да крие, че се познава с Явор Хайтов и по думите му двамата са се засекли в четвъртък по личен повод. Той заяви, че не познава Васил Божков и не знае къде се намира офисът му.\"Нямам ли право да си говоря с приятели. Аз знам къде г-н Хайтов има кабинет и нито крия контактите си с него, нито нищо\", каза членът на ВСС пред \"Дневник\" (какво още каза четете в края на текста).Хайтов, с когото \"Дневник\" се свърза малко след разговора с Тодоров, потвърди познанството им, но заяви, че са се засекли случайно на улица \"Московска\" 43, откъдето членът на ВСС често минавал, защото учил във факултета по журналистика. Преди време Тодоров записа магистърска програма по спортна журналистика.Проверка на \"Дневник\" във Факултета по журналистика показа, че занятията по магистърските програми са приключили отдавна и няма нито лекции, нито упражнения и предстои само изготвянето на изпитната програма.\"Имах облог с него, бяхме сме разбрали да пием кафе в удобно време, за да почерпя за титлата на сините. Но не сините от София, не \"Левски\", защото \"Левски\" в момента нищо не печели, а сините от \"Стамфорд Бридж\". Аз съм от \"Челси\" (бел.ред. - отборът стана шампион на 12 май), а Ясен учи още - колега ви е, във факултета по журналистика. Знам, че ходи там от време на време и се засякохме пред офиса на \"Московска\" и го черпих кафе, да. Аз имам кабинет там\", заяви пред \"Дневник\" Явор Хайтов. Той уточни, че работи като юрист.Хайтов е вписан в Софийската адвокатска колегия, където е посочен друг адрес - бул. \"Васил Левски 6, ап. 3\".През 2006 г. Васил Божков е призован на разпит като свидетел. Разпитващият, по информация на \"Дневник\" е именно Ясен Тодоров, а адвокат на Божков е Явор Хайтов (той е и бивш подчинен на Тодоров във второ териториално отеделние на столичното следствие и бивш зам.министър на вътрешните работи по времето на Емануил Йорданов в кабинета \"Костов\").Ясен Тодоров е един от защитниците на главния прокурор Сотир Цацаров и е част от мнозинството в съдебния съвет. При обсъждането в края на април на срещата на Цацаров с издателя и бизнесмен Сашо Дончев и бившият член на ръководството на БСП Георги Гергов в ЦУМ, Тодоров застана изцяло зад главния прокурор.Тодоров коментира преди време пред телевизия \"България он еър\": \"Това е среща между трима мъже, нали така? От моя житейски опит и следователски мъжете са два типа - едните са мъжкари на принципа \"тарикат мъж не плаче\" - след което дава скромен за пример себе си как не е чут да се оплаква. - Другите са тип \"ощипани моми\". Може да висиш пред кабинета на министър-председателя и да искаш нещо от него, но когато той ти прати СМС, подскачаш като ощипана мома (явно визирайки Лозан Панов, който съобщи за смс от Борисов -бел.авт.). Може да искаш среща с главния прокурор, но когато явно не ти се изпълнят някакви желания и си отрязан, пред някакъв дамски клуб ти почваш да се оплакваш\".Тодоров, а и , за да отклонят вниманието от срещата между главния прокурор и Сашо Дончев, атакуват председателя на ВКС Лозан Панов, че се е срещал с адвокат Иван Тодоров в кантората му - среща, за която и Панов, и Тодоров, отрекоха да се е състояла. Магистратите нямат ограничения за срещи с адвокати, бизнесмени, а и граждани, стига да не попадат в конфликт на интереси или да оставят съмнения за целите и резултатите от такива срещи или да имат двоен стандарт - кой с кои адвокати може да се вижда. В Етичния им кодекс има и обща разпоредба, че със своите действия магистратът не трябва да създава впечатление, че прави нещо нередно.- Не.- Не, но всъщност съм го разпитвал някога.- Аз не знам къде му е офиса.- Не.- Г-н Явор Хайтов го познавам много добре, да.- Да били сме.- Къде сега, къде сме били...- Били сме да, били сме с Явор Хайтов. Какъв проблем има да бъда с г-н Явор Хайтов.- Аз не знам къде е офисът на г-н Божков. Знам къде е г-н Хайтов.- Обадетете се и питайте него. Аз не крия приятелството си с г-н Явор Хайтов.- Питайте го него, защото питате мен. Аз съм с г-н Хайтов съм се виждал, виждаме се редовно, не го крия. Ние сме приятели. Какво лошо има.- Да, вчера съм се виждал с г-н Хайтов.- По наш личен повод. Нямам ли право да си говоря с приятели. Аз знам къде г-н Хайтов има кабинет и нито крия контактите си с него, нито нищо.- Нямам лични контакти с г-н Божков все пак.", "date": "2017.05.19", "title": "Ясен Тодоров на среща с Явор Хайтов в офиса на Васил Божков"}
{"url": "http://www.dnevnik.bg/citat_na_deniia/2017/05/19/2974541_citat_na_denia_boiko_borisov_da_se_obiasni_s_peevski/", "text": "Така лидерът на \"Движение 21\" Татяна Дончева коментира тонът в медиите на Делян Пеевски по отношение на председателя на Върховния касационен съд (ВКС) Лозан Панов. Според нея и отношението към Цацаров в тях трябва да се промени.Дончева изрази мнение, че  е знак, че премиерът иска конфликтът в съдебната система да бъде потушен. Нейната позиция беше, че конфликтът е факт, заради предстоящият избор на членове на Висшия съдебен съвет. \"Има залог в този избор, защото, може би, механизмът за контрол не е достатъчно надежден и не се знае окончателният резултат\", обясни Татяна Дончева.По повод скандалите с нацистките снимки, публикувани във \"Фейсбук\", от чиновници от квотата на \"Обединените патриоти\", тя каза, че притеснителното е това, че на висши държавни постове се назначават глупави хора. Дончева подчерта още, че коалицията ГЕРБ - \"Обединени патриоти\" поставя в деликатна ситуация Европейската комисия и Европейската народна партия, защото доскоро те са били против подобно взаимодействие.", "date": "2017.05.19", "title": "Цитат на деня: Бойко Борисов да се обясни с Пеевски, че на чужденците не можем да продаваме простотии"}
{"url": "http://www.dnevnik.bg/kultura/2017/05/19/2974274_nacionalnata_galeriia_domakinstva_na_palat_potyomkin_-/", "text": "Националната галерия - клон Двореца домакинства на необичайна за тържествените си зали изложба със съвременно изкуство, видеоарт и пърформанс. \"Палат Потьомкин\" е селекция на артисти, номинирани или носители на една от важните награди за съвременно изкуство във Франция, тази на фондация \"Рикар\". Повод за гостуването й в София са двама от тях - художникът Стефан Николаев и кураторът й Емил Урумов, които работят във Франция. Част от произведенията са перформативни и ще бъдат показани единствено в събота, 20 май и неделя, 2 юни.\"През петдесетте години следвах история на изкуството в София. Единствената връзка с външния свят беше прочутият \"Ориент-Експрес\" и правителството имаше голям интерес хората, които пътуват с влак и разглеждат околността, да добият впечатлението за едно функциониращо селско стопанство. Като студенти по изкуство ние трябваше да ходим в почивните дни в колхозите, за да обясняваме на селяните как да поставят селскостопанските инструменти, превозните средства и купите със сено, така че всичко да е чисто и да изглежда като благосъстояние.\" Този спомен на световноизвестния художник Христо Явашев-Кристо е епиграф на изложбата, която взима името си от така наречените \"Потьомкинови села\" - бутафорни селца, които губернаторът граф Потьомкин издига в Крим, за да впечатли гостуващи по покана на Екатерина Велика западни посланици. Анекдотът (чиято истинност е оспорвана от историците) ражда и израза, превърнал се в метафора на зрителна измама с пропагандна цел.Концепцията на Емил Урумов е тясно обвързана със залата, избрана предварително от \"Рикар\" - тържествените зали на Княжеския дворец в София, свидетел и участник във всички обрати в съвременната история на България. Кураторът казва, че иска да зададе основни въпроси за потенциала на изкуството да говори за актуални проблеми, вместо да бъде декоративно, но и за ролята на артистичната институция в сърцето на града. В селекцията му влизат произведения на 11 утвърдени френски художници, като Сиприен Гаяр, Брюно Сералонг, Матийо К. Абоненк и други. Осем от тях, включително Стефан Николаев, ще гостуват лично в Двореца, за да представят пърформанси и да проведат разговори с публиката. Първото събитие е в събота, 20 май от 14 ч. и ще продължи и през Нощта на музеите. Голяма част от избраните френски творби се занимават с теми като расизма и колониализма със средствата на видеото, докато други, като Стефан Барбие-Буве, се обръщат пряко към сградата на Двореца - с фокус върху собствения й интериор от рояли, старинни мебели и пожарогасители. Точно до тях се намира и работата на Стефан Николаев - 120 строителни каски, разположени в квадрат в централната зала на двореца. Творбата първоначално е изложена на биеналето в Четине преди години, със сини каски и военни препратки. Изложена в \"Палат Потьомкин\" в Националната галерия, тя придобива и друг смисъл - за фасадните ремонти и масивни строежи в културата, които все оставят съдържанието на музеите на втори план.14:00–17:30Разговори с артисти: Стефан Николаев, Брюно СералонгПърформанси: Жулиен Бисмют, Slapdash; Луиз Ерве & Клое Майе, A side [Страна А], със Стефан Додуров20:00 / 21:00 / 22:00 (Европейска нощ на музеите)Пърформанс: Луиз Ерве & Клое Майе, A side [Страна А], със Стефан Додуров15:30–18:00Разговори с артисти: Матийо К. АбоненкПърформанс: Луиз Ерве & Клое Майе, A side [Страна А], със Стефан Додуров Разговори с куратори: Светлана Куюмджиева, артистичен директор на Пловдив 201914:00–18:00Разговори с артисти: Мари Воание, Стефан Барбие-БувеПърформанс: Джими Робер, Figure de style [Стилистична фигура]Разговори с куратори: Пиер Бал-Блан, куратор от екипа на Документа 2017 Атина-Касел Обща дискусия", "date": "2017.05.19", "title": "Националната галерия домакинства на \"Палат Потьомкин\" - изложба \"за зрителната измама с пропагандна цел\""}
{"url": "http://www.dnevnik.bg/politika/2017/05/19/2974558_karakachanov_ubeden_che_nabornata_slujba_shte_se/", "text": "Убеден съм, че наборната служба ще се възстанови един ден в България, каза вицепремиерът и военен министър Красимир Каракачанов в словото си за откриването на изложба за наборната армия във Военноисторическия музей. Като казвам един ден, не казвам от първи януари или от първи май, уточни той. Според Каракачанов задължителната военна служба ще се възстанови, защото ситуацията в света изисквала повече отбранителни способности. \"В българската конституция е записано ясно, че защитата на отечеството е въпрос на дълг на всеки български гражданин\", мотивира се министърът. Лидерът на ВМРО смята, че като се изключи дебата в последните 20 години, влизането в казармата било празник за българската младеж.Преди да влезе в сградата на музея Каракачанов каза, че не е водил разговор с финансовия министър колко ще струва връщането на наборната служба, защото \"този разговор не е актуален със сегашния бюджет\". Сега трябва да водим разговора колко и как да се проведе военното обучение в училищата, как да се организира принципа за доброволна служба от 6 месеца, и това колко ще струва, каза Каракачанов. Той обясни, че курсовете в училище ще включват обучение за това, \"какво представлява военен конфликт, военна история, как се оказва първа помощ, как се реагира при военна ситуация, как се реагира при терористичен акт\". Той смята, че това трябва да се учи от десети клас. И сега има подобни обучения, но били само 5 часа. Това нямало да бъде като едновремешното военно обучение, тъй като законът не позволявал под 18 годишна възраст да се борави с оръжие, но можело да се покажат образци от военно оръжие, ако са обезопасени.Каракачанов, който внесе безуспешно закон за връщането на наборната служба в предишния парламент каза още в словото си, че е чел и слушал много по въпроса, но когато се види историята можело да е вземат по-лесно необходимите решения. За това, той се надява, че изложбата ще допринесе за формирането на общественото мнение по въпроса. Подготовката по самата изложба е започнала доста преди Каракачанов да стане министър на отбраната и поканата го очаквала в кабинета му.", "date": "2017.05.19", "title": "Каракачанов убеден, че наборната служба ще се възстанови един ден"}
{"url": "http://www.dnevnik.bg/bulgaria/2017/05/19/2974503_video_drugite_novini/", "text": "Трамвай с книги потегля на 24 май.", "date": "2017.05.19", "title": "Видео: Другите новини"}
{"url": "http://www.dnevnik.bg/pr_sfera/2017/05/19/2974566_zapochva_proletniiat_bazar_na_knigata/", "text": "Любимото събитие и тази година ще представи повече от 100 български книгоиздатели и книготърговци на три етажа в Националния дворец на културата. В рамките на шестте дни на изложението, на щандовете на издателствата, както и на сцената на културната програма, ще се състоят близо 50 премиери на най-новите книжни заглавия у нас, а също четения и срещи с чуждестранни и български автори, сред които .Гости на официалното откриване ще бъдат и спортните феномени  и , които също ще представят юбилейни албуми, посветени на спортните им върхове.Сцената на културната програма ще бъде разположена на  (над Централния вход на НДК). Програмата е съпътствана от изложбата  на  - мащабен проект, посветен на кирилската азбука. Графичният експеримент на художника стартира онлайн през 2016 г., но във второто си издание излиза извън мрежата и се пренася на хартия. След като изобразява нови 30 идеограми, Дамянов кани 60 представители на българската култура – известни писатели, журналисти, художници, преподаватели и др., да дадат кратко определение или интерпретация на шейсетте думи. Официалното откриване на изложбата \"Под езика\" е на 24-ти май от 14:00 часа на сцената на Пролетния базар. По-рано т.г .Дамян Дамянов бе отличен и с Националната награда \"Константин Константинов\" за принос в книгоиздаването за деца – в категория \"Илюстратор\".Подробна информация за съпътстващите събития и участващите изложители можете да получите на  на Асоциация \"Българска книга\", а също на  на събитието във Фейсбук.Работно време:", "date": "2017.05.19", "title": "Започва Пролетният базар на книгата"}
{"url": "http://www.dnevnik.bg/biznes/2017/05/19/2974556_vsichkite_4_oferti_za_poredniia_uchastuk_ot_hemus_sa/", "text": "Всичките четири ценови оферти за изграждането на поредните 16 км от автомагистрала \"Хемус\" са под определената от държавата индикативна стойност от 133 млн. лв. без ДДС. Това се вижда от съобщение на агенция \"Пътна инфраструктура\", където днес бяха отворени пликовете. Обект на поръчката е изготвянето на технически проект и строителството на 16.3-километров участък между пътните възли \"Белокопитово\" и \"Буховци\" в посока Търговище. Финансирането е от републиканския бюджет. Обединение \"Хемус Лудогорие\", в което участват: \"Трейс Груп Холд\" АД, \"Пътища и мостове\" ЕООД и \"Пътно строителство\" АД предлага да изпълни задачата за 129 985 000 лв. без ДДС.Консорциумът \"Хемус 16320\", в което са: \"Инфра Експерт\" ЕООД, \"Пътинженерингстрой-Т\" ЕАД, \"Автомагистрали - Черно море\" АД и \"Трансконсулт-22 ООД оферира 119 785 000 лв. без ДДС.Обединение \"Геопът Белокопитово\", с участници: \"Геострой\" АД и \"Пътстрой 92\" АД е готово да построи участъка за 117 456 958.55 лв. без ДДС.Дружеството \"Хемус Изток-2016\", в което са: \" и \"ОРС инфраструктура\" ООД – 99 992 000 лв. без ДДС.Автомагистралната отсечка ще бъде с по две ленти за движение в посока, две ленти за спиране, средна разделителна ивица, водещи ивици и банкети. Предвидено е изграждането на 6 виадукта, на пътен възел за връзка с път III-5102 Мировец - Певец, на нова връзка с път I-4 Шумен - Търговище при пътен възел \"Белокопитово\", на мост и 11 пресичания със селскостопански пътища.Срокът за изпълнение на поръчката е 910 дни.", "date": "2017.05.19", "title": "Всичките 4 оферти за поредния участък от \"Хемус\" са под прогнозната стойност"}
{"url": "http://www.dnevnik.bg/sport/2017/05/19/2974311_feisbuk_shte_izluchva_na_jivo_machove_ot_meidjur_liig/", "text": "Най-популярната социална мрежа в света \"Фейсбук\" започва да излъчва на живо мачове от бейзболната лига на САЩ и Канада. Двете страни подписаха договор за прякото предаване на общо 20 срещи през сезона в Мейджър лийг бейзбол (МЛБ).\"Фейсбук\" ще предава на живо по един мач седмично в петък, като ще започне с тазвечершния сблъсък между \"Синсинати редс\" и \"Колорадо рокис\". Срещите ще бъдат достъпни само за потребителите на социалната мрежа в САЩ.\"Бейзболните мачове са едно свързано по уникален начин с публиката преживяване. Скандиранията и ритуалите често са също толкова смислени, колкото случващото се на терена\", каза ръководителят на отдела за глобалните спортни партньорства във \"Фейсбук\" Дан Рийд.Сделката цели да разшири влиянието на социалната мрежа в живото предаване на спорни събития в САЩ, след като и други интеренет платформи се насочиха към тази ниша. Наскоро \"Туитър\" сключи сделка с Националната баскетболна асоциация за жени (WNBA), а преди месец \"Амазон\" постигна споразумение с Националната футболна лига (NFL).От \"Фейсбук\" заявиха, че за бейзболното излъчване ще се използват съдържанието от операторите, които притежават правата за мачовете на отделните отбори.", "date": "2017.05.19", "title": "\"Фейсбук\" ще излъчва на живо мачове от Мейджър лийг бейзбол"}
{"url": "http://www.dnevnik.bg/sviat/2017/05/19/2956958_italiia_shte_zadulji_sus_zakon_roditelite_da/", "text": "Правителството на Италия одобри в петък проектозакон, задължаващ родителите да ваксинират децата си срещу заразни болести на фона на спорове между политиците за това на какво се дължи тазгодишния бум на случаи на дребна шарка в страната.Децата до 6-годишна възраст ще трябва да бъдат имунизирани, за да бъдат допуснати до детска градина. Родителите, които изпращат децата си на училище след тази възраст, подлежат на глоба. Ваксинирането за дребна шарка, заушка, рубеола, варицела и менингит, което досега беше препоръчително, вече става задължително, обяви премиерът Паоло Джентилони. \"Неподходящите мерки през последните години, както и разпространяването на антинаучни теории - особено през последните месеци - предизвикаха намаляване на защитата\", добави той на пресконференция в Рим.Законът прави задължително и ваксинирането срещу детски паралич, дифтерит, тетанус, хепатит Б, коклюш и хемофилия Б.\n    През април Висшият здравен институт на Италия заяви, че намаляването на ваксинациите води до епидемия от дребна шарка. САЩ вече предупреждават гражданите си, че пътуването до Италия ги излага на болест, която в някои случаи води до смърт.Институтът е регистрирал само през 2017г. общо 2395 случая на дребна шарка, докато през миналата година те са били 840, а през 2015г. - 250.Европейската комисия подкани всички страни членки да \"гарантират, че колкото може повече деца получават основните ваксини\".Лявоцентристкото правителство на Джентилони обвинява популисткото движение \"Пет звезди\", че раздухва страхове на родителите като поставя под въпрос безопасността на някои ваксини и агитира да не се помага на печалбите на международните фармацевтични корпорации.\"Пет звезди\" доминира в общинския съвет на Рим и в четвъртък групата му се въздържа при гласуването да се въведе задължителна ваксинация за учениците в столицата. Това за пореден път раздуха политическите страсти около позицията на движението. Андреа Чекони, водещ политик в \"Пет звезди\", който е с медицинско образование, каза през март, че бумът от дребна шарка бил част от природен цикъл на болестта, а не епидемия, подлежаща на предотвратяване.\"Те се носят на гребена на вълна от дезинформация, раздухване на страхове и подкрепа за антинаучна и опасна за цялото общество позиция\", заяви Федерико Джели, общински представител от управляващата Демократична партия.В края на април Европейският център за предотвратяване и контрол на заболяванията (ECDC), базиран в Лондон, заяви, че няколкото огнища на дребна шарка в Европа - както сред деца, така и сред възрастни - през тази година се дължат на пропуски в кампаниите за ваксиниране.Само за първите два месеца на 2017г. са регистрирани над 1500 случая на това заболяване в 14 страни от ЕС \"заради натрупването на неваксинирани лица\".В 10 от тези държави - Австрия, Белгия, Хърватия, Франция, Германия, Италия, Полша, Румъния, Испания и Швеция - болните за януари и февруари са поне от два пъти повече спрямо същият период то 2016г.\"Неприемливо е да чуваме, че деца и възрастни умират от заболяване, докато има безопасни и достъпни ваксини\", каза Витенис Андрюкайтис, еврокомисар по въпросите на здравеопазването.Дребната шарка е силно заразна и се предава чрез директен контакт и по въздушно-капков път. Тя може да се предотврати ефективно с ваксина, но поради случаи на пропусната защита остава един от най-големите убийци на деца по света. По данни на Световната здравна организация през 2015г. от дребна шарка са починали 134 000 души.В последната вълна в Европа най-много случаи има в Румъния - 46% от общо 5881 заразени в ЕС от 1 март 2016г. до 28 февруари 2017г. Една четвърт от случаите са в Италия.Тревожна тенденция според ECDC е, че расте броят на заболелите възрастни - около една трета от европейските случаи през 2015-2016 година са били на над 20-годишни хора.Борбата с дребната шарка изисква обществено разбиране за важността на ваксинирането, разсейването на заблуди и убеждаване на лични лекари, които не препоръчват на пациентите си да се защитят. За да бъде прекъснато предаването на заразата се изискват поне 95% дял на населението да е получил двете дози от ваксината. Данните за 2015г. показват, че в 15 от докладвалите 23 държави от ЕС и Европейската икономическа зона са под този праг за втората доза. През април Италия съобщи, че около 85% от двугодишните деца са ваксинирани.В борба с предразсъдъците се включи Бебе Вио, която спечели златен медал по фехтовка на Параолимпийските игри в Рио де Жанейро през 2016г. В реклама на \"Гласкосмитклайн\" тя се снима под надпис \"Само ако бях ваксинирана\". Противници на ваксинирането я обвиниха, че се е продала на световните корпорации. Вио се разболява от менингит Б на 11 години и това налага ампутация на долната част на ръцете и краката ѝ.От \"Пет звезди\" продължават да настояват, че при гласуването на закона за задължително ваксиниране ще са против, защото родителите трябвало да имат свобода да правят този избор. Движението е водещо по популярност и заявява, че ако победи на парламентарните избори следващия май, ще направи доброволно ваксинирането за всички заболявания.", "date": "2017.05.19", "title": "Италия ще задължи със закон родителите да ваксинират децата си"}
{"url": "http://www.dnevnik.bg/biznes/2017/05/19/2974570_shest_oferti_sa_podadeni_za_tol_sistemata/", "text": "В рамките на последните 24 часа, откакто беше възобновена обществената поръчка за изграждане на тол система, до края на работния ден днес са подадени шест оферти, съобщи пресцентърът на агенция \"Пътна инфраструктура\".Не се обявяват имената на компаниите.Поръчката е за проектиране, изграждане и въвеждане на електронна система за събиране на тол такси отавтомобилите над 3.5 тона.Срокът за изпълнение на проекта е 19 месеца. Прогнозната й стойност е 200 млн.лв. без ДДС. Тол системата ще замени сегашните винетки за събиране на пътни такси.Междувременно в Комисията за защита на конкуренцията днес постъпиха .Тя започна на 16 април 2016 г. и досега е спирана с жалби девет пъти, а беше вчера. По-рано днес в кулоарите на Народното събрание министърът на регионалното развитие Николай Нанков коментира, цитиран от БТА: \"Интереси, лоби, тол системата ще подобри борбата с контрабандата, тя ще е свързана със системите на НАП и на МВР\".", "date": "2017.05.19", "title": "Шест оферти са подадени за тол системата"}
{"url": "http://www.dnevnik.bg/kultura/2017/05/19/2974591_zviagincev_respektira_kan_s_neljubov/", "text": "Най-новият филм на култовия руски режисьор Андрей Звягинцев \"Нелюбов\", показан още в първия ден на провеждащия се в момента 70-ти международен кинофестивал в Кан, получи очакваното одобрение на критиците.След пробива на по-раннния му \"Изгнание\", 2007, селектиран в официалния конкурс на фестивала, масовото одобрение на \"Елена\", 2011 (награда на журито на паралелната програма \"Особен поглед\") и особено феноменалния успех на \"Левиатан\", 2014 (награда за най-добър сценарий), всички погледи бяха обърнати към привидно баналната история на Борис, Женя и дванадесетгодишния им син Альоша. Привикнали да не се понасят взаимно и да си нанасят жестоки удари, двамата родители са в процес на развод и посрещат купувачи на баналната си панелка, от която желаят да се отърват час по-скоро. Борис се кани да се задоми с нова жена, от която вече чака дете, а Женя потъва в еротичните екстази на новата си любов със състоятелен бизнесмен. Но докато се изживяват като боксьори на ринг синът им изчезва. От този момент започва мъчителното му издирване, като по време на акцията публиката става свидетел на взаимоотношенията и бита на работните им места, училището на Альоша и особено на дома и \"състоянието на душата\" на живеещата в пълна самота майка на Женя.(депресивните интериори) и не-малко от \"Левиатан\" (меланхоличните, типично руски пейзажи) и изцяло е потънал в темата за \"престъплението и наказанието\". Според него модерният човек е дълбоко нещастен, при това \"напълно заслужено\", тъй като е допуснал да се деформират генетични връзки между родителите и децата. Интересен е и подходът на режисьора към нарочната двусмисленост на важен елемент от историята: в един момент семейството е извикано в моргата, за да разпознае трупа на момче, приличащо на изчезналия син.на често еклектичния, но и интригуващо провокативен унгарец Корнел Мундруцо, който се представя в Кан със собствен филм за шести път, търси причините за отсъствието на покаяние у съвременниците си. Поводът, който си е избрал е бежанската криза, а формата – фантастичният трилър. Ариан е един от тези, които се опитват да си намерят нова родина. Внезапно осъзнава, че може да лети. Мундруцо доста се е потрудил, докато е снимал впечатляващите гледки на покриви и улици на Будапеща. Спазвайки правилата на жанра, той е вкарал допълнителна интрига: заради неволна грешка по време на операция д-р Щерн е обект на изнудване. Събира пари от когото и когато може. Без излишни скрупули прибира немалки суми и от бежанците, с които е в ежедневен контакт. В замяна прави всичко, което зависи от него, за да ги спаси, поне временно, от незабавна депортация. Когато открива \"дарбата\" на Ариан притесненият доктор решава, че тъкмо тя ще му помогне да си изплати дълга по-бързо. Така Ариан се превръща в момче за летене \"по поръчка\" като вярва, че Щерн ще му помогне да открие баща си, когото е загубил в суматохата на бягството.Всичко това е добре омесено с унгарски болници, пълни с бедстващи мъже, жени и деца, преследвания с коли и въртолети, терористична атака в метрото, до зъби въоръжени специални части. Началникът им Ласло (в ролята изключителният унгарски актьор Дьорд Черхалми) изпълнява задълженията си по сигурността със съмнителна встрастеност. Междувременно между Ариан и Щерн се заражда чисто човешко приятелство, а жестокият Ласло така и не може да разбере, че младият човек не е обикновен емигрант, а \"ангел\", пратен от небесата. В \"Луната на Юпитер\" има не малко от киното на Алехандро Гонзалес Иняриту, та дори и това на Вим Вендерс. Явно, Мундруцо желае да покорява света с изключително амбициозен филм. Но не му се получава напълно, тъй като морализаторството и развлечението някак си не се слепват едно с друго.на интересната немска режисьорка Валеска Гризебах, който тази година се състезава в паралелната програма \"Особен поглед\", също бе показан в самото начало на фестивала. Главен продуцент е станалата твърде известна миналата година режисьорка на хитовия \"Тони Ердман\" Марен Аде, а братя Чучкови са българските копродуценти. Филмът е сниман в Западните Родопи, съвсем близо до границата ни с Гърция. Това се е наложило поради сюжета, в който група немски строители пристигат да работят на място, съвсем отдалечено за представите и познанията им. Там живеят хора, чийто език и нрави те не разбират. От другата страна също не ги разбират. За да постигне целта си, а именно търсенето и намирането на точния подход в общуването между различни езикови, а оттам и културни общности, Гризебах също се е опряла на класически за киното жанр - уестърнът. По особено интелигентен начин тя е вкарала много лична чувствителност, постигната обаче с методите на прецизното документално наблюдение.Има и елемент на новаторство и той е в избора всички \"актьори\" да играят себе си. Всъщност в \"Уестърн\" на Гризебах няма нито един професионелн актьор, както от немска, така и от българска страна, а участието на жените с \"роли\" е сведено до две. Всички останали са повече или по-малко сурови мъже, които неизбежно тръгват да се състезават помежду си. Битката е не само между различните лагери, а и вътре в самите тях. Между двамата \"главни\" немци Винсент и Майнхард се води безпощаден дуел: първият счита, че германците са дошли да инвестират в селото и вечно недостигащата вода трябва да стига първо до тях, докато вторият си намира духовен български брат и иска да си пие бирата с него (и не само). Как е представена България във филма ? Ами такава, каквато е – с добри и не толкова добри хора, които обаче са принудени да живеят в мизерия. От друга страна колективният портрет на немския \"лагер\" съвсем не е безобиден.\"Уестърн\" обогатява бройката на много добрите филми, в които български продуцентски компании включват страната ни напоследък. А това, както ни е известно, няма как да бъде прочетено негативно. Особено в Кан.", "date": "2017.05.19", "title": "Звягинцев респектира Кан с \"Нелюбов\""}
{"url": "http://www.dnevnik.bg/analizi/2017/05/19/2974396_izobshto_ne_ochakvame/", "text": "Сотир Цацаров в интервю за БНТ за срещата с бизнесмените Дончев и Гергов в ЦУМИ всеки ден да дава интервюта главният прокурор, има няколко въпроса, на които той отказва да отговори. И докато не отговори, имаме достатъчно основания да смятаме, че Прокуратурата на Република България, която той ръководи, не е надзорникът за върховенство на закона, с каквото задължение е натоварена от Конституцията. Ето въпросите:- Кой поиска от Гергов да осигури в своя офис срещата?- В разговора повдигал ли е г-н Цацаров въпрос за позицията на вестника на издателя Дончев и за съдържаниетона карикатурите на художника Комарницки?", "date": "2017.05.19", "title": "Изобщо не очакваме"}
{"url": "http://www.dnevnik.bg/sport/2017/05/19/2974583_fernando_gaviriia_specheli_chetvurta_etapna_pobeda_v/", "text": "Колумбиецът Фернандо Гавирия продължи пълната си доминация при спринтьорите и спечели втора поредна и общо четвърта етапна победа в стотното издание на Джиро д'Италия.Колоездачът на \"Куик степ\" триумфира по впечатляващ начин в днешния 13-и етап, в който колоната трябваше да измине 167-километрова отсечка от Реджо Емилия до Тортона.Този път 22-годишният състезател не получи добро извеждане от своя отбор и остана сам в последните 300 метра. Той обаче направи страхотно ускорение и от външната част на трасето задмина десетина спринтьори, за да пресече пръв финала след 3.47:45 часа. Втори в етапа завърши ирландецът Сам Бенет, а трети остана белгиецът Яспер Стуйвен.Гавирия, за когото това е дебют в големите триседмични обиколки, увеличи аванса си в битката за цикламената фланелка. Колумбиецът събра 315 точки и натрупа солиден аванс от 123 точки пред Стуйвен и 171 точки пред германеца Андре Грайепл.Той е първият колоездач от 39 години насам, който печели четири етапни победи при дебюта си в една от трите големи обиколки. За последно това прави легендарният Бернард Ино, който записва пет етапни успеха в испанската Вуелта през 1978 г.Гавирия стана и най-младият състезател с четири етапни победи в джирото от Дамиано Кунего през 2004 г. В генералното класиране не настъпиха никакви промени. Холандецът Том Дюмулен има преднина от 2:23 минути преди шампиона от 2014 г. Найро Кинтана. Друг холандец - Бауке Молема, заема третата позиция с изоставане от 2:38 минути.Французинът Тибо Пино е пети на 2:40 минути зад лидера, следван от миналогодишния шампион Винченцо Нибали (+2:47 мин.) и костариканеца Андрей Амадор (+3:05 мин.).Носителят на бялата фланелка за най-добър млад състезател Бон Юнгелс е седми с пасив от 3:56 минути.", "date": "2017.05.19", "title": "Фернандо Гавирия спечели четвърта етапна победа в джирото"}
{"url": "http://www.dnevnik.bg/bulgaria/2017/05/19/2974451_dvama_sa_kandidatite_za_shef_na_sofiiskiia_raionen_sud/", "text": "Двама са кандидатите за председател на Софийския районен съд, срокът изтече на 18 май. Новата кандидатура е на съобщи сайтът \"Де факто\". Ангелов е съдия в СРС от 2011 г., като до 2016 г. е бил командирован от съда в Монтана. След като спечелва конкурс, е назначен за титуляр. Завършил е Академията на МВР, и е работил като инспектор, след което се е дипломирал по право в Югозападния университет \"Неофит Рилски\". Магистър е и по финанси във Великотърновския университет \"Св.св. Кирил и Методий\".По-рано подалият документи е , също съдия в СРС. Той беше издигнат при първото номиниране от общото събрание но не получи подкрепа от колегите си. Зет е на съдията от Конституционния съд Румен Ненков.През януари съдиите от СРС предложиха на Висшия съдебен съвет две номинации за мястото на подалия оиставка Методи Лалов - на съдиите Албена Ботева и Борис Динев, но съдебните кадровици избраха за временно изпълняващ функциите Стефан Милев. Сега предстои да изберат титуляр.Междувременно се разбра че бившият председател на СРСИзвестният с критичната си позиция към методите на ВСС и нарочен от кадровиците за подбудител към бунт на съдиите от най-големия съд в България - Софийския районен съд, е бил посетен в сряда от служители на ДАНС в хода на проверка, разпоредена от Софийската градска прокуратура. Това съобщава той в профила си във фейсбук. Според информацията, след назначаването на Стефан Милев за временен шеф на съда, две уволнени служителки подали молби до новия председател, че били принудени от Лалов да напуснат съда, въпреки че са били освободени по взаимно съгласие.От съобщението на Методи Лалов не става ясно защо работи ДАНС по трудово-правен спор, ако има такъв. Освен това проверката се извършва докато Лалов провежда кампанията си сред съдиите като кандидат за член на Съдийската колегия на ВСС. На 10 юни предстои изслушването на всичките 27 кандидати от съдиите в страната.Проверката на Методи Лалов - по повод уволнение на служители, силно напомня онази за председателя на ВКС Лозан Панов неотдавна, напомня сайтът \"Де факто\". Тогава, след изслушване на уволнени от Панов служители, съдебният съвет назначи одит на ВКС.", "date": "2017.05.19", "title": "Двама са кандидатите за шеф на Софийския районен съд"}
{"url": "http://www.dnevnik.bg/morski/2017/05/19/2974637_nad_1_mln_lv_se_gubiat_v_narushen_dogovor_za_subirane/", "text": "Над 1 млн. лв. е разликата в цената на контейнерите за битова смет, записани в договор между дружеството \"ЗМБГ\" АД и община Варна, и тези, които то вече е разположило в града . Това съобщи днес общинският съветник Григор Григоров (Реформатори и патриоти) по време на заседание на Общинския съвет. Компанията е изпълнител на обществена поръчка за събиране и транспортиране на отпадъци в пет района на града и с. Звездица на стойност надхвърляща 61 млн. лв.Договорът между общинската администрация и \"ЗМБГ\" АД е подписан на 30 юни м.г. Неразделна част от него са техническите спецификации на възложителя, изготвени за целите на процедурата по възлагане на обществената поръчка, и техническо предложение, подписано от изпълнителния директор на дружеството Ангел Иванов.Според изискванията на община Варна, заложени в тръжните й документи, \"контейнерите за отпадъци 1100 л. тип \"бобър\" трябва да са изработени от метал със сертификат за качество...\".Както става ясно и от техническото предложение за изпълнение на поръчката, подписано от изпълнителния директор на \"ЗМБГ\", компанията е приела без каквито и да е забележки това условие и в изпълнение на договора си с Община Варна вече започнала разполагането на 6 хил. контейнера. Но не договорените - метални, а пластмасови.Проверка на \"Дневник показа\", че те са произведени в Австрия, а цената на всеки от тях е близо 340 лв. В същото време, най-ниската цена, на която в момента няколко български компании предлагат метални контейнери тип \"бобър\" е около 510 лв. за брой. Това означава разлика от над 170 лв. за един контейнер или над 1 млн. лв. за всички 6 хил. контейнера, които \"ЗМБГ\" АД трябва да разположи според договора, сключен на базата на спечеления търг за възлагане на обществена поръчка.\"Дневник\" изпрати няколко въпроса до общинската администрация във Варна. Те трябва да изяснят каква е причината контейнерите за събиране на битова смет, поставен от \"ЗМБГ\" АД да не отговарят на характеристиките, записани в договора й с общината и кое е длъжностното лице в администрацията, натоварено със задължението да следи за изпълнението на договора, сключен със \"ЗМБГ\" АД? До края на днешния ден отговори не бяха получени.", "date": "2017.05.19", "title": "Над 1 млн. лв. се губят в нарушен договор за събиране на битова смет във Варна"}
{"url": "http://www.dnevnik.bg/sport/2017/05/19/2974584_tiim_spria_pohoda_na_nadal_kum_osma_titla_v_rim_i_mu/", "text": "Доминик Тийм сложи край на серията от 17 поредни победи на Рафаел Надал и се класира за полуфиналите на турнира от сериите \"Мастърс\" в Рим. 23-годишният австриец изигра страхотен мач и спечели с 6:4, 6:3 след здрава битка, която продължи един час и 51 минути.Надал нямаше загуба на червени кортове през тази година, след като спечели последователно турнирите в Монте Карло, Барселона и Мадрид. Във финалите на последните два испанецът триумфира след победи именно срещу Тийм.Този път обаче австриецът намери правилната рецепта и взе реванша благодарение на отлична игра в защита, страхотно придвижване по корта и изключителния си бекхенд с една ръка, който се оказа ключовото му оръжие в този двубой.Тийм записа втора победа срещу Надал в шестия двубой помежду им и даде категорична заявка, че ще бъде един от фаворитите за титлата на \"Ролан Гарос\". Това е петият му успех срещу играч от топ 5 и втори през сезона след победата срещу световния №1 Анди Мъри на полуфиналите в Барселона.В спор за място на финала в Рим Тийм ще се изправи срещу победителя от мача между Новак Джокович и Хуан Мартин дел Потро, които излизат на корта в 22.00 ч. В другия полуфинал ще се срещнат Александър Зверев и Джон Иснър.Двубоят между Тийм и Надал започна с по-добра игра на австриеца, който проби още в първия гейм, след което затвърди предимството си и поведе с 2:0. Испанецът продължи да допуска доста грешки, а съперникът му играеше много търпеливо и наказваше всяка неточност.В петия гейм Тийм реализира втори пробив и малко по-късно вече имаше солиден аванс от 5:1. Той се пропука при първата си възможност да сервира за спечелване на сета и Надал върна единия пробив и да намали до 4:5. Австриецът обаче не позволи да се стигне до обрат.Втората част започна равностойно и първите пет гейма преминаха без пробиви. Надал първи стигна до шанс да пробие при 3:2 в своя полза. 30-годишният испанец обаче не се възползва и още в следващия гейм допусна пробив.Носителят на рекордните седем титли в Рим имаше чудесна възможност веднага да върне пробива. Той поведе с 40:15, но Тийм отново показа железни нерви и измъкна подаването си. Това се оказа и решаващият момент в двубоя. При 3:5 Надал допусна нов пробив, който сложи точка на спора.По-рано днес друга от младите звезди в тура Александър Зверев измъкна много труден първи сет срещу поставения под №5 Милош Раонич, но беше безапелационен във втория и спечели със 7:6 (4), 6:1 след точно час и половина игра.Шестият в схемата Марин Чилич пък отпадна от турнира, въпреки че не допусна нито един пробив срещу Джон Иснър. Американецът пласира 21 аса и се наложи със 7:6 (3), 2:6, 7:6 (2), за да стигне до първия си полуфинал в голям турнир на червени кортове.", "date": "2017.05.19", "title": "Тийм спря похода на Надал към осма титла в Рим и му нанесе първа загуба на клей през 2017 г."}
{"url": "http://www.dnevnik.bg/citat_na_deniia/2017/05/19/2974610_citat_na_denia_nai-dobriiat_zakon_e_tozi_koito_e/", "text": " Това каза днес по БНТ заместник-председателя на парламентарната група на ГЕРБ Красимир Велчев.Коментирайки , той обяви, че са предизвикани от наглостта в лидера на БСП Корнелия Нинова. Попитан как се отнася към , Велчев обяви, че той се дължи до голяма степен и на медиите, които пускали поръчкови платени репортажи.В отговор на въпрос, зам-председателят на ПГ на ГЕРБ обяви, че няма проблем с кадрите на \"Обединените патриоти\" във властта. \"Има кръг хора, които нестабилността в държавата ги устройва много. От друга страна са БСП и ДПС които са готови на всичко, за да са в управлението\", каза още Велчев.", "date": "2017.05.19", "title": "Цитат на деня: Най-добрият закон е този, които е еднакво лош за всички"}
{"url": "http://www.dnevnik.bg/biznes/2017/05/19/2974616_richard_bransun_strana_kato_bulgariia_se_nujdae_ot/", "text": "Най-добрите инвеститори в една страна, са хората, които живеят в нея. Това заяви британският предприемач Ричард Брансън минути, след като пристигна на летището в София. Пред БНТ той допълни, че добър бизнес се получава, когато хората в дадена страна не са доволни от определени условия, вземат нещата в свои ръце и ги подобрят.\"Ако сте добри с хората, ако знаете как да ги мотивирате, ако съберете страхотен екип около себе си, имате всички шансове да бъдете успешни\", каза още пред българските журналисти Брансън. Според него страна като България се нуждае от стотици хиляди предприемачи.\"Това е нещото, което прави една страна по-добро място, това финансира болниците и училищата и подобрява всеки аспект от живота. България вече има много предприемачи, но да се надяваме, че ще може да насърчим и още хора в тази сфера\", допълни Ричард Брансън.По думите му хората не трябва да се плашат да започнат бизнес и всеки може да опита. \"Ако смяташ, че ще направиш много пари като основеш бизнес, може би няма да успееш. Затова държиш очите си отворени и когато видиш нещо, което знаеш как да подобриш - това е същността на бизнеса\", обяви предприемачът.За своята лекция, тази вечер в зала 1 на НДК, Брансън обяви, че ще даде най-доброто от себе си и се надява да се получат конструктивни два часа.", "date": "2017.05.19", "title": "Ричард Брансън: Страна като България се нуждае от стотици хиляди предприемачи"}
{"url": "http://www.dnevnik.bg/sviat/2017/05/19/2974371_zashto_poseshtenieto_na_erdogan_pri_trump_moje_da_se/", "text": "\"Планината роди мишка\" е добре известна турска поговорка, която описва разочароващи резултати след големи очаквания.Часове наред размишлявах дали срещата в Белия дом между президента на САЩ Доналд Тръмп и турския президент Реджеп Тайип Ердоган може да бъде обрисувана от тази поговорка. В крайна сметка след напрегнатите отношения между Ердоган и предишния президент на САЩ Барак Обама, както изглежда турският държавен глава предложи \"меа кулпа\" (от лат. \"моя вина\", признание за допусната грешка) на Тръмп.Дори и подписването от Тръмп на указ за директно въоръжаване на сирийските кюрдски  (YPG) не можа да премахне големите очаквания, възлагани на срещата на 16 май в Белия дом. Ердоган реагира с очакване, че когато се изправи лице в лице с американския си колега ще успее да го убеди да промени мнението си: САЩ при Тръмп ще разкарат \"терористичните\" YPG заради своя съюзник от НАТО - Турция.Срещата на Ердоган в Белия дом с Тръмп бе представяна като обрат в отношенията на Турция със Съединените щати. Има три големи въпроса, чрез които да се оцени успехът на визитата и да се стигне до заключение дали действително тя е била обрат:- промяна в позицията на Вашингтон към YPG;- екстрадиция на обществен враг номер едно на Турция Фетхуллах Гюлен;- освобождаване на Реза Зараб, главен герой на корупционен скандал от 2014 г. в Турция, който се разглежда като потенциално най-голямото главоболие за Ердоган.След срещата Тръмп-Ердоган в Белия домзаключението ми е следното: Планината не роди дори мишка. ТяСмятайки се за ветеран що се отнася до турските визити в Белия дом, трябва да призная, че никога не съм ставал свидетел на подобно уникално посещение. В миналото съм бил в Овалния кабинет и в залата за пресконференции с бивши турски президенти и премиери: Тургут Йозал, Тансу Чиллер, Сюлейман Демирел, Бюлент Еджевит и Ердоган. Присъствах и на първото посещение на Ердоган в Белия дом през декември 2002 г., когато той бе приет от Джордж Буш в Стаята на Рузвелт. Не си спомням никоя среща да е продължила едва 22-23 минути.Срещата между президентите на Турция и САЩ, явяваща се повратен момент или крайъгълен камък, се състоя в момент на силно обтегнати отношения, а продължи само 22 минути! Това означава, че всеки от президентите е говорил около 10 минути, като се включи и преводът, за да засегне най-съществените проблеми от международния дневен ред и онези, засягащи напрегнатите двустранни отношения.Двайсет и двеминутният \"обрат\" бе последван от съвместна пресконференция, продължила горе-долу също толкова, на която Тръмп говори по-малко от пет минути и не каза нищо значимо, а Ердоган прочете текст, в който повтори позицията на Турция по наболели въпроси.\"Няма място за терористични организации в нашия регион. Да се вземат под внимание YPG и PYD (Партията на демократичния съюз) в региона, това никога няма да бъде допуснато и ще противоречи на постигнато от нас международно споразумение\", заяви Ердоган.На съвместната пресконференция двамата се опитаха да бъдат сърдечни един към друг, нокоято властваше в Стаята на Рузвелт по време на пресконференцията. Докато Ердоган говореше, езикът на тялото на Тръмп създаде впечатлението, че той е някъде другаде, а не стои до турския си колега. Вероятно умът му е бил зает със скандала във Вашингтон, отнасящ се до  на руския външен министър Сергей Лавров. И което бе нетипично, на двамата лидери не бяха зададени никакви въпроси от множеството служители на медиите, изпълнили салона.Никой от американските издания не проявяваше реален интерес към различията между Турция и САЩ и те се държаха сякаш президентът на Турция изобщо не присъства в салона. Направи впечатление, че по време на пресконференцията несъответствието между това, което Ердоган каза на турски, и превода на английски, който Тръмп чу, беше забелязано и се завъртя в социалните медии в рамките на час. Това означава, че Тръмп е чул на английски различно по смисъл нещо от това, което Ердоган изложи или възнамеряваше да изложи пред колегата си.Скандалната част от визитата не бе ограничена до превода на съвместната пресконференция. Американски активисти от кюрдски произход , за да протестират срещу визитата на Ердоган във Вашингтон и това се превърна в бойно поле, когато бодигардите на Ердоган и негови поддръжници се нахвърлиха срещу демонстрантите. Деветима души бяха ранени, а американската полиция трудно успя да овладее ситуацията.Съвместната пресконференция бе последвана от работен обяд, в който участваха делегациите. След обяда визитата на Ердоган - рекламирана като \"повратен момент\" от неговия екип - приключи. Не си спомням дали някога изобщо е имало посещение на турски президент или премиер, чиято среща на четири очи с американския президент да е продължавала само 20 минути, да е била последвана от съвместна пресконференция и обяд с делегации, ноот медиите. Срещата Ердоган-Тръмп беше без прецедент в това отношение.Що се отнася до трите главни пречки по пътя на турско-американските отношения, изглежда никоя от тях няма да бъде премахната. Състоянието на отношенията не е много различно от това преди визитата на Ердоган във Вашингтон.Преди да отиде в САЩ, Ердоган се срещна с почти всички големи националисти/автократи на международната сцена - Владимир Путин от Русия, Нарендра Моди от Индия и  от Китай. Но му бе нужно да получи одобрението на лидера на най-силната страна в света, президента на САЩ. За съжаление обаче, късметът не бе на страната на Ердоган този път.Той пристигна във Вашингтон от Пекин в много особен момент, когато скандал с участието на Тръмп, който постави  неговото президентство, се превърна в тема номер едно на деня в столицата на САЩ. Тръмп и екипът мунито желание да изпълнят исканията му. Официалното изявление на Анкара за разговора Ердоган-Тръмп беше огласено от говорителя на президента Ибрахим Калън. То съдържаше едва четири изречения. Няма нищо, което да предполага, че двете страни са преодолели дълбоките си различия.Най-интересното от всичко е, че в оценката на Белия дом за срещата с Ердоган, почти диаметрално противоположна от тази на Калън, се поставяше акцент върху изпращането в затвора на пастора Андрю Брънсън, което изобщо не бе споменато от турската страна.Белият дом излезе със следното изявление за срещата: \"Президентът Доналд Тръмп се срещна днес с президента на Турция Реджеп Тайип Ердоган, за да обсъдят как да развият още повече дълбоките и многостранни отношения между нашите две страни. Президентът Тръмп повтори ангажимента на САЩ към сигурността на нашата съюзничка от НАТО Турция и необходимостта да работим заедно, за да противостоим на тероризма във всичките му форми. Президентът Тръмп повдигна въпроса за изпращането в затвора на пастор Андрю Брънсън и призова той да бъде върнат бързо в САЩ от турското правителство. Президентът Тръмп каза на президента Ердоган, че очаква с нетърпение да се срещне с него следващата седмица по време на предстоящото му пътуване в чужбина\". Вероятно историята ще запомни изминалата визита на Ердоган като най-неуспешната президентска визита във Вашингтон някога изобщо.", "date": "2017.05.19", "title": "Защо посещението на Ердоган при Тръмп може да се окаже най-неуспешното в историята"}
{"url": "http://www.dnevnik.bg/tehnologii/2017/05/19/2974644_severna_koreia_opredeli_kato_smehotvorni_tvurdeniiata/", "text": "Твърденията, че Северна Корея е замесена в неотдавнашната масова кибератака с вируса \"Уонакрай\", са смехотворни, заяви заместник-постоянният представител на КНДР в ООН Ким Ин-ньон, цитиран от ТАСС и \"Асошиейтед прес\". По думите му подобни твърдения са част от враждебната политика на САЩ.\"Всеки път, когато се случи нещо странно, САЩ и враждебните сили шаблонно започват шумна кампания за оклеветяване на Пхенян\", заяви Ким. На 12 май хакери се опитаха да проникнат в компютри с операционната система \"Уиндоус\" в 74 страни, като криптират информацията в тях.За деблокиране на данните хакерите искаха от 300 до 600 долара откуп в онлайн валутата биткойн. По данни на \"Европол\" най-малко 200 000 физически и юридически лица са станали жертва на тази кибератака.На 16 май агенция Ройтерс, позовавайки се на аналитик от \"Лаборатория Касперски\" съобщи, че части от кода в ранната версия на вируса \"Уонакрай\" са били използвани от хакерската групировка \"Лазарус груп\", за която се смята, че е ръководена от Северна Корея. Американската медийна компания в компютърния сектор \"Сайбърскуп\" обаче отбеляза, че това все още не е доказателство за съпричастност на Пхенян в кибератаката, тъй като ползването на елементи от нечий код е повсеместна практика за спестяване на време, както и с цел да се набеди невинна страна, отбелязва ТАСС.", "date": "2017.05.19", "title": "Северна Корея определи като смехотворни твърденията, че е замесена с хакерската атака"}
{"url": "http://www.dnevnik.bg/bulgaria/2017/05/19/2974648_v_sudebnata_sistema_ima_nujda_ot_malko_tishina_obiavi/", "text": "Имаме нужда от малко тишина. Да се успокои напрежението и емоцията, за да се даде приоритет на работата. Готови сме да внесем от името на правителството промените в Наказателно процесуалния кодекс. Това обяви днес министърът на правосъдието Цецка Цачева.Тя отказа да вземе страна в спора между главния прокурор Сотир Цацаров и председателя на върховния касационен съд Лозан Панов. Цачева обаче критикува и двамата, че се стремят към надмощие и спор кой да бъде по-речовит. Тя поиска и от двете страни да представят конкретни виждания за това, което трябва да се направи в краткосрочен план.Цецка Цачева обяви, че опитът и от парламента може да е полезен в управлението на съдебната система, защото там били нужни малко повече такт, баланс и търпение.", "date": "2017.05.19", "title": "В съдебната система има нужда от малко тишина, обяви Цецка Цачева"}
{"url": "http://www.dnevnik.bg/sviat/2017/05/19/2974652_shofyorut_pregazil_peshehodci_na_taims_skueur_obiavi/", "text": "Шофьорът, прегазил пешеходци на Таймс скуеър, заяви пред съда, че е искал \"да убие всички\" и че полицаите е трябвало да го застрелят, предаде \"Асошиейтед прес\". 26-годишният Ричард Рохас, който се вряза с колата си в минувачи, убивайки 18-годишно момиче и ранявайки 22 души, е признал пред разследващите полицаи, че е пушил марихуана, примесена с ангелски прах.На днешното съдебно заседание срещу мъжа е повдигнато обвинение за убийство, извършено с пътно превозно средство при утежняващи вината обстоятелства. Рохас трябва да се яви отново на съд другата седмица.Трима от ранените от него са в критично състояние със сериозни мозъчни травми. Властите на Ню Йорк и служители на ФБР заявиха, че не смятат инцидента за терористичен акт.", "date": "2017.05.19", "title": "Шофьорът, прегазил пешеходци на Таймс скуеър, обяви, че е искал да убие всички"}
{"url": "http://www.dnevnik.bg/sviat/2017/05/19/2974656_trump_kazal_na_lavrov_che_shefut_na_fbr_e_otkachalka/", "text": "В документ на Белия дом, обобщаващ резултата от срещата на 10 май в Овалния кабинет на Доналд Тръмп с руския външен министър Сергей Лавров и руския посланик Сергей Кисляк, се описва, че президентът казал, че току що е уволнил директор на ФБР, с което е намалил значително натиска над себе си. В разговора той нарекъл Джеймс Коми \"луд, откачалка\" (He was crazy, a real nut job).Това твърди \"Ню Йорк таймс\" в публикация, разпространена по-малко от час, след като Тръмп със значителна част от екипа си отпътува от САЩ за първото си задгранично пътуване в Близкия изток и Европа.По същото време \"Вашингтон пост\" обяви, че разследването на органите на правосъдието за възможна координация между Русия и кампанията на Тръмп миналата година е определило конкретен високопоставен служител в Белия дом. Той е старши съветник, близък до президента, казват източници на изданието от органите на реда без да посочват повече подробности за него. Съветникът представлява значителен интерес за разследването.В първата реакция на Белия дом няма опровержение на публикацията на \"Ню Йорк таймс\" и на цитираните думи пред Лавров: \"Бях подложен на голям натиск заради Русия. Това е премахнато. Не съм разследван\".Говорителят Шон Спайсър казва в изявление, че Коми оказвал ненужен натиск над способността на президента да води дипломатическите контакти в Русия по проблеми като Сирия, Украйна и \"Ислямска държава\". \"Разследването така или иначе винаги ще продължи и очевидно отстраняването на Коми нямаше да го прекрати. Отново истинската новина е, че националната ни сигурност е подкопана от изтичането към медиите на лични и строго засекретени разговори\", допълва Спайсър.Част от съдържанието на документа е прочетено от американски служител пред репортери на изданието. Той е съставен на базата на записки, водени от присъствал в Овалния кабинет и е разпространен като официално описание на срещата с руснаците. Юристи коментират, че Тръмп винаг иможе да каже, че САЩ и Русия са партньори в някои сфери и е нормално да сподели с Лавров, че намалял натискът над него, за да може спокойно да продължат контактите с Москва. Що се отнася до определението, додено за Коми, това си е просто Доналд Тръмп - той лепи епитети и етикети на хората от самото начало на кампанията.Правителствен служител защитава действията на президента с обяснение, че това било тактика в преговорите да измъкне някакви отстъпки. С подобен тон той целял да създаде у руснаците усещане, че носят известна отговорност за случилото се и с намесата си в изборите през 2016г. са му създали огромен политически проблем.Що се отнася до публикацията на \"Вашигтон пост\", в нея се твърди, че в сряда вечерта тесен кръг конгресмени, известни като Бандата на осемте, са били уведомени, че разследването ускорява темпото.ФБР се е съсредоточило върху руските операции за оказване на влияние върху кампанията и изборите, както и върху потенциални финансови престъпления. Целта е да се изясни дали и до каква степен свързани с Тръмп са били в контакт с хора на Кремъл, какви бизнес дела може да имат с Русия и дали по някакъв начин са част от хакването и публикуването на данни от Националния комитет на Демократическата партия и от Джон Подеста, ръководителя на кампанията на Хилъри Клинтън. Източниците на \"Вашингтон пост\" изтъкват, че разследването продължава да се интересува изключително от хора, които в миналото са оказвали влияние върху кампанията и администрацията на Тръмп, но вече не са част от нея, включително Майкъл Флин и Пол Манафорт.Сегашни служители на администрацията, които са потвърдили контакти с руснаци, са президентският зет Джаред Къшнър, Джеф Сешънс и Рекс Тилърсън.Запознати с разследването казват, че активизирането му не означава, че наближава повдигане на обвинения в извършване на престъпления или че изобщо подобни обвинения ще бъдат повдигнати, уточнява изданието.Стивън Хадли, съветник по националната сигурност на президента Джордж Буш, коментира, че трябва да се положат всички усилия да се излезе от фазата на изтичане на информация от администрацията и да се премине към процедурите, проверките и събирането на факти.", "date": "2017.05.19", "title": "Тръмп казал на Лавров, че шефът на ФБР е откачалка"}
{"url": "http://www.dnevnik.bg/citat_na_deniia/2017/05/19/2974654_citat_na_denia_chalga_shte_ima_dokato_ima_dvorni/", "text": "Публика за чалгата има и ще продължи да има, докато има дворни клозети в България. Каза днес по БНТ Кирил Маричков от \"Щурците\".В отговор на въпрос, той обяви, че благодарение на социалните мрежи простотията е намерила поле за изява. \"Мнозинството от хората са посредствени, а чрез социалните мрежи и интернет, те имат глас\", допълни Маричков.", "date": "2017.05.19", "title": "Цитат на деня: Чалга ще има, докато има дворни клозети в България"}
{"url": "http://www.dnevnik.bg/sport/2017/05/19/2974645_zauerland_ochakva_mach_mejdu_pulev_i_djoshua_prez/", "text": "Кубрат Пулев трябва да се изправи в мач за световна титла срещу Антъни Джошуа през ноември или през март 2018 г., заяви промотърът на българския боксьор Кале Зауерланд.Той не изключва Пулев да играе с французина от камерунски произход Карлос Такам, ако Джошуа оваканти титлата на Международната боксова федерация (IBF). По думите му това е нежелан вариант и за българина, и за представляващата го компания \"Зауерланд\".\"За нас основното нещо е, че Кубрат е в позицията на претендент. Той ще се бие за световна титла, въпросът е срещу кого. И ние, и Кубрат предпочитаме мач с Джошуа, а не за овакантена титла\", заяви Зауерланд пред \"Нова телевизия\". да задържи титлата, без да се боксира срещу Пулев, за да може да я запази за евентуален втори двубой с Кличко. В началото на тази седмица от IBF заявиха, че очакват отговора на българина в и \"Зауерланд\", след което ще преценят дали има основание молбата на световния шампион да бъде уважена.", "date": "2017.05.19", "title": "Зауерланд очаква мач между Пулев и Джошуа през ноември или март"}
{"url": "http://www.dnevnik.bg/sviat/2017/05/19/2974000_trump_se_obiavi_za_jertva_na_nai-goliamoto_presledvane/", "text": "Президентът на САЩ Доналд Тръмп се обяви за жертва на \"най-голямото преследване на вещици\" в американската история и определи назначаването на специален прокурор за проверка на връзки на неговия екип с Русия за \"нанасящо ужасни щети на нашата страна\".Той е особено недоволен, че тази мярка е предприета от член на администрацията му, когото лично той е назначил. Зам.-министърът на правосъдието и зам.-главен прокурор Род Розънстайн назначи за специален прокурор бившия директор на ФБР Робърт Мюлър. Той ще има широки правомощия да разследва не само подозренията за руско влияние върху кампанията на Тръмп, но и дали с уволнението на директора на ФБР Джеймс Коми миналата седмица президентът не е опитал да възпрепятства правосъдието, което е престъпление.\"При всичките незаконни действия, станали в кампанията на Клинтън и администрацията на Обама, не бе назначен нито един специален прокурор!\", написа Тръмп в \"Туитър\", отново без да посочи конкретни примери или доказателства. \"Това е най-голямото преследване на вещици срещу политик в американската история!\", добави той.\"Не, това е преследване на истината\", отвърна му сенаторът демократ Ейми Клобучар.По-късно на пресконференция в Белия дом президентът каза, че назначаването на Мюлър е \"много, много негативно нещо\". След което добави: \"Вярвам, че това нанася ужасни щети на страната ни, защото показва колко сме разделена, объркана, разединена държава.\"Подобни коментари на Тръмп контрастират с изказването му часове преди това, когато той заяви, че назначаването на Мюлър ще доведе до \"подробно разследване, което ще потвърди онова, което вече ни е известно - няма заговор за измама между моята кампания и каквато и да чужда държава или организация\".Розънстайн информира в четвъртък сенаторите и си тръгна без да коментира пред медиите. По-късно сенаторът републиканец Линдзи Греъм заяви, че \"всичко, което той каза, е че трябва да се отнасяме към това разследване така, все едно то е криминално разследване\".Колежката му от Демократическата партия Клеър Маккаскил заяви, че Розънстайн е знаел, че Коми ще бъде уволнен, преди да напише писмо, с което го обвинява, че върши погрешни действия като директор на ФБР относно разследването на частния сървър на Хилъри Клинтън. Първоначално, Белият дом заяви, че именно това писмо накарало Тръмп да уволни Коми. Тази версия бе подета и от вицепрезидента и персонала на Белия дом, но ден по-късно в телевизионно интервю президентът призна, че и без това вече бил решил да махне директора на ФБР, защото бил фукльо, както и заради \"това руското нещо\".В сряда Тръмп каза също, че \"никой политик в историята - и ви заявявам това с голяма степен на сигурност - не е бил третиран по-зле или по-нечестно, особено от медиите\"Това предизвика реакции на историци, които напомниха, че много по-зле са свършвали лидери като Оливър Кромуел, Едуард Втори, Патрис Лумумба или Нелсън Мандела.Водещият на историческо предаване по Би Би Си Дан Сноу, написа в \"Туитър\": \"Е, император Валериан е бил пленен в битка, поробен, изполван като столче за краката, принуден да пие разтопено злато, след което е одран и препариран\".Неговият колега Грег Дженър добави: \"Юлий Цезар е бил намушкан 23 пъти от своите приятели и колеги\".", "date": "2017.05.19", "title": "Тръмп се обяви за жертва на \"най-голямото преследване на вещици\""}
{"url": "http://www.dnevnik.bg/sport/2017/05/19/2974667_ruski_miliarder_predlojil_1_mlrd_za_pulen_kontrol_nad/", "text": "Алишер Усманов, един от най-богатите милиардери на Русия, е предложил 1 милиард паунда в опит да купи контрола над английския футболен клуб \"Арсенал\", съобщи \"Файненшъл таймс\".Според изданието офертата била отправена към мажоритарния собственик Стан Крьонке през април, но била отхвърлена. Писменото потвърждение, че той не се интересува от предложението, още не било изпратено на Усманов.Роденият в Узбекистан милиардер притежава 30% от \"Арсенал\" и отдавна иска да контролира целия клуб, защото в момента не е част от борда и от процеса за взимане на решения. Една от причините да опитва да притежава клуба е, че според него той трябва да се представя много по-добре в турнирите. Не е ясно дали Усманов ще се откаже от опитите, или ще търси по-подходящ момент. Фактът, че инвеститор е готов да вложи 1 милиард паунда в британски отбор, кара мнозина да се замислят дали той няма да се насочи към друг клуб.\"Арсенал\" е пред важен мач в неделя, защото ако го изгуби, няма да достигне квалификациите за Шампионската лига за пръв път от 21 години насам. Бъдещето на треньора Арсен Венгер, който е начело от 1996г. е под въпрос и ще се реши на заседание на борда на 27 май.", "date": "2017.05.19", "title": "Руски милиардер предложил £1 млрд. за пълен контрол над \"Арсенал\""}
