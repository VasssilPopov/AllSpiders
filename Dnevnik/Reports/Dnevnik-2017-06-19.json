{"url": "http://www.dnevnik.bg/bulgaria/2017/06/19/2991813_kak_avtobiografiiata_vi_da_se_otlichi_ot_tazi_na/", "text": "За една и съща свободна позиция работодателите често получават десетки автобиографии. Ето защо, ако искате да се отличите от останалите кандидати, трябва да подходите по креативен начин.За целта можете да използвате някой от . Обмислете добре от какво би се впечатлил работодателят, пред когото кандидатствате, и структурирайте CV-то си, като акцентирате на конкретни неща - позиции, опит, допълнителни занимания, езици и т.н.Може би от значение е не само вашият работен опит на предходни позиции, но и участието ви в доброволчески инициативи. Преценете дали хобито ви също не е адекватно спрямо конкретната позиция, за която кандидатствате, и не забравяйте да включите информация и за него. Например, ако се занимавате с фотография, може би това би било от полза, в случай че от вас се очаква да имате отношение към визуалното представяне на продуктите на компанията, в която търсите работа.Посочете не само работните позиции, но и задълженията, които сте имали. Това ще помогне на човека, който ви оценява, да разбере повече детайли за опита, който имате. Маркирайте и постиженията си, по-възможност с конкретни примери и числа. Това са вашите конкретни конкурентни предимства.Ако кандидатствате за работа в сферата на маркетинга и рекламата, е нужно да покажете още по-голямо творчество. В случая можете да си позволите да направите CV-то си дори с по-различен шрифт и цвят, които загатват за , да използвате по-нестандартни форми (примери за CV под формата на ,  неслучайно вече са световноизвестни, а хората, които стоят зад тях, са успели да си намерят работа в компаниите, които са искали да впечатлят).Отделете поне няколко дни за подготовката на автобиографията ви. Работете и по текста, и по визията. Споделете я с приятел, за да получите и външна оценка на крайния резултат. Ако се налага, преработете CV-то отново и отново, докато сте доволни от резултата. И след това го използвайте, за да впечатлите работодателите. Може би ще ги намерите и в този списък с обяви за работа на :търси  търси:търси:търси:East 3 търси търси студенти за  търси  търси търси  търси: Law Firm търси  търси  търси:", "date": "19-june-2017", "title": "Как автобиографията ви да се отличи от тази на останалите кандидати"}
{"url": "http://www.dnevnik.bg/sport/2017/06/19/2992216_grigor_dimitrov_preskochi_purviia_krug_v_kuins_za_54/", "text": "Българският тенисист Григор Димитров започна с бърза победа участието си в турнира на трева в \"Куинс\". Той се наложи с 6:3, 6:1 срещу Райън Харисън.Димитров, който е шести в схемата на надпреварата, имаше нужда от 54 минути, за да спечели мача.Следващият му съперник ще е победителят от мача между участващия с \"уайлд кард\" Джеймс Уорд и преминалия през квалификациите Жюлиен Бенето. Българинът е в долната половина на схемата, където другите поставени са №2 Стан Вавринка, №3 Милош Раонич и №7 Томаш Бердих. В горната част са №1 Анди Мъри, №4 Марин Чилич, №5 Жо-Вилфред Цонга и №9 Ник Кириос.Димитров ще участва и на двойки в \"Куинс\", като ще си партнира с Жо-Вилфред Цонга. Двамата започват срещу легендарните близнаци Боб и Майк Браян.Българинът нямаше особени затруднения срещу Харисън. Американецът не успя нито веднъж да затрудни съперника си при негов сервис.Димитров проби при първата си възможност за 3:1 и до края на първия сет игра уверено. Във втория той беше още по-убедителен, като започна с пробив, след което направи още два.", "date": "19-june-2017", "title": "Григор Димитров прескочи първия кръг в \"Куинс\" за 54 минути"}
{"url": "http://www.dnevnik.bg/bulgaria/2017/06/19/2992234_mejdu_15_i_18_godini_zatvor_za_ohranitelite_na/", "text": "Охранителите на търговски център във Варна, психично болния Нягол Петров, получиха между 15 и 18 години затвор от окръжния съд в града, предаде Би Ти Ви. Аргументите на магистратите са, че престъплението е извършено по хулигански подбуди, по особено мъчителен за жертвата начин и с особена жестокост,Съдът постанови 27-годишният Ангел Н. от Кърджали да лежи 18 години в затвора, а колегите му Красимир Д. (24 г.) от Ямбол и Цветан М. (21 г. ) от Варна 16 и 15 години лишаване на свобода. И трите ефективни присъди ще бъдат изтърпени при първоначално строг режим. Те обаче могат да бъдат обжалвани пред Апелативния съд във Варна.Съдът уважи частично и гражданските искове на роднините на убития, като остави в ареста тримата охранители, които се намират във варненския затвор. На 14 март 2015 г. около 11 часа охранителите получили сигнал за мъж, който проси пари от посетителите в мола.Това били нарушение на устни разпореждания на ръководството на мола, което забранявало лица с неподходящ външен вид да влизат в търговския център. Охранителите повели Нагол Петров към ескалатора, за да го изведат от търговския център, но преди това го завели до залата за видеонаблюдение, където няма достъп на външни лица и видеонаблюдение.Служителите на частната охранителна фирма започнали да бият жертвата, гаврили се с нея и отправяли сексуални предложения, се посочва в обвинителния акт. Побоят над мъжа продължил 15 минути, като . Почти час и половина след задържането на клошаря от охранителите, той все още бил в търговския център.На запис от охранителните камери в 12.26 ч се вижда, че той се олюлявал и бил видимо дезориентиран. В 12:50 часа жена подала сигнал за човек, паднал по гръб пред магазин в мола. Пристигналият медицински екип само констатирал смъртта на мъжа.Тройната съдебномедицинска експертиза, назначена по време на разследването на убийство, установила около 57 удара по тялото на убития. Назначената съдебнопсихиатрична експертиза на подсъдимите охранители пък е установила, че те имат безпричинно агресивно поведение към по-слаби и беззащитни хора, с изразени дисоциални и дори садистични тенденции.", "date": "19-june-2017", "title": "Между 15 и 18 години затвор за охранителите на варненски мол, пребили до смърт психично болен"}
{"url": "http://www.dnevnik.bg/video/2017/06/19/2992232_video_drugite_novini/", "text": "Кибердипломацията влиза в действиеТригодишното околосветско пътешествие с кану завърши успешноОткъде идват фльонга, фукара, ухажвам, уйдурдисвам\"Очите ви чувам\" - изложба от пътешествията на Теодор Марков\"Сирк дю Солей\" взима хватки и от екстремните спортовеБрус Спрингстийн ще дебютира на Бродуей", "date": "19-june-2017", "title": "Видео: Другите новини"}
{"url": "http://www.dnevnik.bg/zelen/2017/06/19/2992240_sobstvenici_na_zemi_v_bedechka_shte_budat/", "text": "Собствениците на земи в градския парк \"Бедечка\" ще бъдат обезщетявани с държавни имоти. Това са решили на среща в понеделник сутрин в София премиерът Бойко Борисов, кметът на Стара Загора Живко Тодоров и областният управител Гергана Микова, съобщи БТА.Премиерът е загрижен за решението на казуса в Стара Загора, който провокира референдум, обясни пред журналисти кметът на Стара Загора Живко Тодоров, цитиран от БТА.Терените, които се предлагат, се намират на територията на града и са собственост на Министерството на отбраната. Община Стара Загора до края на седмицата ще бъде готова със списък, в който те ще бъдат представени. Днес следобед кметът е имал първи срещи със собственици на терени в квартал \"Бедечка\", на която е съобщил за решението.Ние се съобразяваме с мнението на участвалите в референдума вчера, 85 на сто от които гласуваха за създаване на парк \"Бедечка\", изтъкна Живко Тодоров.В квартала остават новопостроените осем жилищни кооперации и ще бъдат построени още две, за които има издадени разрешения от общината.В новият Общ устройствен план на Стара Загора ясно ще бъдат очертани границите на зелената територия в квартал \"Бедечка\", която да получи статут на парк, обяви още кметът на Стара Загора.По рано днес кметът каза пред Би Ти Ви, че въпреки неуспеха на референдума общината ще подкрепи становището, получило повече гласове. Хората очакват кметът и общинският съвет да защитят зелените площи в парка.", "date": "19-june-2017", "title": "Собственици на земи в \"Бедечка\" ще бъдат обезщетявани с държавни имоти"}
{"url": "http://www.dnevnik.bg/evropa/2017/06/19/2992179_cecka_cacheva_do_kraia_na_2017_g_bulgariia_moje_da/", "text": "До края на годината България може да изпълни препоръките в последния доклад на Европейската комисия по Механизма за сътрудничество и проверка. Това каза правосъдният министър Цецка Цачева пред журналисти в Брюксел, където е на посещение във връзка с бъдещото ни председателство на съвета на ЕС, информира \"Фокус\".\"Със задоволство мога да отбележа, че за сроковете, които до момента са изтекли, мерките са изпълнени. Има известно забавяне по отношение на съдебната и прокурорска карта с оглед намаляване на тежестта, разтоварване на някои от най-натоварените съдилища, но срокът там е по-продължителен\", коментира Цачева.Министърът добави, че.\"За първи път срещите с представители на българските институции бяха организирани по ново начин - съответната препоръка от януарския доклад с предвидените мерки и конкретните срокове в работния график, който ние имаме\", коментира тя и добави, че проведените срещи са протекли в конструктивен, диалогичен, партньорки дух.\"Поели сме ангажимент регулярно да информираме партньорите за напредъка. Аз съм обнадеждена и се надявам така, както прозира и от самия януарски доклад с един вече обозрим хоризонт - края на 2018 г. тази проверка спрямо България да приключи, но това зависи от работата ни в изпълнение на препоръките\", каза още правосъдният министър. Допълни, че в Министерството на правосъдието активно се работи по антикорупционното законодателство. \"Поела съм ангажимент пред правителството, а това означава пред българските граждани и нашите партньори, през септември проектът да бъде за дебат в пленарна зала\", заяви Цачева.Иначе Цачева посочи приоритетите за българското председателство в сферата на правосъдието -По повод изборите за нов Висш съдебен съвет (ВСС) министърът на правосъдието приветства възможността да се гласува дистанционно по електронен път. \"Това даде възможност да има изключително висока активност, за първи път членове на ВСС се ползват с такова високо представителство, а това означава и доверие към магистратите, които ще членуват в следващия съвет\", коментира тя.Допълни: \"Очаквам от тях професионално и коректно да изпълняват задълженията си по закона за съдебната власт и конституцията, да има делова атмосфера и възможност за работа, защото само тогава се постигат резултати.\"", "date": "19-june-2017", "title": "Цецка Цачева: До края на 2017 г. България може да изпълни препоръките от последния евродоклад"}
{"url": "http://www.dnevnik.bg/sviat/2017/06/19/2992102_hamas_podobriava_vruzkite_s_egipet_i_izkljuchva_voina/", "text": "Палестинското ислямистко движение \"Хамас\" не очаква нов военен конфликт с Израел въпреки енергийната криза, която започна миналата седмица в ивицата Газа, предаде \"Ройтерс\", като цитира втория по важност представител на движението в Газа.\"В \"Хамас\" не започваме войни и не очакваме такива, това е политическата ни оценка... (Войната) не ни интересува, същото казват и окупаторите (Израел)\", каза пред репортери Халил ал Хая.Между \"Хамас\" и Израел е имало общо три войни, като последната беше през 2014 г.Миналата седмица Израел предупреди, че ще намали доставките на електричество за Газа, след като Палестинската автономия, от която \"Хамас\" завзе Газа през 2007 г., обяви, че налага таван на средствата, които ще отделя за електроенергията на ивицата. Очаква се, че решението ще съкрати с 45 минути времето от около 4 часа, в което двата милиона жители на Газа имат достъп до електроенергия. Според Палестинската автономия \"Хамас\" не ѝ възстановява средствата, с които тя плаща сметките за електричество.Палестински служител, пожелал да запази анонимност, междувременно заяви, че на посещение в Кайро представители на \"Хамас\" са договорили с египетските власти покупки на гориво, с което единствената електроцентрала в Газа отново ще може да заработи, предава агенцията. Запасите от гориво, с които работеше централата, свършиха преди два месеца. Ако захранването ѝ се възстанови, жителите на ивицата може да имат достъп до електричество до осем часа на ден.Египет нe e коментирал официално твърденията, а Хая отказва да потвърди, че се е стигнало до споразумение. По думите му новоизбраният лидер Яхия ал Синуар се е срещнал с египетски официални представители в Кайро и е обсъдил възможности за подсигуряване на границата със Синайския полуостров, където действат групировки, свързани с \"Ислямска държава\".Властите в Кайро обвиняват \"Хамас\", че помагат на ислямистите и ограничават преминаването през контролно-пропускателния пункт, свързващ Египет и Газа. \"Да обезопасим границите е наш общ интерес. Желаем и сме решени, а и способни да предотвратим каквато и да било вреда за Египет, идваща от Газа\", каза Хая.Преди време арабски медии съобщиха, че \"Хамас\"  на фона на кризата в Персийския залив, тъй като Катар е подложен на натиск да се откаже от подкрепата си за движението. Появи се и информация за преговори с Иран - ислямската република беше най-мощният спонсор на \"Хамас\", докато палестинците не решиха да се обявят срещу режима на Башар Асад (подкрепян от Техеран) в Сирия.", "date": "19-june-2017", "title": "\"Хамас\" подобрява връзките с Египет и изключва война с Израел"}
{"url": "http://www.dnevnik.bg/sport/2017/06/19/2992214_cska_-_sofiia_vidia_otkroveno_bezzakonie_ot_uefa_shte/", "text": "\"ЦСКА - София\" видя \"откровено беззаконие\" от страна на УЕФА по казуса с недопускането на клуба до участие в евротурнирите. Червените бяха извадени от жребия и .\"Тази сутрин в Българския футболен съюз бе получено писмо, подписано от Теодор Теодоридис (главен секретар на УЕФА). В него г-н Теодоридис се позовава на решението от 29.05.2017 година, с което на ЦСКА се отказва изключение от правилото за \"трите години\". На това основание г-н Теодоридис уведомява БФС, че ЦСКА не се допуска до турнира \"Лига Европа\", като на негово място според УЕФА ще играе ПФК \"Дунав\" (Русе)\", се казва в изявление на юристите, защитаващи интересите на клуба.Според тях изпратеното писмо и позицията в него \"съставляват безпрецедентна форма на недобросъвестно противоречие с позицията, изразена от УЕФА в КАС (Спортния арбитражен съд в Лозана) от миналия петък\".\"За да убеди КАС да не допусне предварителните обезпечителни мерки, УЕФА твърдеше в писмена форма, че решението от 29.05.2017 е преклудирано от издадения от БФС лиценз и че счита ЦСКА за участник в турнира \"Лига Европа\". Към настоящият момент нито БФС, нито ЦСКА са получавали уведомление за започване на единствената възможна легитимна процедура по преразглеждане на издадения европейски лиценз\", продължават изявлението си адвокатите.Те добавят, че съдът в Лозана ще бъде сезиран \"с искане за незабавни обезпечителни мерки, които взимат предвид и откровеното беззаконие, което УЕФА си позволява\". \"Срещу ЦСКА, така срещу и неговите привърженици, е предприета абсолютно незаконна кампания\", допълват юристите.", "date": "19-june-2017", "title": "\"ЦСКА - София\" видя \"откровено беззаконие\" от УЕФА, ще сезира съда в Лозана"}
{"url": "http://www.dnevnik.bg/gradska_sreda/2017/06/19/2992183_garaj_i_zimna_gradina_s_fitnes_shte_ima_v_dvora_na/", "text": "В двора на бившия Руски клуб и ресторант \"Крим\", на ъгъла на столичните улици \"Славянска\" и \"Добруджа\", ще се появи постройка - гараж и зимна градина с фитнес. Поне за това е разрешението за строеж в имота, издадено на 13 юни от главния архитект Здравко Здравков, с което \"Дневник\" разполага. - паметник на културата от местно значение, започнаха през май. Тогава обаче без разрешение за строеж, нито одобрен проект, а единствено с виза за проектиране на едноетажна сграда. В началото на юни инспектори от районната община \"Средец\" се опитаха се направят проверка, но не им бе осигурен достъп до имота. .Разрешението за строеж е издадено на името на дружеството \"Антик пропърти\", което е собственик на имота. Пред \"Дневник\" собственикът на дружеството Емил Хърсев каза, че знае за разрешението, но няма отношение към сградата, защото е я отдал под наем на \"Уан нетуърк сървисес\" за срок от 10 години. Според издаденото сега разрешение Министерството на културата е съгласувало инвестиционния проект на 1 юни, а направление \"Архитектура и градоустройството\" - 6 дни по-късно. Ден след това, на 8 юни, инвеститорите са внесли искане за получаване на разрешение за строеж, което Здравков е издал след 3 работни дни - 13 юни, вторник. Срокът за обжалване на разрешението за строеж пред районната дирекция \"Национален строителен контрол\" е 14 дни.Дружеството \"Уан нетуърк сървисез\" е регистрирано с 2 лева капитал на площад \"Славейков\" 6, където е сградата на основаната от Ружа Игнатова OneCoin. Управител на \"Уан нетуърк сървисес\" до април тази година е била майка ѝ - Веска Игнатова. Оттогава обаче дружеството се управлява от 26-годишния Кристиян Манолов.\"Уан нетуърк сървисес\" е собственост на друго дружество – \"Пегарон инвест\", което пък е собственост на друго дружество, което през април Кристиян Манолов е придобил от Веска Игантов - \"Артефикс Европа\".", "date": "19-june-2017", "title": "Гараж и зимна градина с фитнес ще има в двора на бившия Руски клуб в София"}
{"url": "http://www.dnevnik.bg/bulgaria/2017/06/19/2992212_patriotite_predlagat_za_noviia_sudeben_suvet_prokuror/", "text": "Зам.-шефът на Софийската апелативна прокуратура Йордан Стоев и адвокат Боян Новански са предложени за членове на Висшия съдебен съвет от лидера на \"Атака\" Волен Сидеров, който сега е съпредседател на Обединените патриоти.Стоев, който е прокурор от кариерата, и адвокат Новански са предложени за членове на съдийската колегия в новия съдебен съвет. В закона няма пречка парламентът да предлага прокурори за членове на съдийската колегия и обратното, но разделението на ВСС на две колегии имаше за основен аргумент съдии да назначават, повишават и уволняват съдии, като същото важи и за прокурорите. Тогава той прие, че жалбата на организацията срещу отказа на обвинителя от градската прокуратура Боряна Бецова да разследва Пеевски е неоснователна. Стоев бе и един от двамата прокурори, специално пратени в Пловдив за делото по искане на прокуратурата за отстраняване на Иван Тотев от кметската му длъжност. Повече четете .Мотивите за номинациите им са идентични. Според Сидеров двамата имат капацитета и са подготвени да предложат решения, свързани с проблемите на съдебната власт. Лидерът на \"Атака\" пише и за двамата: \"Уважаван е заради професионалното ниво на работата си, но и с добре аргументираната си позиция по професионални въпроси и проблеми на съдебната власт\".Боян Новански е адвокат с 19-годишна практика. Според автобиографията му отлично познава материалното и процесуално наказателно, търговско и корпоративно право. Завършил е Класическата гимназия и право в СУ \"Св. Климент Охридски\".Стоев е завършил гимназия в Пазарджик и право в Академията на МВР. Има 21-годишен юридически стаж.Миналата седмица станаха известни пет номинации от ГЕРБ, една от \"Воля\" и две от ДПС. Повече за тях четете . Все още не са обявени номинациите на БСП, срокът изтича утре.Магистратите вече избраха бъдещите членове на съвета от.", "date": "19-june-2017", "title": "Патриотите предлагат за новия съдебен съвет прокурор, отказал да разследва Пеевски"}
{"url": "http://www.dnevnik.bg/bulgaria/2017/06/19/2992208_borisov_predi_sreshtata_sus_zaev_samo_priemaneto_na/", "text": "Нямаме по-близък народ от македонците, които са наши братя и сестри, а страната, заедно с всички други от Западните Балкани, трябва да стане част от НАТО, за да се \"усмири\" регионът.Това са част от изводите на премиера Бойко Борисов в интервю, дадено .Борисов също така дава препоръки как трябва да се решат спорните въпроси между София и Скопие, но и как Македония да подходи към бъдещото си членство в Европейския съюз. Интервюто е публикувано ден преди  в София.\"Дневник\" предлага обобщение на коментарите му по няколко теми:Попитан какво може да се очаква от първото посещение на Заев в София, което предстои във вторник, Борисов казва: \"Имаме българска поговорка - \"помогни си сам, за да ти помогне и Господ\". Най-важното е да излезете от тежката политическа криза, която тревожеше всички.\"\"Господин Заев е добре дошъл. България има голяма потребост от стабилност, мир, инвестиции, инфраструктурни проекти... Много внимателно я следим ситуацията, има няколко критични теми. Надявам се, че ще ги решите, а у нас имате голям съюзник, голям приятел, но всичко зависи от вас.\"Попитан дали ще върне посещението в Скопие, Борисов казва, че \"за да посетиш някого, трябва да някой да те покани.\" Но после добавя: \"Между България и Македония на месец-два трябва да има срещи на всички нива. Това е ЕС, свързаност. Затова го очаквам с нетърпение - едно е човек да е в опозиция, а друго - на власт.\"С всеки от лидерите, с които съм работил в Македония, съм имал разбирателство в определен момент, дори с Груевски \"до даден етап\", твърди Борисов и е уверен, че \"също ще има със Заев\". Попитан за , когато пострада при безредиците в парламента (\"Добре съм, братко!\"), той обясни: \"Аз така му писах, македонския народ го смятам за братя и сестри. По-близък народ нямаме. Това не е куртоазия. Така ги чувствам работите.\"Борисов беше по-внимателен в оценката си за бившия македонски премиер Никола Груевски, , когато обяви, че \"и добър ден\" не иска да му казва. \"Има моменти, когато съм бил може би по-емоционален и съм се възмутил от това, което се случва в Македония... Но с Груевски сме заедно в ЕНД. За много неща обаче, които излязоха в медиите, не съм съгласен.\"\"Като кмет (на София) една от първите работи, които договорих с градоначалника на Скопие, беше табла на градския транспорт в Скопие да се правят в София,\" казва Борисов и изтъква, че във всички посоки, освен към Скопие, има магистрала. \"Пръстенът се затваря и остава новото ръководство в Скопие да изрази желание, да седнем и да направим един проект и да започнем да работим... В това отношение Македония по-голям приятел от мен няма.\"\"Спорът е между историците.\" Попитан за изоставената идея за общи чествания на някои празници, премиерът казва: \"Толкова празници има, които можем да празнуваме... Никой не може да ме убеди, че Кирил и Методий не са наши създатели на азбуката. Заев ще каже друго. Но ако започнем да спорим, нито аз ще отстъпя, нито той ще отстъпи, пак няма да има път между Скопие и София и ще се пътува пет часа. А това е по-важното и по-значимото. Затова казвам, политиците трябва да мислят за обикновения човек, който очаква от нас да се разберем и ние сме подготвени да се разберем... Затова академиите трябва да разговарят да измислят, да ни освобозят телен да направим онова, което народът иска. Ако има магистрала до Скопие, в събота и неделя българите ще ходят до Охрид. Ще е лесно.\"\"Имам принцип историята да им я оставим на историците, те да спорят, те да доказват кое е първо и кое е второ. За нас е важно между София и Скопие и Благоевград да направим инфраструктурни проекти, да имаме магистрала, жп линия и тази инфраструктура да пресича Балканите във всички посоки,\" обяснява Борисов, но отказва да коментира договора за добросъседство преди посещението на Заев. Попитан защо е нужен договорът, той казва, че България и Македония са не близки, а \"най-близки\", \"но трябва да се регулират някои процеси, които са останали спорни.\"\"На всички (политически лидери в Македония) им казах, че с безпокойство наблюдаваме какво се случваи политиците да вземат работата в свои ръце и работата да се реши по демократичен начин, както е в целия Европейския съюз,\" обяснява премиерът за безредиците, които избухнаха в македонския парламент в края на април при избора на етническия албанец Талат Джафери за председател.Според него решението е в присъдиняването на всички държави от региона към евроатлантическите структури. \"Винаги в България сме казвали, че включването в ЕС на целите Балкани, на всички балкански страни, и в НАТО, е нещо, което ще усмири региона,\" казва още Борисов.Борисов препоръча на Македония как трябва да възприема членството си в ЕС. \"Последното, за което трябва да мислите, е финансовата помощ. Това е синдромът на Балканите, дайте ни пари. Парите ще дойдат, когато политическият елит е на ниво, за да може да ги харчи за доброто на народа. И ние в България едно време си мислехме, че от едната страна ще тече мед, а от другата - масло. Но влизането в ЕС значи много повече организация, работа и отговорнот. Защото демокрацията е отговорност, не само привилегия.\"\"Балканите бяха забравени. Ние, които сме в ЕС, ползвахме предприсъединителни фондове, а сега и еврофондове. Вижте метрото в София, например, каква придобивка, близо 3 милиарда (евро). Скопие как ще си ги позволи тези пари, ако не е ЕС?\"\"Ние трябва да им помогнем да разберат, че Балканите не са само изток, запад, север, юг, а едно цяло. Ето това можем да си го поставим за цел - да разясним и да кажем, че дори и в най-малката точка да има проблем, това е буре с барут и ако едно място се запали, всичко ще гори.\" Коментарът на Борисов следва неговия въпрос към журналистката: \"Кой го наложи този термин?\" Отговорът ѝ е: \"Ами Брюксел, не ние.\"Той увери, че разширяването на ЕС към Западните Балкани ще е приоритет за България, \"но условието е политическите елити и кандидатите да изпълнят критериите. И колкото по-малко се меси човек и дава съвети, толкова по-добре. Те знаят какво трябва да правят.\"\"От вас зависи\" членството на Македония в НАТО, каза още Борисов. Страната \"не е рискова и ако иска, много лесно може да ѝ се помогне.\"Борисов се ограничи до коментари единствено за България, която той определи като \"благодарна\" и помнеща помощта на Русия по време на войната с Османската империя. \"Но сега България е в НАТО и ЕС и се опитваме да имаме нормални прагматични връзки с Русия и мислим, че са доста добри.\" Той не коментира публикациите, според които Москва през последните години е работила активно, за да дестабилизира Македония.\"Ние сме били в съветския блок, сега сме в НАТО и ЕС. Но всичко хубаво, което ѝ се случи на България, е в ЕС.\"", "date": "19-june-2017", "title": "Борисов преди срещата със Заев: Само приемането на всички в ЕС и НАТО ще усмири Балканите"}
{"url": "http://www.dnevnik.bg/biznes/2017/06/19/2992254_socialistite_v_germaniia_obeshtavat_visoki_danuci_za/", "text": "Германските социалдемократи (ГСДП) обявиха в понеделник, че ако спечелят изборите наесен, ще се борят за повишаване данъците за богатите и намаляването им за бедните като опит да спечелят на своя страна избиратели на фона на неефективна предизборна кампания.Лидерът им Мартин Шулц се надява да победи канцлера Ангела Меркел на 24 септември, но партията му изгуби темпо през последните месеци и понесе поражения последователно на няколко важни регионални избори.\"Ще намалим данъчното бреме за хората с малки и средни доходи и ще подкрепим семействата\", каза Шулц пред журналисти. \"Предложението ни е добро не само за Германия, но и за Европа\", добави той и обясни, че това ще стимулира вътрешното потребление и така ще се увеличи вносът от останалите страни от ЕС.Шулц уточни, че ГСДП иска най-високата данъчна ставка да се повиши от 42% на 45%, докато прагът за необлагаем минимум се повиши от 54 хил. евро на 76 хил. евро годишен доход. Социалните удръжки, които се правят на хората с доходи над 250 хил. евро, ще се повишат от 45% на 48%, защото въпросът за социалната справедливост е в сърцевината на кампанията ни, допълни той.Подобни послания в икономика, която се развива добре и работи на пълни обороти, тепърва трябва да стигнат до избирателите. Засега подкрепата за социалдемократите е по-ниска от тази за Меркел, търсеща четвърти мандат като канцлер. Преднината на нейните християндемократи е двуцифрена.Друга мярка, обявена от Мартин Шулц, е семействата с ниски и средни доходи да платят общо 15 млрд. евро по-малко данъци всяка година. Освен това ГСДП планира да замени плоския данък върху капиталовите печалби с прогресивна система, така че отново да се облагат равнопоставено доходите от трудова дейност и от капиталови операции. В момента облагането на частни приходи от капиталови печалби е 25% и е въведено през 2009 г. от тогавашния финансов министър социалист Пеер Щайнбрюк.\"Данък солидарност\", както бе наречено облагането след 1990 г. с цел събиране на средства за възстановяване на бившата ГДР, няма да важи за работниците с малки и средни доходи, обяви още Шулц. Облагането с 5.5% събира всяка година над 15 млрд. евро и първоначално се смяташе да е краткотрайна мярка, но непрекъснато се удължава срокът ѝ, въпреки че някои политици смятат, че тя е изживяла времето си.Държавните инвестиции в инфраструктура ще бъдат увеличени с 30 млрд. евро в следващите 4 години, за да се подобри състоянието на училища и улици, каза още партийният лидер.Представените мерки трябва да бъдат одобрени на конгрес на ГСДП в неделя.В неделя при представянето на новата си книга  (Какво е важно за мен), Шулц призна: \"Мисля, че трябваше да се представям повече като федерален политик по време на провинциалните избори\". Но той обясни, че това едва ли е голяма грешка, защото там кампаниите са се водели за местни теми и проблеми, към които той като лидер на федерална партия има ограничено влияние.Поемам вината за пораженията, но все още сме в борбата, добави Шулц в Берлин, цитиран от ДПА.", "date": "19-june-2017", "title": "Социалистите в Германия обещават високи данъци за богатите"}
{"url": "http://www.dnevnik.bg/sviat/2017/06/19/2992271_es_shte_nalaga_ikonomicheski_sankcii_na_hakeri/", "text": "Европейският съюз ще налага икономически и други санкции на всеки, когото уличи в хакерски атаки срещу правителствени мрежи на страни членки. Това обявиха външните министри от ЕС на срещата си в понеделник като поредна мярка в опит да се предотврати повторение на инциденти, станали в няколко държави, включително Франция и Великобритания.След обвиненията за руска намеса в предизборните кампании в САЩ миналата година и във фернските президентски избори през май тази година притесненията се насочиха към германските избори в края на септември.Споразумението на външните министри е за т.нар. ограничителни мерки, включително забрана за влизане на територията на съюза, замразяване на активи и тотална блокада върху бизнес с физически лица, компании или правителства, уличени в хакерска дейност.\"Съвместният отговор на ЕС на злонамерена киберактивност ще бъде пропорционален на мащаба, продължителността, интензивността, сложността, използването на авангардни методи и последици от киберактивност\", се казва в изявлението, цитирано от \"Ройтерс\".\n    В началото на юни проучване на литовската централна банка показа, че след допитване до финансовите институции в страната изводът е, че политически мотивирани кибератаки от Русия представляват най-голямата заплаха за финансовата система.\"За разлика от цивилизования свят, където киберзаплахите са предимно криминални по природа и преследват комерсиални цели, киберзаплахите, пред които сме изправени, съдържат геополитически елемент\", заяви управителят на централната банка Витас Василиаускас. \"В нашия район тази заплаха е сериозна.\"Русия систематично отрича властите ѝ да имат нещо общо с хакерски атаки.", "date": "19-june-2017", "title": "ЕС ще налага икономически санкции на хакери"}
{"url": "http://www.dnevnik.bg/sport/2017/06/19/2991637_voleibolistite_otpadnaha_ot_svetovnata_liga_sled/", "text": "Националният отбор по волейбол не успя да се класира за финалите в Световната лига, след като отстъпи с 1:3 (16:25, 21:25, 25:23, 19:25) от Аржентина. България остава на 9-о място с 10 точки от 4 победи и 5 загуби.Нищо в играта на момчетата на Пламен Константинов не се получаваше, като на ниво бяха единствено центровете и епизодични прояви на Розалин Пенчев. Аржентинците завършиха с двойно по-добри показатели при блокадите и сервисите и в ключовите моменти играха по-добре.Още преди началото на мача българските волейболисти получиха два подаръка, които улесниха максимално задачата им за класиране на финалите на Световната лига.Първо Франция, който е сигурен финалист, , а след това САЩ остави Полша извън борда. Янките надделяха над световния шампион в Лодз и помогнаха на България.Срещата с Аржентина обаче по никакъв начин не започна добре за България. В състава на Пламен Константинов липсваше настроение и хъс за победата. Първото техническо прекъсване дойде при две точки аванс за аржентинците – 8:6.Българският състав не намери отговор на добрите атаки на Бруно, който беше безгрешен в атака. Втората пауза дойде при три точки аванс за домакините, а Пламен Константинов потърси промяна с включването на Георги Сеганов и Жани Желязков вместо Георги Братоев и Цветан Соколов.И това не донесе нужния ефект, а Аржентина спечели първата част с 25:16.Във втората част Сеганов остана на полето, но Аржентина беше отборът, който диктуваше темпото. Гаучосите поведоха, но България имаше крехък аванс от една точка при първата техническа пауза – 8:7.Оттам насетне обаче ситуацията от първия гейм се повтори. Бруно и Поглажен бяха перфектни в атака, а в защита аржентинците вадеха невероятни топки.Домакините играха вдъхновено, подкрепяни от над 10 хиляди души в залата \"Орфео Супердромо\" и всичко им се получаваше. Силната игра на аржентинците неутрализира и най-силния елемент на българския отбор блокадата.До средата на втория гейм българският тим имаше само една блокада, срещу 7 за домакините. За разлика от  на ниво не беше и Цветан Соколов, който рядко завършваше атаките.Аржентинците затвориха втората част с 25:21.Третият гейм продължи по същия начин, както се развиваха и предишните два. Българският отбор трудно намираше решение на добрата игра на домакините. Първата пауза дойде при 8:7 за Аржентина.Едва след влизането на Тодор Скримов на полето последва по-голям риск за българите при начален удар. Комбинация от сервис-блок доведе до 13:10 и първо повеждане в гейма за тима.След много драми геймът все пак беше затворен от Българяи с 25:23 и много силни изяви на резервата Скримов и Йосифов при мрежата.Четвъртият гейм започна с много нерви и игра точка за точка. Едно решение на съдиите и на екипа за видеоповторение ядоса Константинов, който дори получи жълт картон заради невъздържаната си реакция.Резултатът се движеше точка за точка до първата техническа пауза, след която аржентинците успяха да дръпнат с 3 точки и не сгрешиха до края. Домакините увеличиха прединната си, затваряйки гейма с 25:19.Като негатив в представянето на волейболистите в Световната лига остават загубите от Аржентина, които направиха общо 3 победи в надпреварата, две от които дойдоха срещу България. Натежа и загубата от Канада във Варна, която лиши отбора от класиране за финалната шестица.За финалния турнир в Бразилия се класираха домакините, Франция, Сърбия, Русия, Канада и САЩ.", "date": "19-june-2017", "title": "Волейболистите отпаднаха от Световната лига след загуба с 1:3 от Аржентина"}
{"url": "http://www.dnevnik.bg/sviat/2017/06/19/2991677_velikobritaniia_i_ostanalite_v_es_zapochvat_dnes/", "text": "Британският министър за напускането на Европейския съюз Дейвид Дейвис започва днес в Брюксел преговорите, на които трябва да се определят условията, при които Великобритания ще напусне съюза, както и какви ще са отношенията с континента в следващите десетилетия.Точно след 649 дни всичко приключва на 30 март 2019г. Ако двете страни не се договорят, раздялата ще е без споразумение или т.нар. твърд Брекзит, но ако Лондон и 27-те се съгласят, срокът за преговори може да бъде удължен. Почти година измина, след като британците шокираха самите себе си, съседите си и света с решението на референдума от 23 юни 2016г., че искат да скъсат сегашните връзки с основния си търговски партньор.Преговорите започват и почти 3 месеца, след като премиерът Тереза Мей официално уведоми партньорите си за желанието на страната си да се раздели с тях и така бе задвижен 2-годишен процес. Той трябва да приключи през март 2019г. и засега почти нищо за бъдещето не е ясно.Освен това самото бъдеще на Тереза Мей като премиер не е ясно, след като тя рискува и се провали преди 10 дни в опита си да извоюва по-голямо парламентарно мнозинство за своята Консервативна партия.Дейвис, който за разлика от Мей отдавна агитира за Брекзит, ще се срещне в 11 часа с Мишел Барние, бившият френски министър и настоящ еврокомисар с мандат да ръководи преговорите от името на ЕС. След първата сесия, за която са предвидени 7 часа, двамата ще дадат пресконференция.Никой не очаква нещо значително да бъде постигнато още в първия ден, който ще бъде отделен основно за изграждане на доверие между двете страни, размяна на мнения, уточняване на дневен ред и процедури за срещите в следващите седмици и месеци. Дипломатите от ЕС се надяват първата среща с британците, както и срещата на лидерите на 27 държави и Тереза Мей в четвъртък и петък (на нея няма да се преговаря с Мей) да подобрят атмосферата след поредица от остри взаимни нападки.\"Сега започва трудната работа. Преговорите по някои теми ще са сложни, но подхождаме към тях конструктивно\", каза Дейвис и допълни, че иска сделка, която е изгодна и за двете страни. Барние, който е известен планинар, прекара почивните дни в Алпите, \"за да събера силите и енергията, необходими за един дълъг преход\".Дейвис и Барние няма да ръководят всички срещи - най-тежката работа се поема от работни групи от 4-6 души, в които се върши същинската работа. На тези минипреговори ще се изясняват позициите за правата на гражданите на Великобритания и 27-те, финансовите спорове, правните въпроси, гранични процедури или връзките в сектора на ядрената енергетика.Грешката на Мей с предсрочните избори събуди вътрешнопартийните борби по европейския въпрос сред консерваторите - същите, на които предшественикът ѝ Дейвид Камерън искаше да сложи край с насрочването на референдума от 2016г. Лидерите в ЕС нямат ясна представа какво представлява нейният план за \"глобална Великобритания\", с който тя разчита да замени отношенията с Европа и който мнозина смятат, че е просто политически блъф.Привържениците на Брекзит категорично подкрепят Мей за скъсване с единния пазар и митническия съюз. Но финансовият министър Филип Хамънд, който бе допреди няколко месеца британският еврокомисар, и други в кабинета са склонни да лобират за настояванията на бизнеса за запазване на максимално близки връзки с митническия съюз и ясни условия за продължаване на свободна търговия с досегашните партньори.Брекзит заплашва и единството на Обединеното кралство, защото лидерите на еврофилска Шотландия отново заговориха за референдум за отделяне, а проблемната Северна Ирландия дори не си представя връщането на граничния контрол с Ирландия.Процесът ще бъде и голямо изпитание за качествата и лоялността на хиляди служители на публичната администрация, които ще трябва от днес да се състезават с часовника за прекратяване на отношения, продължили 44 години.На изпитание ще е подложено и единството в ЕС, тъй като Лондон почти сигурно ще опита да постигне целите си като всява разделение и предлага сепаративни търговски и политически споразумения на отделните държави. Брюксел, който единствен разполага с мандат да води преговорите, отказва непрекъснатите опити на британците да започнат преговори за бъдещите отношения и споразумение за свободна търговия преди да са приключили тези за напускането на ЕС.Барние настоява първо да се гарантират правата на около 3 милиона европейци, живеещи във Великобритания и на 1 милион британци в страните от ЕС, да се уточни какви са финансовите задължения на Лондон към бюджета и програмите на ЕС и още стотици други проблемни въпроси. Надеждата е да има разбирателство за развода към края на 2017г., за да започне процедура по ратифицирането на такова споразумение от 27-те национални и още няколко регионални парламента.Едва след това би трябвало да започнат търговските преговори и те също трябва да приключат навреме - според Барние, не по-късно от ноември 2018г., за да бъде ратифициран резултатът така, че на 30 март 2019г. двете страни да се разделят и да продължат напред при ясни параметри.", "date": "19-june-2017", "title": "Великобритания и останалите в ЕС започват днес преговорите за Брекзит"}
{"url": "http://www.dnevnik.bg/sviat/2017/06/19/2992184_rekord_-_oshte_68_jeni_vlizat_v_noviia_parlament_na/", "text": "Рекорден брой жени ще има в новия парламент на Франция, след като на балотажа в неделя още 68 дами победиха в своите избирателни райони.По този начин жените депутати се увеличават от 155 на 223 в 577-местното Национално събрание. В световната класация за жени законодателки страната скача от 64-о на 17-о място, а в Европа - на шесто, изпреварвайки Германия и Великобритания. Британците поставиха на изборите на 8 юни собствен рекорд, като 30% от депутатите са жени.За Франция темпото на увеличаването на жените депутати е забележително - от 12.3% през 2002 г. на 38.6% сега.Промяната се дължи основно на политиката на президента Еманюел Макрон да включи в листите на пропрезидентската партия \"Републиката, напред!\" равен брой представители на двата пола. На втория тур дамите се представиха убедително и съставляват 47% от първите депутати на партията.Останалите партии трудно променят традиционните нагласи или не им е лесно да открият подходящи кандидатки, въпреки че законът ограничава държавното финансиране, ако в листите за избори няма поне 49% жени сред предложените имена.Социолозите посочват също, че жените са изпращани обикновено да се състезават в райони, където опонентите са много силни и те традиционно се оказват в ролята на губещи.\"Републиката, напред!\" провокативно реши да даде на жените места, където е реално да победят. Това наистина е дързък ход\", коментира 34-годишната Брюн Поарсон, победила опонент от Националния фронт във Воклюз в Югоизточна Франция. Тя е от новаците във френската политика, завършила е политически науки в Харвард и London School of Economics.", "date": "19-june-2017", "title": "Рекорд - още 68 жени влизат в новия парламент на Франция"}
{"url": "http://www.dnevnik.bg/zelen/2017/06/19/2991680_sinopticite_preduprejdavat_za_silen_viatur_v_8_oblasti/", "text": "Жълт код за силен вятър е в сила за 8 области в България, сочи справка на сайта на Националния институт по метеорология и хидрология към БАН.Жълтият код е в сила за областите Кърджали, Хасково, Ямбол, Сливен, Бургас, Шумен, Варна и Добрич.Там средната скорост на североизточния вятър ще достигне до 14-17 м/сек и пориви до 20-22 м/сек.Вали почти в цялата страна, на места интензивно и с гръмотевици. Максималните температури днес ще са между 20 и 25 градуса.", "date": "19-june-2017", "title": "Синоптиците предупреждават за силен вятър в 8 области"}
{"url": "http://www.dnevnik.bg/bulgaria/2017/06/19/2990751_dve_komisii_na_evroparlamenta_shte_izpitvat_mariia/", "text": "Две комисии на Европейския парламент - по култура и по промишленост, изследвания и енергетика, ще изслушат утре от 16.00 ч. българско време кандидата за еврокомисар Мария Габриел. Оценката ѝ ще бъде обявена в сряда.Ако бъде одобрена, Габриел трябва да бъде утвърдена от Съвета на ЕС и да бъде назначена от председателя на Европейската комисия Жан-Клод Юнкер. Той ѝ възложи поста Комисар по въпросите на цифровата икономика и цифровото общество. Тя ще подкрепя изпълнението на стратегията за , която Европейската комисия прие през май 2015 г.Ако Габриел бъде одобрена, тя ще работи по създаването на , който да положи основите на цифровото бъдеще на Европа - телекомуникационни мрежи от континентален мащаб, трансгранични цифрови услуги и вълна от иновативни стартиращи европейски предприятия.Комисарят, отговарящ за цифровата икономика и цифровото общество, ще допринася за проекти, които се направляват и координират от заместник-председателя , отговарящ за цифровия единен пазар, и заместник-председателя , отговарящ за работните места, растежа, инвестициите и конкурентоспособността.Предварително евродепутатите са задали писмени въпроси към българския кандидат, с които очакват да преценят общата ѝ компетентност, европейската ѝ ангажираност и личната ѝ независимост, както и нейните приоритети. Един от тях е ЕС може да помогне в подкрепа на висококачествено, независимо новинарско отразяване на темите, свързани с Общността, чрез използване на новите медии и новите технологии.Наскоро електронното издание \"Политико\" коментира, че изпитът ще бъде \"разгорещен\" заради публикациите в български сайтове, в които се твърди, че Габриел през 2013 г. е наела жилище в София под пазарните цени.", "date": "19-june-2017", "title": "Две комисии на Европарламента ще изпитват Мария Габриел тази седмица"}
{"url": "http://www.dnevnik.bg/bulgaria/2017/06/19/2991690_nad_85_ot_glasuvalite_na_referenduma_v_stara_zagora/", "text": "С огромно мнозинство - 85% от гласувалите, жителите на Стара Загора решиха на местния референдум местността \"Бедечка\" да бъде превърната в парк. Това показват данните от резултати от допитването, които бяха обявени от избирателната комисия. Въпреки това, , тъй като в него се включиха едва 15% от имащите право на глас, а за да бъде валиден трябваше поне 40% активност.Чрез местното допитване трябваше да се реши дали местността \"Бедечка\" да бъде застроена и да стане нов квартал или превърната в парк.От общо 143 172 имащи право на глас 22 082 души (15.42%) излязоха до урните. 18 984 от гласувалите, са отбелязали \"Да\" на бюлетината, а 3 130 - \"Не\". Невалидните бюлетини са 123.При гласуването си  че ако зелените площи в \"Бедечка\" бъдат запазени, ще разговаря с премиера Бойко Борисов за обезщетяване на собствениците на имоти в него.По думите му проблемът е финансов, защото за отчуждаването са необходими поне 33 млн. лв., а още десетки - за изграждането на инфраструктурата на парка. Според него, ако се стигне до обезщетяване, е възможно това да стане с държавни имоти и това ще е темата на разговора му с министър-председателя.", "date": "19-june-2017", "title": "Над 85% от гласувалите на референдума в Стара Загора искат \"Бедечка\" да е парк"}
{"url": "http://www.dnevnik.bg/sviat/2017/06/19/2991663_mikrobus_se_vriaza_v_peshehodci_pred_djamiia_v_london/", "text": "Един човек е убит и осем са ранени при нападение до джамията в лондонския район Финсбъри парк, след като микробус се вряза в пешеходци, излизащи от молитвения дом, съобщава БТА.48-годишният шофьор на превозното средство е бил арестуван малко след инцидента, станал пред една от най-големите джамии в страната. Според очевидци той умишлено е блъскал хората с колата и след това е викал \"заслужавате си го\" и \"ще избия всички мюсюлмани\".Хората наоколо са го задържали и предали на полицията, пристигнала десетина минути по-късно.Съветът на британските мюсюлмани потвърди нападението и го осъди като проява на ислямофобия. От организацията уточняват, че микробусът се е ударил в пешеходци, които са излизали след молитва през нощта.Улиците в района на инцидента са затворени, като на място има много полицейски коли и линейки. Британската полиция за борба с тероризма обяви, че разследва случая, но не уточни дали става въпрос за терористична атака.Британският премиер Тереза Мей обяви в декларация, че случилото се е ужасяващо. Инцидентът се възприема като потенциално терористична атака и по-късно днес тя ще ръководи извънредно заседание за предприетите мерки. Лидерът на опозиционната Лейбъристка партия Джереми Корбин заяви, че е силно шокиран от нападението.Лондонският кмет Садик Кан бояви, че ще бъдат разположени още полицейски части за успокояване на общностите, особено на тези, които в момента празнуват свещения месец Рамазан. По думите му нападението е атака срещу нашите споделени ценности на толерантност, свобода и уважение\".", "date": "19-june-2017", "title": "Микробус се вряза в пешеходци пред джамия в Лондон, има загинал"}
{"url": "http://www.dnevnik.bg/razvlechenie/2017/06/19/2990383_igrai_i_specheli_s_az_prokletnikut_3/", "text": "Киселият Гру - суперзлодеят, преквалифицирал се в добряк благодарение на трите си дъщери Марго, Едит и Агнес, се завръща в третата серия от поредицата \"Аз, проклетникът\", взела БАФТА и \"Златен глобус\". \"Аз проклетникът 3\" бе показан за пръв път преди дни на анимационния фестивал в Анеси и ще се цели във върховете подобно на предшествениците си и произлезлите от него \"Миньоните\".В \"Аз, проклетникът 3\", то се знае, малките досадни жълтурковци отново причиняват главоболия на своя стопанин. По-точно те се отричат от Гру, който губи работата си след сблъсък с Балтазар Брат - бившо телевизионно дете-чудо от 80-те години, готово на всичко, за да отмъсти за загубената си слава. Точно тогава Гру открива, че има брат близнак, който го изкушава да се завърне към престъпния семееен занаят. \"Аз, проклетникът 3\" тръгва по българските кина от 30 юни, а \"Дневник\" дава възможност на читателите си да спечелят оригинални награди от филмаТя започва днес, 19 юни и ще продължи две седмици с три нива. Вместо въпроси обаче от 19 до 22 юни, от 23 до 27 юни и от 28 юни до 2 юли на  ще добавяме по един пъзел с картинка от филма, която трябва да подредите. За да се класирате за томболата, достатъчно е да разрешите само първо ниво на играта; участие и в трите нива обаче ще утрои шанса ви за награда.А наградите са: 4 броя ключодържатели с миньони, 1 брой колекционерска кутия с миньон, 2 броя плюшена играчка - миньон, 1 брой настолна игра с миньони \"Face Game\", 7 броя кутии за обяд и 7 броя ученически комплекти.За да участвате в играта \"Аз, проклетникът 3\", е необходимо да сте български гражданин, живеещ на територията на страната, и да имате регистрация в id.capital.bg. Хубаво е да прочетете и , а \"Дневник\" както винаги ще събира най-любопитното около филма .", "date": "19-june-2017", "title": "Играй и спечели с \"Аз, проклетникът 3\""}
{"url": "http://www.dnevnik.bg/sport/2017/06/19/2991721_konstantinov_lipsvashe_ni_harakter_triabva_da_se/", "text": "Селекционерът Пламен Константинов остана разочарован от липсата на решителност и характер у Националите се нуждаеха от победа, за да се класират за финалите на Световната лига за пръв път от 2013 г., но загубиха с 1:3 гейма от отбор, който не играеше за нищо в този мач.\"Не искам да говоря за представянето на Аржентина, ще коментирам само моя отбор. Не мисля, че заслужавахме да спечелим. Не показахме решимостта и характера, които са необходими в един решаващ мач. Трябваше да играем по съвсем различен начин\", заяви Константинов на пресконференцията след двубоя.България завърши турнира на девета позиция с четири победи и пет загуби, с колкото остана и последният класирал се за финалната шестица отбор - САЩ. Аржентина се нареди на десето място с три победи, две от които срещу българския състав.\"Не показахме, че искаме да спечелим и да продължим напред. Изпуснахме отличен шанс днес, както направихме и в други мачове. Трябва да се научим как се играят такива мачове\", завърши Константинов. ", "date": "19-june-2017", "title": "Константинов: Липсваше ни характер, трябва да се научим как се играят такива мачове"}
{"url": "http://www.dnevnik.bg/na_put/2017/06/19/2989454_kotlovinata_visok_-_bulgarskiiat_div_zapad/", "text": "Високо в Балкана, на по-малко от километър от границата на България със Сърбия, се намират три живописни села, в които времето буквално е спряло. Чувството да се озовеш в планинска котловина, носеща името Висок, е буквално като да попаднеш в американски уестърн от 50-те години, но с колоритни балкански примеси. Там се намират селата Смолча, Комщица и Бърля. Първият път, когато попаднах в българския див запад, ме посрещна силна гръмотевична буря. Любопитството ми надделя над проливния дъжд, като навръщане ми се наложи да местя счупените от силния вятър дървета и клони по тесния път, свързващ котловината с общинския център Годеч, за да мога да премина. Но природата в района е толкова величествена и пленяваща, че въпреки зевсовия гняв частица от сърцето ми остана там. Наскоро се завърнах отново, за да напиша този кратък пътепис.Пътят към котловината Висок е картинен и тесен. По него трудно се разминават две коли, а когато срещу вас се изправи камион, трудните маневри са неизбежни. Асфалтът е излят буквално по ръба на много стръмна пропаст. Движейки се по нея, на юг се вижда прелестна гледка към по-ниските борови гори на планината и поляните между тях, а на север - много стръмни гористи склонове. Усещането е такова, сякаш пътят буквално е закачен за планината и виси като мост над полето. Голяма е вероятността по пътя да попаднете на стадо овце или на биволи, които да ви гледат интелигентно, докато бавно преминавате покрай тях. Тъкмо след няколко стръмни завоя следва табела, която тържествено ви приветства с \"Добре дошли в Смолча\". В разположено на 952 метра над морското равнище село живеят едва 16 души. Теренът около него е гол, стръмен и скалист, но изключително красив, като тук-там се забелязват и разпилени широколистни дървета и храсти. Точно като в уестърн. След Освобождението Смолча попада в състава на Царибродската околия. Населението на селото тогава е било около 500 души или около 30 пъти по-голямо, отколкото е днес. Тогавашните селяни са се изхранвали основно с животновъдство. Отглеждали са овце, крави, биволи, кози, прасета и кокошки. През 1920 г. Ньойският договор засяга много негативно Смолча. Тогава границата е прокарана през самото село, като землището му е разделено на две. Нивите на много от селяните тогава останали в другата държава и на практика са били неизползваеми. В селото няма църква, нито пощенска станция. Магазинът днес работи няколко дни в седмицата, като повечето продукти се доставят по предварителна поръчка.Къщите в Смолча са предимно от кал и глина. Много от тях са полуразрушени, като мебелите в много от тях стоят така, както са ги оставили стопаните им в миналото, когато все още са били обитавани.Следващото село след Смолча е Комщица. То е кръстено на едноименната река, която минава през него. Тя пък е кръстена на величествения старопланински връх Ком, който гордо се извисява над котловината като катедрала. Селото е вероятно най-старото в котловината Висок, като то има история на повече от 2 хиляди години. Над него има останки от римската крепост Калето. По време на Възраждането Комщица е основният културен и търговски център на котловината, като през 1850 г. в него се основава килийно училище. Населението се е изхранвало с животновъдство и занаятчийство. В Комщица има църква, обявена за национален паметник на културата – храмът \"Света Троица\". На централния площад се извисява сравнително голям комунистически паметник. Има запустели кръчми, читалище, магазини и десетки глинени къщи. Има и изследователска станция към Софийския университет, която също е запустяла.Днес населението на Комщица е 61 души, като повечето къщи се използват като вили.Около Комщица има множество пещери. Горите около селото се обитават от много представители на дивата фауна, като мястото често се посещава от ловци през ловния сезон. Бърля е последното село в българската част на котловината, като е разположено на по-малко от половин километър от сръбската граница. Край него може да се забележат коли на гранична полиция, който охраняват границата. Днес в Бърля има 16 постоянни жители, като през летния сезон много хора, които притежават вила там, също изпълват неговите къщи. Преди около 30 години в селото са живеели около 100 души или 6 пъти повече, отколкото днес. Впечатление прави, че в началото на юни селото е изпълнено с хора, които се наслаждават на слънцето в късната пролет.Всъщност Комщица и Бърля са почти слети, като ги дели един завой и по-малко от минута път с автомобил. Докато Комщица се сгушва долу в ниското, Бърля се простира във високото и от там се отварят изключително красиви гледки. Може би затова и Бърля е по-предпочитаното от софийските виладжии село. ***Трите села Смолча, Комщица и Бърля са почти слети. Днес те формират една екзотична селска агломерация, в която почти всичко е такова, каквото е било и преди 100 години. Като изключим някои полуразрушени постройки на ТКЗС-та, сградата на пощата в Комщица и няколкото комунистически паметници – всичко е такова, каквото е било едно време. Вероятно ако не беше толкова близо до границата със Сърбия, котловината Висок днес щеше да бъде осеяна с живот. Може би къщичките в селата нямаше да наподобява декори от уестърн с балкански елементи, а щяха да са забележителности в поддържан туристически комплекс като Копривщица или Лещен. Край котловината има естествени ски писти, които биха могли да бъдат използвани, ако някои инвеститори проявят интерес. Природата е изключително красива, като туристи може да бъдат привличани целогодишно. Древната римска крепост може да бъде пригодена за туризъм, както и някои от пещерите в района. Планинските пътеки към връх Ком пък може да бъдат разширени и облагородени. Районът е наистина изключително перспективен. При това не само за туризъм, а предвид чистотата на въздуха и за производство на биопродукти. Това представлява българският див запад днес – красив, съхранил духа на миналото и перспективен. Дали някога ще възкръсне? Може би. Все пак има надежда, предвид факта, че се намира само на час и 15-20 минути от София. На ход са бизнесмените, от които зависи да преоткрият неговия потенциал, да го употребят и да облагородят района. Дотогава ще е подходящ за уестърн приключения. Но определено си заслужава да бъде посетен, най-малкото заради изключително красивата и дива природа. ", "date": "19-june-2017", "title": "Котловината Висок - българският Див Запад"}
{"url": "http://www.dnevnik.bg/bulgaria/2017/06/19/2991708_muj_e_zaginal_v_katastrofa_blizo_do_reburkovo/", "text": "Временно е ограничено движението по път Мездра – Ботевград, при разклона за Ребърково заради катастрофа, съобщиха от МВР и агенция \"Пътна инфраструктура\". Полицаи регулират движението на моторни превозни средства.Мъж е загинал при пътния инцидент, станал около 6 часа тази сутрин там. По първоначални данни са се ударили тир и микробус. Водачът на буса е загинал на място. Работата по установяване на причините за инцидента продължават.Движението на моторни превозни средства се пренасочва през Ребърково.", "date": "19-june-2017", "title": "Мъж е загинал в катастрофа близо до Ребърково, движението е отклонено"}
{"url": "http://www.dnevnik.bg/biznes/2017/06/19/2991731_putnicite_na_letishte_sofiia_prez_mai_sa_se_uvelichili/", "text": "Общо 559 542 са преминалите пътници през летище София през май, което е ръст от 36.4% спрямо същия месец на предходната.Пътувалите по международни редовни линии са се увеличили с 35%, а ръстът по вътрешни линии е повече от 2 пъти спрямо миналата година или 23 973 души. Увеличение от 5% отбелязват и пътувалите с чартърните полети - с 8 387 превозени пътници, съобщават от летището.През май кацналите и излетели самолети са 5 043, което е ръст от 13.4% спрямо същия месец на предходната година. Сравнявайки с показателите от май 2016 г. се наблюдава увеличение на полетите по вътрешните маршрути с 43% и със 17% по международни редовни линии.Обработените товарни и пощенски пратки за периода са общо 1 944 тона или 32.5% повече от предходната година.", "date": "19-june-2017", "title": "Пътниците на летище \"София\" през май са се увеличили с 36%"}
{"url": "http://www.dnevnik.bg/detski_dnevnik/2017/06/19/2988178_letni_zanimaniia_za_uchenicite_chast_2/", "text": "\"Био игри\", Национален природонаучен музей и Център по \"Забавна математика\" канят учениците на вълнуващо приключение чрез проектно-базирано, откривателско учене по време на лятната ваканция.  включва експедиции, ролеви игри, дикусии и трениране на уменията си за критично мислене и екипна работа. Всяка дейност завърша с творческо занимание.Водещите ще подкрепят децата да задават въпроси и да откриват сами онова, което е интересно за тях. Дейностите са структурирани за всеки ден и включват време за вдъхновение/ научаване през игра, както и време за самостоятелно подготвяне по интереси.Програмата на \"Забавна Математика\" включва практически дейности, базирани на програмата през учебната година. Геометрия, аритметика и логика ще помагат на децата в ролята на изследователи да опознават природния свят. Малчуганите ще разберат колко тясно са свързани математиката и биологията. А в края на лагера ще могат и сами да откриват математиката в света около тях и да си служат с нея.Мястото на провеждане е Националният природонаучен музей, занятията са от 9 до 17 часа до 28 юли и добре дошли са всички деца от 6 до 12 години. Максималният брой на участниците е 20, които ще бъдат разпределени в две групи спрямо възрастта им.Обедната почивка е два часа, които ще бъдат прекарвани в парка около музея. Всяко дете трябва да си носи вода и храна. Ето и програмата по седмици:Участниците ще търсят отговори на въпросите: Кои животни ни вдъхновяват с невероятните си способности да прелитат над Еверест? Кое е най-агресивното животно? Какво кара хората да са агресивни и как да преодолеем това? Кои са най-страшните чудовища - върколаците, вампирите или змиите и лъвовете? Коя котка може да улови птица в полет? Изследователите ще наблюдават какви чувства провокират в тях животните и ще имат възможност да ги преодолеят. Децата ще се изправят пред предизвикателства, изпълнени с приказни герои и вълшебства. Магьосниците обаче ще са самите те, а математиката – тяхната магическа пръчка. Математическият фолклор е богат на интересни задачи, които ще бъдат разиграни на живо. Децата ще изследват по колко различни начини могат да бъдат съчетани цветове в природата и ще видят как тя е развихрила въображението си, създавайки многообразие от видове. Ще се запознаят и с някои зрителни измами в природата и ще се научат да си правят собствени оптични илюзии.През тази седмица участниците ще открият завладяващия свят на известни изследователи, като Джералд Даръл и Христофор Колумб. Те самите ще влязат в ролята на учени, за да разберат кои видове за изчезващи и как можем да ги опазим; възможно ли е да съществува живот в пещера пълна с отровни газове; какъв вид древно водно влечуго се крие из залите на природонаучния музей; възможно ли е паяк да изяде цяла птица.Децата ще научат как на практика математиката може да ни послужи за да се забавляват и играят. Ще научат и различни начини за измерване на времето и ще си измайсторят чудни часовници. Сапунената математика е любимо занимание за децата през летните месеци, когато ще се насладят на голямо количество сапунени балони. След това ще си говорят за това как можем да се погрижим за природата в ролята на математици, а накрая децата ще се превърнат в истински математически фокусници с репертоар от фокуси за демонстрация вкъщи и в училище.19:00 -10:00 – посрещане на децата10:00 – 12:00 – ателие с \"Био игри\"12:00 -13:00 – обяд- пикник13:00 – 14:30 – свободни игри14:30 – 16:30 – ателие със \"Забавна математика\"16:30- 17:00 – взимане на децатаДецата трябва да носят шапка за слънце, връхна дреха, вода, храна. Цената е 150 лв. на седмица, като има 15% отстъпка за всяко второ дете в семейството. Включване за отделни дни или без предварително записване е възможно само при наличие на свободни места в групата на цена от 30 лв. на ден.Ако искате да гарантирате мястото си в групата, е необходимо да попълните формуляра  и да заплатите капаро от 60 лв. в Център по \"Забавна математика\" на ул. \"Димитър Манов\" 21 след предварителна уговорка на телефон 0886 235 813. Възможно е и плащането по банков път ().През лятото за втора поредна година Университетът за деца ще проведе поредица от академии, посветени на науката, изкуството и технологиите. В желанието си да предостави достъпен, занимателен и ползотворен начин за среща с познанието в различни области, екипът на Фондация \"Университет за деца\", състоящ се от професори, инженери, предприемачи и учители, е подготвил нова поредица от предложения за ползотворно прекарване на лятото за ученици от 3 до 11 клас.Пълната информация за провеждането и записването за всяка една от предстоящите академии: (4. – 9. клас) от 2 до 8 юли; (3. – 6. клас) от 9 до 15 юли; (Роботика за начинаещи) (4. – 11. клас) от 16 до 22 юли; (8. – 11. клас) от 16 до 22 юли;(4. – 8. клас) от 23 до 29 юли;(5. – 9. клас) от 30 юли до 5 август;(5. – 9. клас) от 6 – 12 август;(за напреднали) (5. – 11. клас) от 13 до 19 август;(5. – 9. клас) от 20 до 26 август.Таксата за участие във всяка една от академиите е 250 лв. и се плаща на две вноски.Вече започна образователната програма \"Ваканция в музея\" 2017 в Музеят на историята на София, предназначена за деца от 1 до 5 клас. Сред застъпените в настоящото издание дисциплини са: археология, история на България, религия, архитектура, дизайн, приложно изкуство, екология, спорт и др. Включени са и множество разходки до знакови места в София, както и опознавателни обиколки на културно-исторически обекти. Заниманията са от 8.30 до 17 ч., като всяка група се състои от максимум 15 деца. Родителите подготвят храната.Записванията за програмата са онлайн , а цената за участие на дете е 100 лв. за пет дни. Второ дете в семейството ползва 25% отстъпка. Заплащането се извършва по банков път до два дни след запазването. Банкова сметка: Регионален исторически музей – София IBAN BG88SOMB91303153758900 BIC SOMBBGSF Общинска банка, клон Врабча.", "date": "19-june-2017", "title": "Летни занимания за учениците (част 2)"}
{"url": "http://www.dnevnik.bg/razvlechenie/2017/06/19/2990703_pravila_i_usloviia_za_uchastie_v_igrata_az/", "text": "Общи условия и правила за участие в  (наричана за краткост само Играта)\"Икономедиа\" АД, София, ул. \"Иван Вазов\" №20и\"Форум филм България\" ЕООД, София, ул. \"Брегалница\" 43, ет.419.06.2017 г., 10:00 часа – 02.07.2017., 23:59 часа* 4 бр. ключодържател с миньон* 1 бр. колекционерска кутия с миньон* 2 бр. плюшен миньон* 1 бр. настолна игра с миньони Face Game* 7 бр. кутия за обяд* 7 бр. ученически комплекта) Играта е отворена за участие на всички български граждани, навършили 18 години с местоживеене в Република България. Изключение правят лицата, които са съдружници, акционери или работят по трудово правоотношение или въз основа на друг договор за някой от организаторите или са заети в дейност, свързана с реализацията, осигуряването и администрирането на Играта, както и техните семейства.б) Участието в Играта е безплатно. За да се включите в Играта, трябва да сте регистриран потребител на \"Икономедиа\" (в id.capital.bg - може да се регистрирате ).За да преминете успешно първото ниво на Играта, е необходимо да попълните формата, която се появява, след като подредите правилно пъзела от Ниво 1. С нея предоставяте трите си имена по лична карта и актуален телефон за връзка. Тези данни няма да станат част от публичния ви профил в id.capital.bg. Те ще бъдат използвани само във връзка с участието ви в Играта.в) Всяко физическо лице има право на участие само през един потребителски профил, регистриран в id.capital.bg.г) С тази допълнителна регистрация на uzzle за Играта се приема, че участникът е приел безусловно настоящите общи условия и правила, задължава се да ги спазва и предоставя данните си при регистрацията за целите на Играта (виж част 10).д) За да участва в Играта, участникът трябва да подреди правилно частите на минимум един от трите пъзела, публикувани на а) В периода на провеждане на Играта организаторите обявяват три нива, всяко от което включва пъзел с визия от филма АЗ, ПРОКЛЕТНИКЪТ 3.б) Играта продължава 14 дни и включва три нива.Към всяко ниво се публикува по един пъзел.Участниците могат да подреждат пъзелите от Ниво 1 и Ниво 2 в рамките на 4 дни от публикуването на съответния пъзел, а пъзела от Ниво 3 в рамките на 5 дни от публикуването му. За да подредят пъзела от актуалното ниво, участниците задължително трябва да са подредили първо пъзела от предходното ниво. Така всеки нов участник автоматично ще отключва предходните нива и ще преминава през тях независимо кое ниво е активно към момента на включването му в Играта.Подреждането на пъзелът става с клик върху елемента от картинката, който играчът иска да премести в празния квадрат.Всеки участник, подредил поне един от пъзелите, включени в рамките на Играта, може да участва в Играта.Всеки правилно подреден пъзел добавя името на участника по веднъж в списъка на участниците, сред които ще бъдат изтеглени наградите.Етапите на играта са, както следва:19.06.2017 - 22.06.2017 год.В 10:00 часа на 19.06.2017 год. ще бъде публикуван първият пъзел от играта. За да участват в играта, потребителите трябва да подреди правилно частите на пъзела от Ниво 1. На 22.06.2017 год. в 23:59 часа нивото се затваря за гласуване.23.06 - 27.06.2017 год.В 10:00 часа на 23.06.2017 год. ще бъде публикуван вторият пъзел от играта. За да участват в играта, потребителите трябва да подреди правилно частите на пъзела от Ниво 2. На 27.06.2017 год. в 23:59 часа нивото се затваря за гласуване.28.06 - 02.07.2017 год.В 10:00 часа на 28.06.2017 год. ще бъде публикуван третият пъзел от играта. За да участват в играта, потребителите трябва да подредят правилно частите на пъзела от Ниво 3. На 02.06.2017 год. в 23:59 часа нивото се затваря за гласуване.в) Жребият за наградите се тегли на 03.07.2017 год.г) Всеки участник може да подрежда пъзелите, включени в Играта по веднъж, като името му ще бъде включвано в списъка с участниците, между които се разпределят наградите, толкова пъти, колкото пъзела е подредил правилно.д) Всеки участник може да подреди един и същ пъзел, публикуван в рамките на Играта, само един път.е) Единствено участници, подредили правилно поне един от пъзелите, включени в Играта, имат правото да се борят за обявените награди.а) Наградите се предоставят на участници, отговарящи на условията за участие в Играта, обявени в настоящите правила.б) Печалбите се разпределят чрез жребий след края на Играта и имената на победителите ще бъдат обявени в публикация на  на 04.07.2017 год.Тегленето на наградите се извършва в присъствие на представители на организаторите.в) Победителите в Играта се уведомяват за наградата си чрез съобщение на електронната поща, с която са се регистрирали в id.capital.bg, или в телефонен разговор на посочения от тях номер. Когато участникът се уведомява по електронна поща, същият е длъжен в 5-дневен срок да се свърже с организаторите. В случай че не се съобрази с горепосочения срок, участникът губи правото да използва наградата си и арганизаторите имат право да я предоставят на друг участник, отговарящ на условията на Играта.г) Спечелил участник, който е предоставил грешен, непълен или неточен телефон и електронна поща, вследствие на което организаторите не са се свързали с него, губи правото да ползва спечелената награда.д) Организаторите не носят отговорност в случаите, при които участникът по някаква причина не е успял да се свърже с тях и да уточни необходимите детайли.е) Организаторите не носят отговорност, в случай че някой от наградените е възпрепятстван да получи и използва наградата си.ж) При получаване на наградата на място, печелившият участник удостоверява самоличността си с представяне на лична карта.з) Със съгласието си да получи наградата участникът се съгласява да бъде фотографиран, излъчван, показван и обявяван по всякакъв начин в публичното пространство, в електронни медии като печеливш в Играта, без каквото и да било допълнително заплащане от страна на организаторите на играта.и) Всеки участник в играта може да се свърже с организаторите за допълнителна информация на e-mail  и телефон 02/461 53 00 (от понеделник до петък между 8 и 18 часа).а) Наградите, предоставяни в рамките на Играта, не могат да се преотстъпват и да бъдат заменяни за паричната им равностойност.б) Ако участниците, избрани за печеливши, не отговарят на някое от условията, посочени в настоящите общи условия и правила, организаторите имат право да изберат чрез жребий други печеливши.в) Наградите за играта включват оригинални предметни награди от филма АЗ, ПРОКЛЕТНИКЪТ 3 и са само и единствено изброените в т. 3.а) Организаторите не носят отговорност за предоставяне на награди, предявени извън сроковете, посочени в тези общи условия и правила.б) Организаторите не носят отговорност за неполучени награди поради предоставен от участника грешен или непълен адрес или телефон за връзка или в случай на възникване на техническа грешка при опит да се свържат с участниците.в) Организаторите не носят отговорност в случай на неуспешен опит за участие, дължащ се на забавена връзка, дефектно или неуспешно електронно предаване на данни, повреда на комуникационната връзка независимо от причината по отношение на оборудване, системи, мрежи, линии, сателити, сървъри, компютри или доставчици, използвани по отношение на тази игра и каквато и да е друга техническа неизправност.Евентуалните спорове между организаторите на Играта и участниците се решават чрез преговори, а при невъзможност за постигане на споразумение чрез намесата на компетентните органи.а) Организаторите декларират, че няма да предоставят събраните лични данни на участниците във връзка с Играта на трети лица освен в предвидените от закона случаи.б) Организаторите информират участниците, че предоставените от тях лични данни ще бъдат записвани и използвани единствено и само във връзка с настоящата Игра във връзка с информирането на участниците за начало на нови промоактивности, организирани от \"Икономедиа\" АД.в) Всеки участник има право по всяко време да поиска от организаторите да заличат, коригират или блокират негови лични данни, като направи това писмено на адрес: София 1000 ул. \"Иван Вазов\" 20 \"Дневник\" за играта АЗ, ПРОКЛЕТНИКЪТ 3 или на електронната поща на организаторите: г) Ако участник поиска данните му да бъдат заличени или блокирани по време на Играта, организаторите автоматично приемат, че участието му в Играта се прекратява, тъй като регистрацията е условие за участие.а) Организаторите могат да прекратят Играта преждевременно, в случай че настъпят материални злоупотреби, нарушаване на правилата или форсмажорни обстоятелства. В тези случаи на участниците не се дължи компенсация и не се предоставят награди.б) Организаторите си запазват правото да променят или допълват настоящите общи условия и правила по всяко време, като промените влизат в сила след публикуването им на uzzle на 19.07.2017 г.", "date": "19-june-2017", "title": "Правила и условия за участие в играта \"Аз, проклетникът 3\""}
{"url": "http://www.dnevnik.bg/bulgaria/2017/06/19/2991710_niama_danni_za_postradali_bulgari_pri_napadenieto_pred/", "text": "Към момента няма данни за пострадали българи при нападението пред джамия в Лондон. Това обяви пред \"Фокус\" посланикът ни във Великобритания Константин Димитров.Един човек беше убит, а осем души ранени, след като микробус се вряза в пешеходци, излизащи от молитвения дом. 48-годишният шофьор на превозното средство е бил арестуван малко след инцидента, станал пред една от най-големите джамии в страната.Димитров уточни, че местната полиция разглежда инцидента като потенциална терористична атака. Той добави, че веднага е задействано съответното разследване, а районът е отцепен от сили на полицията.От Министерство на външните работи също обявиха, че нямат данни за пострадали българи. Очаква се в следващите часове да бъде обявена официална информация за броя на загиналите и пострадалите и от каква националност са.", "date": "19-june-2017", "title": "Няма данни за пострадали българи при нападението пред джамия в Лондон"}
{"url": "http://www.dnevnik.bg/sport/2017/06/19/2991734_grigor_dimitrov_zapochva_turnira_v_kuins_samo_na_60/", "text": "Григор Димитров се доближи само на 60 точки от първата десетка на световната ранглиста. Въпреки че , българският тенисист напредна с една позиция до 11-ото място при днешното обновяване на класацията.Димитров, който днес започва участието си в турнира на тревни кортове в \"Куинс\", събира 2980 точки и измества Александър Зверев. Представителят на Германия губи две места и вече е под №12, а неговата позиция в първата десетка беше заета от французина Жо-Вилфред Цонга.Това е единствената промяна, която настъпва в топ 10. Анди Мъри остава номер 1 за 33-а поредна седмица. Той има 9390 точки и аванс от 2105 точки пред шампиона от \"Ролан Гарос\" Рафаел Надал.Финалистът от Париж Стан Вавринка е трети с 6175 точки, следван от Новак Джокович с 5805 и Роджър Федерер с 4765. Милош Раонич, Марин Чилич, Доминик Тийм и Кей Нишикори допълват първата десетка.Тази седмица ще се изиграят турнирите от категория \"АТП 500\" в \"Куинс клъб\" и Хале, които са генерална репетиция за водещите играчи преди \"Уимбълдън\" (3 - 16 юли).Григор Димитров по традиция участва в \"Куинс\", където през 2014 г. спечели първата си и засега единствена титла на тревни кортове. 26-годишният българин е поставен под №6 и ще започне участието си от първия кръг. Негов съперник е американецът Раян Харисън.Двубоят между Димитров и Харисън е втори в програмата на централния корт и ще започне около 16.00 ч. (българско време). Преди това трябва да се изиграе френският сблъсък между Цонга и Адриан Манарино, които излизат на корта в 14.00 ч.Димитров води с 2:1 победи в директните мачове с 25-годишния Харисън, който заема рекордното в кариерата си 41-о място в световната ранглиста. Американецът обаче спечели последния им двубой - 7:5, 4:6, 6:0 на осминафиналите в Акапулко през 2015 г.Победите на Димитров дойдоха през 2014 г. в първите кръгове на последните два турнира от Големия шлем - 7:6 (1), 6:3, 6:2 на \"Уимбълдън\" и 6:2, 7:6 (4), 6:2 на US Open.Aко постигне трета победа срещу Харисън, българският тенисист ще се изправи във втория кръг срещу участващия с \"уайлд кард\" Джеймс Уорд и преминалия през квалификациите Жюлиен Бенето.Димитров попадна в долната половина на схемата, където другите поставени са №2 Стан Вавринка, №3 Милош Раонич и №7 Томаш Бердих. В горната част са №1 Анди Мъри, №4 Марин Чилич, №5 Жо-Вилфред Цонга и №9 Ник Кириос.Григор Димитров ще участва и на двойки в \"Куинс\". Той ще си партнира с Цонга, а жребият им отреди среща с легендарните близнаци Боб и Майк Браян в първия кръг. Този мач най-вероятно ще се играе във вторник.", "date": "19-june-2017", "title": "Григор Димитров започва турнира в \"Куинс\" само на 60 точки от топ 10"}
{"url": "http://www.dnevnik.bg/sviat/2017/06/19/2991732_upravliavashtite_v_rumuniia_vnesoha_vot_na_nedoverie/", "text": "Румънските социалдемократи внесоха вот на недоверие срещу собственото си правителство, водено от премиера Сорин Гриндяну в неделя, ден преди очакваното, предадоха държавната агенция \"Аджерпрес\" и \"Ройтерс\". Гласуването в парламента ще бъде в сряда.Миналата седмица социалдемократите обявиха, че  подкрепата за Гриндяну, а коалиционните им партньори от Алианса на либералите и демократите (АЛДЕ)  министрите си от кабинета. Управляващата партия твърди, че правителството, което е на власт от декември, не е успяло да изпълни много от предизборните си обещания.Според критиците ѝ обаче причината е разрив между Гриндяну и лидера на партията . Самият Гриндяну отказа да се оттегли и беше изключен от партията. В неделя той обяви пред румънските медии, че в създалата се ситуация има риск от предсрочни избори.\"Става възможно най-лошото нещо в момент, в който Румъния има икономически растеж и западните канцеларии са отворени за нея. Ще направя сравнение със спортист, който е тръгнал много добре на старта и след това идва Ливиу Драгня от трибуната и го препъва да не би случайно да стигне до финала. Намираме се тук заради изключителната власт на Ливиу Драгня, защото властта е съсредоточена в един човек\", каза Гриндяну. Според Гриндяну Румъния е свидетел на \"война, водена от един човек, Ливиу Драгня, и малка група хора.\" Анализатори обаче смятат, че социалдемократите са недоволни от него, защото той не е променил антикорупционното законодателство в момент, в който срещу Драгня има обвинения, че е използвал влиянието си, за да осигури държавни заплати за двама души, предава \"Ройтерс\".През февруари Румъния  насам, след като кабинетът прие скандален указ за декриминализиране на корупцията. Под натиска на демонстрантите и ЕС властите впоследствие  спорния текст, според който злоупотребата със служебно положение, ощетила държавата с по-малко от 200 000 леи (около 44 000 евро), . Щетите, причинени от Драгня и бившата му съпруга, са в размер на близо 23 653 евро. Драгня, който и в момента е подсъдим, вече  от две години заради изборни нарушения. \"Отстраняването на Гриндяну, изглежда, е важна част от опита на управляващата коалиция да поднови опитите за отслабване на борбата срещу корупцията\", казва коментаторът Мирча Мариан, цитиран от агенцията.По-рано през юни румънският конституционен съд реши, че  за размера на щетите, при които злоупотребата със служебно положение може да се смята за престъпление. \"Този праг е сред причините, заради които Гриндяну трябваше да бъде отстранен\", казва анализаторът Кристиан Патраскониу.Внесеният в неделя текст е озаглавен \"Румъния не може да бъде узурпирана. Защитаваме демокрацията и гласовете на румънците\", предава \"Аджерпрес\". Документът е подписан от 222 народни представители от общо 464 членове на румънския парламент. За внасянето на вот на недоверие бяха необходими подписите на 116 народни представители, а за да бъде одобрен той, е необходимо да събере подкрепата на 233 народни избраници.Социалдемократите и АЛДЕ, с общо 247 депутати, твърдят, че всички в партиите им ще гласуват в подкрепа на вота. Те обаче отхвърлят обвиненията, че действията им са свързани с нуждата да се отслаби борбата с корупцията. Според депутата Михай Фифор вотът е срещу \"псевдоправителство без никаква легитимност\", което смята, че \"може да упражнява властта само за своя полза\".", "date": "19-june-2017", "title": "Управляващите в Румъния внесоха вот на недоверие срещу премиера"}
{"url": "http://www.dnevnik.bg/bulgaria/2017/06/19/2991746_nakazanieto_na_studenta_ot_unss_e_neumestno_obiavi/", "text": "Образователният министър Красимир Вълчев заяви пред \"Нова телевизия\", че . По думите му той формално е нарушил правилата, но \"времената на традиционна институционалност\" вече били отминали и затова не било нужно да се предприемат подобни мерки.Миналата седмица Медев написа във \"Фейсбук\", че по време на изпит по \"Геоикономика и регионално развитие\" при проф. Соня Докова тя предложила да напише тройка на всички, които станат и си тръгнат, и масово студентите сторили това. Скоро последвало подобно предложение за четворка, от което се възползвали още хора, а малцината, които останали и писали докрай, получили двойки.Студентът подаде сигнал до ръководството на университета, но се оказало, че ръководителят на катедрата, до когото трябва да подаде жалбата си, е същият преподавател. В крайна сметка обаче Академичният съвет на висшето училище е решил да му наложи последно предупреждение за отстраняване с мотива, че е уронил престижа на университета.Самата Доковска каза в своя защита, че единствената ѝ вина била, че е допуснала до изпит Кезим Медев. По думите ѝ по правилник той трябвало да присъства на упражненията и на част от лекциите, но е идвал само по веднъж на тях.\"Смятам, че него Бог ще го накаже за това, което направи\", каза още преподавателят.Според образователния министър в днешно време нищо не остава скрито и изрази учудване защо ръководството на УНСС не е реагирало преди скандалът да стане публичен. Вълчев допълни, че ще инициира дискусия между експерти от ведомството и студенти от различни висши училища, на която да се обсъдят проблемите в образованието.Той обяви, че министерството ще работи по въвеждането на уседналост при приема на първолаци, като постоянният адрес ще стане водещ при класирането. Думите му идват, след като се разбра, че в 10-15 предпочитани школа.", "date": "19-june-2017", "title": "Наказанието на студента от УНСС е неуместно, обяви образователният министър"}
{"url": "http://www.dnevnik.bg/biznes/2017/06/19/2991744_kvestori_vliazoha_v_dve_zastrahovatelni_kompanii/", "text": "Комисията за финансов надзор (КФН) назначи квестори в две застрахователни компании - \"Надежда\" и \"Синдикална взаимозастрахователна кооперация - СиВЗК\", и им забрани да се разпореждат свободно с активи за един месец. Това означава и че нямат право да сключват нови застраховки, както и да презастраховат.Причината за тези мерки е установено от регулатора нарушение - двете компании нямат изисквания минимален капитал, има и нарушения при образуването на така наречените технически резерви, съобщава в днешния си брой .От съобщението на регулатора се разбира, че и двете компании са го затруднявали в опитите му да установи реалното им финансово състояние. Сега квесторите ще имат задачата да помогнат за набавянето на данните.Подобни строги мерки са незапомнени в последните 15 години, посочва изданието. До тях се стигна след установените слабости в дружествата при прегледа на балансите и стрес тестовете, проведени през миналата година. При тях двете компании се оказаха с най-сериозните слабости.От мотивите на КФН за наложените строги мерки става ясно, че дружествата са положили усилия за изработване на краткосрочни планове за възстановяване, но те не са били достатъчно надеждни.", "date": "19-june-2017", "title": "Квестори влязоха в две застрахователни компании"}
{"url": "http://www.dnevnik.bg/bulgaria/2017/06/19/2991752_bezslavno_e_prikljuchila_borbata_na_gerb_s/", "text": "Обявената през януари , за която бяха отпуснати 7 млн. лв., е приключила безславно в началото на април, когато са били уволнени назначените в хода ѝ служители на МВР. Това се разбира от отговор на вътрешното министерство до в. \"\" по Закона за достъп до обществена информация.484-ма души са били назначени само за три месеца със заплата между 471 и 515 лв. Основните ѝ цели - полицай във всяко населено място и повече униформени на улицата, изобщо не са изпълнени.Тримесечната операция бе обявена през януари от тогавашния вътрешен министър Румяна Бъчварова на последното заседание на кабинета. Тогава правителството отпусна допълнително 7 млн. лв., които трябваше да се похарчат за нови коли, както и за повече гориво, за да могат полицаите да обикалят повече малки населени места.. Очакванията тогава бяха и за повече назначения с отпуснатите пари, сред които и пенсионирани полицаи, които да пазят сградите на МВР, а на улицата да излезе повече униформен състав. Резултатът обаче е 484-ма назначени само за три месеца.Освен това в отговора се казва: \"При провеждане на подбора няма правна възможност да се назначат само лица, които са били служители, поради което са назначени както бивши служители на МВР, така и други лица, които са отговаряли на изискванията за заемане на длъжността съгласно длъжностната характеристика.\"Нови назначения не се предвиждат. \"Съгласно докладни записки на директорите на дирекция \"Човешки ресурси\" и дирекция \"Планиране и управление на бюджета\" към 28 април 2017 г. по бюджета на МВР за 2017 г. не са налице условия за обезпечаване на необходимите средства за финансово осигуряване до края на 2017 г. на допълнителен щат за длъжностни лица, работещи по трудово правоотношение. Освен това няма основание за поемане на ангажимент за осигуряване на средствата по бюджета на МВР за 2018 г.\", съобщават от МВР.Освен харченето на парите нищо друго не е изпълнено към днешна дата, посочва вестникът. Обявена е и обществена поръчка за покупка на автомобили, която трябва да приключи през есента.За три месеца МВР е изхарчило близо 1.2 млн. лв. за горива, ремонти, командировки и т.н., се разбира от отговора на ведомството. На въпроса с колко километра са увеличили обходите си полицейските патрули, оттам отговарят: \"Не се обработва информация по посочения критерий.\" По същия начин се отговаря и на питането дали старите коли са пренасочени към малките населени места, каквато бе идеята през януари. Уклончиво се отговаря и на въпроса осигурено ли е полицейско присъствие навсякъде.\"Създадена е организация за осигуряването на допълнителни сили и средства по отдалечените места с цел подобряване на работата по противодействие на посегателствата спрямо собствеността на гражданите - кражби и грабежи, и за осигуряване на 24-часовото полицейско присъствие в тези райони\", пише в отговора. Организацията и всички останали аспекти от операцията са били със срок на годност април, когато е приключила операцията, се разбира от отговора на вътрешното министерство.", "date": "19-june-2017", "title": "Безславно е приключила борбата на ГЕРБ с престъпността по малките населени места"}
{"url": "http://www.dnevnik.bg/sport/2017/06/19/2991806_cvetana_pironkova_izpadna_ot_top_150_za_pruv_put_ot_12/", "text": "Цветана Пиронкова продължи срива си в световната ранглиста. След като , от днес най-добрата българска тенисистка е извън топ 150.Въпреки че миналата седмица в Нотингам , Пиронкова загуби 25 позиции и вече се намира на 151-ото място. Тя не е била толкова ниско класирана в световната ранглиста от лятото на 2005 г., когато беше под №160.Заради големия спад в класацията на WTA Пиронкова най-вероятно ще трябва да играе квалификации за \"Уимбълдън\" (3 - 16 юли). Това ще застраши серията й от 46 поредни участия в основната схема на турнирите от Големия шлем.Пиронкова има 367 точки и скоро може да загуби дори позицията си като първа ракета на България. Елица Костова е 153-а с четири точки по-малко.Виктория Томова регистрира спад от 40 места през последната седмица и вече е под №182 с 309 точки. Изабелла Шиникова падна от 192-а на 204-а позиция с 274 точки, а Сесил Каратанчева е 251-а с 201 точки.В челото на световната ранглиста не настъпиха съществени промени. Германката Анжелик Кербер остава номер 1 за пета поредна и общо 30-а седмица, а близо до нея продължават да са румънката Симона Халеп и чехкинята Каролина Плишкова.Въпреки че не е играла, откакто спечели Australian Open, бременната Серена Уилямс заема четвъртото място. Елина Свитолина, Доминика Цибулкова, Джоана Конта, Каролин Вознячки, Светлана Кузнецова и Агниешка Радванска допълват топ 10. ", "date": "19-june-2017", "title": "Цветана Пиронкова изпадна от топ 150 за пръв път от 12 години"}
{"url": "http://www.dnevnik.bg/sviat/2017/06/19/2991785_es_udulji_sankciite_sreshtu_krim_s_oshte_edna_godina/", "text": "Европейският съвет удължи с година санкциите, наложени в резултат от анексирането на полуостров Крим през 2014 г. В , публикувано на сайта на институцията, се казва, че ограниченията остават в сила до 23 юни идната година.", "date": "19-june-2017", "title": "ЕС удължи санкциите срещу Крим с още една година"}
{"url": "http://www.dnevnik.bg/sport/2017/06/19/2991768_florentino_peres_shte_ostane_prezident_na_real_pone_do/", "text": "Президентът на \"Реал\" (Мадрид) Флорентино Перес ще остане на поста поне до 2021 г. Строителният предприемач си осигури още един мандат, след като никой друг не подаде кандидатурата си до изтичането на крайния срок в неделя.Перес, който през март навърши 70 години, кара своя втори период като президент на \"Реал\". Той се завърна начело на клуба през 2009 г. и поднови мащабните инвестиции във футболисти, които отново утвърдиха мадридчани като водещия отбор в света.\"Реал\" спечели Шампионската лига три пъти в последните четири години и стана първият отбор, който защитава трофея си. Toзи сезон мадридчни завоюваха и първата си титла в Испания от пет години насам и общо 33 в историята на клуба.Перес на практика няма конкуренти за поста от 2012 г., когато \"Реал\" промени вътрешния си правилник за президентските кампании.В момента всеки, който иска да се кандидатира за поста, трябва да е бил член на клуба най-малко 20 години (преди това изискването беше 10 години), както и да предостави лична гаранция от испанска банка за поне 75 млн. евро.През 2013 г. строителният предприемач нямаше нито един конкурент за поста, а сега отново нито един кандидат не подаде заявка в десетдневния срок (8 - 17 юни).Новият мандат ще бъде трети пореден и общо пети за Перес като президент на \"Реал\". Той беше избран за пръв път през 2000 г., след като по време на кандидат-президентската кампания обеща да купи Луиш Фиго от вечния съперник \"Барселона\".Перес изпълни обещанието си срещу рекордните тогава 62 милиона евро, а трансферът на португалеца даде началото на \"галактикос\". През 2004 г. той беше преизбран с 94.2% от гласовете, но през 2006 г. се оттегли от поста.", "date": "19-june-2017", "title": "Флорентино Перес ще остане президент на \"Реал\" поне до 2021 г."}
{"url": "http://www.dnevnik.bg/bulgaria/2017/06/19/2991881_deloto_za_atentata_v_sarafovo_ne_trugna_za_poreden_put/", "text": "Специализираният съд не успя да даде ход на делото за атентата отпреди повече от четири години на летище \"Сарафово\" в Бургас отново не започна. Причината е нередовно призоваване на част от пострадалите израелски граждани и едно от юридическите лица, съобщи БНТ.Също така българският адвокат на израелците е извел пред съда обективни причини за своето отсъствие и желанието си делото да не започне. по делото \"Сарафово\" беше внесен в съда точно четири години след атентата на летището в Бургас от 18 юли 2012 г. При него загинаха петима израелски туристи и българският им шофьор Мустафа Кьосов, както и самият атентатор, идентифициран като Хасан ел Хадж Хасан. Други 35 души бяха ранени.", "date": "19-june-2017", "title": "Делото за атентата в Сарафово не тръгна за пореден път"}
{"url": "http://www.dnevnik.bg/razvlechenie/2017/06/19/2991884_procesut_za_seksualno_nasilie_sreshtu_bil_kozbi_shte/", "text": "Процесът за сексуално насилие срещу комика Бил Козби ще бъде проведен отново, след като съдебните заседатели не можаха да достигнат до консенсус повече от 5 дни, предаде \"Ройтерс\". Телевизионната звезда е съден по обвинения, че през 2004 г. умишлено дрогирал и злоупотребил сексуално с Андреа Констанд - единственото от над 60 подобни обвинения срещу него, което не е с изтекла давност.Три години бяха необходими на този случай да стигне до съдебната зала, но заседателите не успяха да достигнат единодушно до оправдателна или осъдителна присъда. Това на свой ред доведе до анулиране на процеса в събота. Прокуратурата веднага обяви, че ще заведе ново дело.Независимо от временния успех 79-годишния Козби ще отговаря по гражданските искове на над 10 от обвинителките си. Те претендират, че като отрекъл обвиненията им в сексуален тормоз, ги е оклеветил. Прагът за доказване на вина в гражданските дела е по-нисък и е твърде възможно те да приключат в полза на ищците, коментират експерти пред \"Ройтерс\".След първите публични обвинения към Козби през 2014 г. десетки жени описаха сходни преживявания на сексуално посегателство - че са били дрогирани, без да знаят, и в безпомощното си състояние са били изнасилени. Заради давността обаче само една от тях бе допусната да свидетелства в съда. В случая с Констанд Козби не отрича да й е давал хапчета, но твърди, че последвалите им сексуални отношения били по взаимно съгласие.", "date": "19-june-2017", "title": "Процесът за сексуално насилие срещу Бил Козби ще бъде проведен отново"}
{"url": "http://www.dnevnik.bg/bulgaria/2017/06/19/2991851_metrologichnata_agenciia_zapochna_masirana_proverka_na/", "text": "Държавната агенция за метрологичен и технически надзор (ДАМТН) започна масирана проверка на слънчевите очила, които се предлагат в търговската мрежа в големите градове и морските курорти. От началото на годината при съвместни действия с митническите власти е спрян вносът на 69 модела очила, защото са били без нанесена СЕ маркировка, която показва, че продуктът е произведен съгласно утвърдените европейски стандарти, съобщиха от агенцията.Слънчевите очила попадат в групата на едни от най-използваните лични предпазни средства, подчертават от ДАМТН. Именно заради това проверките преди летния сезон били наложителни, тъй като продуктът се използвал от възрастни и деца.През 2016 г. са били проверени общо 909 различни марки и модели слънчеви очила в 434 търговски обекта на територията на цялата страна. За 259 от тях е установено, че не отговарят на изискванията. Съставените актове за допуснати нарушения са на обща стойност 51 хил. лв. През тази година до търговската мрежа не са допуснати 7660 броя слънчеви очила.Сред най-честите нарушения, които инспекторите на ДАМТН установяват при проверките, са липса на СЕ маркировка, липса на инструкции на български език и липса на информация за марка, модел, производител, което е важно, за да се проследи произходът на продукта.", "date": "19-june-2017", "title": "Метрологичната агенция започна масирана проверка на качеството на слънчевите очила"}
{"url": "http://www.dnevnik.bg/bulgaria/2017/06/19/2991749_ivanka_ivanova_elektronnoto_glasuvane_za_vss_triabva/", "text": "Прекият избор на шестимата съдии от професионалната квота за Съдийската колегия изигра основната роля за неутрализиране на предварително гласени спиъсъци, но съмненията за електронното гласуване трябва да бъдат проверени.Това мнение за приключилия късно снощи избор на на членовете на Съдийската колегия изрази по БНР , от правната програма на институт \"Отворено общество\". Иванова беше регистриран наблюдател на изборния процес заедно с представители на гражданския сектор - от Български институт за правни инициативи /БИПИ/ и от Института за пазарна икономика /ИПИ/.Близо 2000 съдии от цялата страна участваха за първи път в пряк избор на своите представители за Висшия съдебен съвет и в резултат Още снощи след избора кандидати дадоха да се разбере, че може да поискат съдебна проверка. Преди изборите членове на ВСС предложиха да бъде проверена от външни специалисти електронната система, но В интервюто си Иванова каза, че за гласуването с хартиени бюлетини няма съмнения, но екоято трябва да бъде обяснена и съмненията в електронното гласуване тепърва трябва да бъдат разрешени. Според Иванова, която наблюдаваше е гласуването на прокурорите за тяхната квота, не е имало такава разлика при техния вот. \"Смятам, че е важно и трябва да се произнесе съд\", заключи тя.Запитана как може да се направи проверка на електронното гласуване, което се прилага за първи път, Иванова каза: \" Иванова предполага,че законността може да се провери чрез сорс кодовете, раздадени на всеки магистрат, но думата си трябва да кажат специалистите.Независимо дали проверката би променилеа подредбата на класираните, необходима е произнасяне за валидността на електронния избор, убедена е Иванк Иванова. Защото електронният вот е бил замислен като изключение - за случаите когато някои магистрати са възпрепрятствани да пътуват, а изключението се превърна в правило, добави тя.Оценката й за изборите на магистратите е, че са били добре организирани, аМисля, че е добре, че във ВСС отиват върховни съдии, те са най-добре познати чрез актовете си. Що се отнася до \"листчетата\", прекият избор удавя ефекта на влиянието на административния ръководител, това е най-доброто доказателство, че подходът един магистрат – един глас е правилен, заяви Иванка Иванова.За предстоящия избор на 11-те от парламентарната квота, тя коментира, чекато предложат юристи с утвърдено добро име в обществото, или хора \"отвън\", заслужили уважение.В сряда изтича срокът парламентарните групи да издигнат 11-те кандидати от парламентарната квота за ВСС.", "date": "19-june-2017", "title": "Иванка Иванова: Електронното гласуване за ВСС трябва да бъде проверено от съда"}
{"url": "http://www.dnevnik.bg/biznes/2017/06/19/2991803_potrebitelite_v_iztochna_evropa_vzimat_kasova_belejka/", "text": "Потребителите в Източна Европа се отнасят негативно към сивата икономика и биха насърчили правителствата си да се борят с нея. Това декларират над 80% от запитаните в проучване на IPSOS по поръчка на \"Мастеркард\" (Mastercard), проведено в 10 страни - България, Босна и Херцеговина, Хърватия, Чехия, Унгария, Полша, Сърбия, Словакия, Словения и Румъния).Също така в момента, в който осъзнаят, че безкасовите плащания и вземането на касови бележки помагат в борбата срещу търговски измами, гражданите са склонни да променят навиците си при пазаруване, казват авторите на проучването.В почти всички държави, които покрива проучването, повечето граждани са наясно със сивата икономика и я приемат като отрицателно явление. Мнозинството (69%) разбира, че сивата икономика води до намаляване на средствата, предназначени за обществени услуги като образование, здравеопазване и пътна инфраструктура.Над 70% осъзнават, че прикриването на доходи от данъчните инспекции има негативно въздействие върху растежа на икономиката и води до нелоялна конкуренция. Над 80% от потребителите биха призовали правителствата си да предприемат действия за борба със сивата икономика (вариращи от 72% в Полша до 92% в България и 93% в Босна и Херцеговина).Запитаните потребители разбират, че с нерегистрирането на всички или на някои от транзакциите с цел избягване на данъци допринасят за растежа на сивата икономика. Въпреки това проучването сочи, че много от тях не осъзнават, че собствените им навици при пазаруване могат да доведат до положителна промяна. Почти половината от запитаните (45%) вземат касови бележки само когато знаят, че може да им потрябват. Освен това те не са запознати с това, че електронните плащания могат значително да помогнат в борбата със сивата икономика. Само 37% от запитаните идентифицират разплащането с карта вместо с пари в брой за един от начините за борба със сивата икономика. В Унгария едва 13% са отговорили по този начин, което е едно от най-ниските нива на информираност в Източна Европа.След като потребителите разберат, че промяната в тяхното собствено поведение при пазаруване може да помогне в борбата със сивата икономика, те са съгласни да го направят. Близо 80% от запитаните са склонни по-често както да извършват плащанията си електронно (от 60% в Словения до 85% в Румъния; средно 76% за Източна Европа), знаейки, че електронните транзакции помагат за намаляване на сивата икономика, така и да вземат касови бележки при всяко плащане (от 71% в Чехия до 94% в България; средно 86% за региона).Според проучването на EY \"Намаляване на сивата икономика чрез електронни разплащания\", поръчано от Mastercard през 2016 г., пасивното поведение е причина за най-голям дял от сивата икономика в района на Източна Европа. Потребителите остават \"пасивни\" в усещането, че не получават никакви преимущества, а често дори не са запознати с това, че търговецът не отчита продажбите пред данъчните служби.\"Нашето изследване показва, че потребителите в Централна и Източна Европа всъщност са съюзници на правителствата в борбата срещу сивата икономика. Въпреки това те често не знаят, че собствените им навици при пазаруване могат да доведат до промяна. Само когато разберат връзката между регистрирането на ежедневните им покупки и възможностите да получат предимства от по-добри обществени услуги, са съгласни да променят навиците си при пазаруване\", коментира Джордж Саймън, президент на Mastercard за Централна и Източна Европа.Новото изследване разкрива още, че високото ниво на информираност за сивата икономика води до по-големи очаквания от правителствата да се борят срещу нея. В тези държави (Босна и Херцеговина, Сърбия, България и Хърватия) запитаните смятат, че потребителите трябва да участват в борбата със сивата икономика, като ограничат възможностите на бизнеса да прикрива доходите си.", "date": "19-june-2017", "title": "Потребителите в Източна Европа взимат касова бележка само ако им трябва, сочи проучване"}
{"url": "http://www.dnevnik.bg/sviat/2017/06/19/2991880_gurciia_blokira_stanovishte_na_es_za_choveshkite_prava/", "text": "Гърция е блокирала становище на Европейския съюз в ООН, критикуващо състоянието на правата на човека в Китай, съобщиха \"Ройтерс\" и БТА.Гръцкото външно министерство съобщи официално, че Атина блокира становището, определяйки го като \"неконструктивна критика на Китай\", и отбеляза, че отделни преговори на ЕС с Китай извън ООН са по-добър начин за дискусии. \"Позицията на Гърция е, че непродуктивна и в много случаи избирателна критика срещу определени държави не улеснява насърчаването на човешките права в тези страни, нито пък развива отношенията им с ЕС\", каза говорител на гръцкото външно министерство. Европейски дипломати обаче се опасяват, че с действията си Атина подкопава опитите на Брюксел да се противопостави на практиките в Китай срещу активисти и дисиденти. Представяно три пъти годишно, становището дава на ЕС възможност да изтъкне злоупотреби от държави по целия свят по въпроси, които други страни не желаят да повдигат. Съюзът трябваше да представи становището си миналата седмица в Съвета за човешки права на ООН в Женева, но не успя да получи нужното одобрение от всички 28 страни членки. Според организациите \"Амнести интернешънъл\" и \"Хюман райтс уоч\" за пръв път ЕС не успява да представи становището си в най-висшия орган на ООН за правата на човека.Миналата година китайският гигант \"Коско\" придоби , най-голямото в Гърция.", "date": "19-june-2017", "title": "Гърция блокира становище на ЕС за човешките права в Китай"}
{"url": "http://www.dnevnik.bg/biznes/2017/06/19/2991987_modna_liniia_biorazgradimi_teniski/", "text": "Търговската верига за облекло \"Си енд Ей\" (C&A) неотдавна пусна първата си модна линия биоразградими тениски, доставяйки 400 хил. от новите дамски блузи в цяла Европа, информира ДПА.Компанията иска да докаже, че е възможно да има екологично съобразена мода за световния пазар.Преди това такива тениски се намираха трудно в утвърдените вериги за дрехи и бяха характерни предимно за марките с подчертано екологичен подход.Според Доналд Бренинкмайер, член на борда на C&A, компанията се опитва да се отдалечи от сегашния модел на мода за еднократна употреба.Плановете за рециклиране и повторна употреба трябва да започват още на етапа на проектирането, посочва компанията.Новата линия на C&A е от органичен памук и не се използват токсични бои. Оптимизирано е използването на енергия и вода, за да се опази околната среда.Екозащитниците реагират положително, но предупреждават, че има още много да се върши в тази посока.Александра Першау, текстилен експерт в \"Грийнпийс\", не е чак толкова оптимистично настроена.Да се мисли за рециклирането и повторната употреба на тениската от самото начало е стъпка в правилната посока, коментира Першау.Дори дрехите да са биоразградими, ако продължаваме да купуваме и консумираме в големи количества, не помагаме особено на природата, посочва тя.По думите й днешните дрехи имат по-малък живот и това трябва да спре. Модната индустрия трябва да прекрати този бизнес модел, целящ колкото се може повече продажби.Не само природата може да има полза от такива инициативи, посочва маркетинг експертът Мартин Фаснахт.Щадящите природата дрехи могат да подобрят имиджа на компаниите сред потребителите. Обаче това е по-лесно да се каже, отколкото да се направи.Особено младежите искат дрехите им да изглеждат яко и стилно. Не е лесно това да се свърже с устойчивото развитие, отбелязва Фаснахт.", "date": "19-june-2017", "title": "Модна линия: биоразградими тениски"}
{"url": "http://www.dnevnik.bg/zelen/2017/06/19/2991969_za_izbora_na_riba_v_kulinarniia_konkurs_na_wwf/", "text": "Изборът на риба и морски продукти, които купуваме в магазина, консумираме в ресторанти или у дома, има важно значение за опазването на живота в океаните и за съхранението на поминъка на рибарските общности по света.От WWF - България, насърчават потребителите да се интересуват и да правят своя устойчив избор на местния пазар, защото именно интересът на потребителя стимулира и определя предлагането на сертифицирана и устойчива риба в търговските мрежи. Подобен стимул е кулинарният кс на природозащитната организация за рецепти с устойчива морска храна, който приключи в петък.Първото условие в конкурса е участниците да изберат вид, който WWF препоръчват в свой джобен наръчник за отговорен избор на морска храна  Важна стъпка е човек да намери съответния продукт в търговската мрежа, а за това ги улеснява . След това остава приготвянето на любимата рецепта и описание на приготвянето.В журито на конкурса са майстор готвачите Джун Йошида от ресторант \"Щастливото прасе\"и Масимо Джорджо от Tomeko ShowHow.В края на миналата седмица бяха наградени 20 от участници, включили се в конкурса със свои рецепти. Събитието се проведе в ресторант \"Щастливото прасе\", който също предлага устойчиво морско меню.Ето и едно от предложенията на Екатерина Белишка с нейна любима рецепта с риба сьомга.Хапки от сьомга, запечени с моцарела и гарнирани с печени чушки и авокадо.Начин на приготвяне:Обезкостявате филето сьомга и изрязвате кожата на рибата. Нарязвате го на кубчета и го слагате в купа, към която добавяте бренди, мащерка, сол и черен пипер. Разбърквате и оставяте в хладилника да се маринова за 2 часа. След това слагате рибата в тавичка и нареждате отгоре по парченце моцарела. Запичате рибата за около 6 минути в предварително загрята фурна на 220 градуса. В тиган добавяте зехтина, нарязани на ивици чушки и авокадо, овкусявате с малко сол, черен пипер и добавяте босилек. Задушавате съставките за около 2 минути. За украса може да добавите стръкче мащерка.", "date": "19-june-2017", "title": "За избора на риба в кулинарния конкурс на WWF"}
{"url": "http://www.dnevnik.bg/sport/2017/06/19/2991964_kubrat_pulev_ako_sum_na_miastoto_na_klichko_shte_se/", "text": "Българският боксьор Кубрат Пулев все още не знае кога и срещу кого ще бъде следващият му мач. Претендентът за световната титла на IBF изчаква решението на Владимир Кличко за реванш срещу , за да бъде наясно и със своята програма.\"Чакаме да видим какво ще обяви Кличко, дали ще играят или не. Имаме варианти при всяка ситуация. Моето желание е да играя, независимо срещу кого. Готов съм и чакам. Най-важното е да тренирам добре и да съм в кондиция за евентуален мач\", каза Пулев.Международната боксова федерация (IBF) вече разреши задължителната защита на британеца, която трябва да е срещу Пулев, да бъде отложена при евентуален втори двубой с Кличко.\"Предполагам, че тези дни вече трябва да се разбере какво е решението на Кличко. Евентуално до десет дни или най-много до две седмици, защото си има правила. Международната федерация чака Кличко да каже ще има ли реванш или не\", добави българският боксьор. вече заяви, че очаква мач с Кубрат Пулев да има през пролетта на 2018 г.Според Пулев изчакването не е игра на нерви и той не се притеснява от изтеглянето на мача назад във времето. \"Готов съм да чакам до февруари-март или евентуално да се бия направо с Джошуа.\"Той смята, че при евентуален реванш между Кличко и Джошуа на ринга може да се случи всичко. \"Това е бокс и никога не можеш да кажеш как ще свърши един мач. Не отписвам Кличко, защото при една по-силна аркада мачът дори може да бъде спрян. Той може да си е взел поуките и да иска да играе, не всичко опира само до силата. Ако съм на негово място, аз ще играя , но всичко зависи от отбора му и неговата психика\", добави Пулев.Той се изправи в демонстративен мач срещу световния шампион по шахмат Анатолий Карпов. Боксьорът беше част от десетимата съперници на руския гросмайстор по време на сеанс във Висшия съдебен съвет.Пулев завърши реми с Карпов, а участие в сеанса взе още бившият футболист на \"Левски\" Христо Йовов.", "date": "19-june-2017", "title": "Кубрат Пулев: Ако съм на мястото на Кличко, ще се бия пак с Джошуа"}
{"url": "http://www.dnevnik.bg/bulgaria/2017/06/19/2992025_cacarov_si_pojela_poveche_pravo_i_po-malko_politika_za/", "text": "Повече право и по-малко политика и съдебната реформа току-виж се случила. Това заяви главният прокурор Сотир Цацаров по време на . Участие в нея взе и боксьорът Кубрат Пулев, съобщава \"Фокус\".По думите на Цацаров всеки, който участва в съдебната реформа, трябва да обясни как според него ще се случи това. Той уточни, че ако чуе ясни идеи, би могъл също да коментира неговата представа за съдебна реформа.Главният прокурор добави, че оценява изключително положително  Според него \"изборът на колегите заслужава уважение\".В събота съдиите посочиха за свои представители в кадровия орган Цветина Пашкунова, Красимир Шекерджиев, Атанаска Дишева, Олга Керелска, Севдалин Мавров и Боряна Димитрова. Прокурорската колегия също избра своите членове, като остава парламентът да реши кои ще са последните 11 души в новия ВСС.\"Мисля, че това ще бъде добре работещ Висш съдебен съвет. Законопроектът за промени в НПК е вече в парламента и е израз на съдебната реформа. Ще го кажа още веднъж - ако намалим с две дози политиката, не казвам с една, а с две, защото тя е много, съдебната реформа току-виж се случила\", заяви Цацаров.Главният прокурор отказа да коментира поисканата от представляващия ВСС Димитър Узунов оставка на председателя на Върховния касационен съд (ВКС) Лозан Панов.\"Нямам никакво намерение да задълбочавам институционалния дебат. Разбира се, няма да мълча, ако той (Лозан Панов - бел. ред.) продължава да го прави\", каза още Цацаров.\"Добрите чувства между българския и руския народ са факт, но това не може да промени историята, че именно България дава азбуката на славянските народи\", коментира Цацаров на срещата по повод изказването на Карпов по-рано днес в интервю за Би Ти Ви, че славянската азбука идва от Византия.", "date": "19-june-2017", "title": "Цацаров си пожела повече право и по-малко политика, за да има съдебна реформа"}
{"url": "http://www.dnevnik.bg/bulgaria/2017/06/19/2991976_protestut_na_policaite_shte_e_na_5_juli_obiavi/", "text": "Протестът на служителите на Министерството на вътрешните работи ще бъде на 5 юли. Това съобщи пред БНР зам.-председателят на Синдикалната федерация на служителите на МВР (СФСМВР) Генади Тенев.Той уточни, че полицаите нямат право да протестират ефективно и заради това най-вероятно ще се съберат за шествие в центъра на София. В него ще се включат само тези служители, които са в почивка.В последния работен ден на миналата седмица от  след изказването на вътрешния министър Валентин Радев, че е недоволен от договорката между заместника му Стефан Балабанов с представителите на синдикатите за която бе постигната на заседанието на съвета за социално партньорство.В отворено писмо до медиите СФСМВР покани Радев на преговори за решаване на проблема. Според тях позицията му \"буди недоумение\". Те се аргументират с текст от Закона за МВР, според който \"Съветът (за социално партньорство - бел. ред.) осъществява социалния диалог, катои със социално-икономическите права и интереси на служителите, в дух на сътрудничество, взаимни отстъпки и зачитане интересите на всяка от страните\".С изказването си Радев е показал, според синдикатите, \"че или не е запознат с функциите на съвета за социално партньорство, или не смята да се съобрази с основни принципи на демократичната държава – като този за равнопоставеността на партньорите в социалния диалог\".\"Министър Радев очевидно приема съвета за социално партньорство като експертна работна група, с чиито решения и позиции той не се чувства обвързан по никакъв начин. Нещо повече, министърът с лека ръка задраска постигнатия в съвета консенсус по три изключително важни за служителите въпроса – увеличението на заплатите и обвързването им със социално измерим показател, решаването на проблема с компенсиране на служителите, неполучавали с години униформено облекло и необходимостта от нов закон за МВР\", посочват от синдикалната организация.Окончателното решение за протеста и кога точно да бъде проведен ще бъде взето на предстоящото този уикенд заседание на управителния съвет на синдикалната федерация.", "date": "19-june-2017", "title": "Протестът на полицаите ще е на 5 юли, обяви синдикален лидер"}
{"url": "http://www.dnevnik.bg/sport/2017/06/19/2992005_ludogorec_zapochva_pohoda_kum_grupite_na_shampionskata/", "text": "\"Лудогорец\" ще се изправи срещу първенеца на Литва \"Жалгирис\" във втория квалификационен кръг на Шампионската лига.Българският шампион ще гостуват в първата среща, която ще е във Вилнюс на 11 или 12 юли. Реваншът в Разград е седмица по-късно.Тимът на Георги Дерменджиев изтегли най-тежкия възможен съперник в днешния жребий в Нион. Останалите варианти бяха \"Дюделанж\" (Люксембург), \"Будучност\" (Черна Гора), \"Самтредия\" (Грузия) и някой от победителите в първия квалификационен кръг.\"Жалгирис\" участва в квалификациите на Шампионската лига за четвърта поредна година и общо за шести път. Литовският отбор никога не е преминавал втория предварителен кръг.През 2014 г. тимът от Вилнюс беше елиминиран от \"Динамо\" (Загреб) (0:2, 0:2), година по-късно отстъпи на \"Малмьо\" (0:0, 0:0), а през миналия сезон на пътя му застана \"Астана\" на Станимир Стоилов (0:0, 1:2).Единственият път, когато \"Жалгирис\" е преминавал квалификационен кръг на Шампионската лига, е през 1999 г. Тогава литовците побеждават в първия кръг арменския \"Аракс\" (Арарат), а във втори губят от \"Динамо\" (Киев).\"Лудогорец\" досега два пъти при петте си участия отпадна още след първите си два мача - при дебюта си през 2012 г., когато загуби от \"Динамо\" (Загреб) с гол в 98-ата минута, и през 2015 г., когато беше шокиран от молдовския дебютант \"Милсами\".При останалите си три участия в квалификациите разградчани неизменно стигаха до плейофната фаза. Два пъти я прескочиха и играха в групите на най-силния клубен турнир - през 2014 и 2016 г. През 2013 г. отпаднаха от \"Базел\" и влязоха в групите на Лига Европа, а впоследствие стигнаха до осминафиналите.", "date": "19-june-2017", "title": "\"Лудогорец\" започва похода към групите на Шампионската лига срещу \"Жалгирис\""}
{"url": "http://www.dnevnik.bg/sviat/2017/06/19/2991966_za_pruv_put_sasht_svaliha_siriiski_samolet_rusiia_gi/", "text": "Напрежението между САЩ и Русия нарасна, след като американски изтребител свали сирийски боен самолет за първи път от началото на конфликта в страната, а Москва обяви, че с действията си Вашингтон подкрепя \"терористи\". От руското министерство на отбраната обявиха, че заради случилото се прекратяват взаимодействието със Съединените щати по меморандума за избягване на инциденти в Сирия.Инцидентът стана на фона на първия открит сблъсък между силите на президента Башар Асад и арабско-кюрдските Сирийски демократични сили (SDF), подкрепяни от САЩ.Централното командване на САЩ съобщи в декларация, че сирийският бомбардировач Су-22 е свален при \"колективна самоотбрана на войски на коалицията и техни партньори\" от SDF близо до Табка, на 40 км южно от Ракка.Според Съединените щати \"сили, подкрепящи сирийския режим\", по-рано нападнали градче под контрола на SDF, ранили няколко от бойците им и така ги принудили да отстъпят. Коалицията срещу \"Ислямска държава\", водена от Вашингтон, обяви, че \"не иска да се бори срещу сирийския режим и руски или подкрепящи режима сили,\" но няма да се \"поколебае да защити себе си или партньорите си от опасност.\"В изявление, излъчено по държавната телевизия, сирийската армия настоя, че инцидентът от неделя следобед близо до село Расафах е попречил на силите на Асад по време на операция срещу \"Ислямска държава\". Текстът гласи и че атаката е \"опит да се подкопаят усилията на армията като единствената ефикасна сила, способна заедно със съюзниците си... да се бори срещу тероризма на собствена територия\", предаде \"Ройтерс\".От външното министерство в Москва обявиха, че свалянето на сирийския самолет е \"стъпка към опасно нарастване на напрежението\" и предупредиха Вашингтон да не използва сила срещу сирийски правителствени части. Руският първи дипломат Сергей Лавров призова американската армия да уважава териториалната цялост на Сирия и да се въздържа от \"едностранни действия\". Заместникът му Сергей Рябков, цитиран от ТАСС, определи действията на САЩ като \"подкрепа на терористи\". Рябков добави, че му предстои среща със заместник държавния секретар Томас Шанън в Санкт Петербург в края на седмицата, за да обсъдят ситуацията в Сирия и други двустранни проблеми.Самолетите и дроновете на оглавяваната от САЩ коалиция, които летят западно от река Ефрат, където руската авиация изпълнява бойни задачи, ще бъдат съпровождани от средства на руската противовъздушна отбрана в Сирия, предупреди министерството на отбраната в Москва, цитирано от ТАСС и БТА.Американската армия твърди, че е коалицията срещу \"Ислямска държава\" е предупредила Русия по телефона чрез канала за деескалация, за да се избегне по-нататъшно напрежение.В югоизточна Сирия няколко пъти в последните седмици самолети на коалицията, водена от САЩ, се натъкват на проправителствени сили и ги нападат, за да им попречат да достигнат до гарнизон, контролиран от американската армия, близо до границата с Ирак и Йордания. В района Дамаск се съревновава и със Свободната сирийска армия, която завзема територии след отстъплението на \"Ислямска държава\".В средата на май коалицията съобщи, че нанесла удар по сили, подкрепящи Асад и неофициално свързани с Иран, , \"представляващи заплаха за партньори на САЩ\". Това беше първият случай, при който американската армия директно защити сирийските си партньори, давайки сигнал, че ще противостои на амбициите на Иран. Американски представители тогава съобщиха, че тринайсет превозни средства влезли в опасна близост до базата и продължили въпреки руските призиви да спрат. В седмиците преди свалянето на бомбардировача ударите на коалицията, водена от САЩ, бяха зачестили в Северна Сирия и провинция Ракка, след като поддържани от Вашингтон елементи на сирийската опозиция , превърнал се в бастион на \"Ислямска държава\", и отвоюваха няколко квартала от групировката.Същевременно сирийската армия се стреми да си възвърне контрола над територии, оставени от отстъпващите бойци на джихадистката организация, както направи в Алепо. Силите на Асад завзеха някои от петролните кладенци и села, които бяха под контрола на \"Ислямска държава\" близо три години, а вчера достигнаха границите на зоните под контрола на силите, водещи офанзивата срещу терористичната организация в Ракка. Според представител на SDF от няколко дни има престрелки между техни бойци и армията на Асад близо до град Масканех, близо до границата на провинция Ракка. Информацията междувременно бе съобщена и от базирания в Лондон Сирийски център за наблюдение на човешките права.\"За първи път се водят истински боеве между войски на режима и арабско-кюрдските сили в Сирия\", каза на АФП директорът на СЦНЧП Рами Абдел Рахман, цитиран от \"Франс прес\" и БТА. Според него обаче откритите сражения започнали малко след свалянето на сирийския бомбардировач. ", "date": "19-june-2017", "title": "За пръв път САЩ свалиха сирийски самолет, Русия ги обвини в \"тероризъм\""}
{"url": "http://www.dnevnik.bg/zdrave/2017/06/19/2992043_kolkoto_po-silno_mirishe_na_hlor_edin_basein_tolkova/", "text": "Миризмата на хлор в басейните не е никак приятна, но поне като я има, значи че е чисто... Нали? Всъщност е точно обратното - колкото повече мирише, толкова по-мръсно е, предупреждават германски специалисти.Макар че в естественото си състояние хлорът е газ със силно дразнеща миризма, препаратите, които се предлагат за дезинфекция на басейни, всъщност нямат този специфичен мирис, когато са все още чисти. Той се получава при досега и реакцията на химическото вещество с урина и други телесни течности, така че колкото повече такива са изпуснати вътре в басейна, толкова по-интензивен става химикалът, поясняват от  пред ДПА.Веществото урея (карбамид), което се отделя с урината и потта на хората, се свързва с хлора, като създава съединението трихлорамин. То е, което издава онази специфична басейнова миризма и колкото повече от двете вещества има, толкова по-отчетлива е тя, разясняват специалистите.Изпускането в басейна е факт от живота, както сме отбелязвали и преди.  и тя сама по себе си не е вредна, но в комбинация с химикалите, може да стане. Като оставим на страна малките деца, които не разбират защо не могат да ползват водата за тоалетната и възрастните, които не могат да стискат, също и всеки здрав и културен човек изпуска по нещо, докато плува, уточняват германските специалисти.Всяко уриниране в басейна внася около 6 гр урея във водата, а средната стойност, която всеки плувец оставя само с влизането си без да е правил нищо нередно, е 0.16 гр. Затова най-настоятелната препоръка на официалната служба в Германия за редуциране на замърсяването в басейните, е , защото по изчисленията им това премахва между 75 и 97% от уреята от потта по кожата.По стандартите в плувните басейни има между 0.3 и 0.6 мг хлор на литър вода, посочват от германската обществена агенция. Целта му е да убива бактерии и водорасли, но също и успява да разбие малки частици мръсотия. И въпреки че има някакви общи правила колко хлор да се налее във водата, има и много променливи, които трябва да се вземат предвид - какво е качеството на водата, колко посетители се очакват, каква пречиствателна система има басейнът, пече ли го слънцето.Специалистите още спорят по въпроса дали са добра идея химикалите, които се добавят допълнително, за да оцветяват петната от урина във водата и да издават хората, които са ги направили. Макар че тези химикали станаха масова практика в поддръжката на басейните, скоро след това започнаха и да се отричат по етични прични, защо засрамват хората с проблем, и също по хигиенични - защото внасят още вещества, които са потенциално вредни за плувците.Като цяло вредата от всички съставки на водата в плувния басейн - и химичните и физиологичните, зависи от концентрацията им, т.е. от редовността на почистването му. Трихлораминът и острата му миризма могат силно да подразнят лигавицата на грълото и носа, което е риск от алергична реакция за хора с астма например. Очите също са уязвими и могат да се зачервят и да засърбят.Накратко специалистите подсказват, че ако можеш да подушиш басейна от входа, най-добре е да подминеш.", "date": "19-june-2017", "title": "Колкото по-силно мирише на хлор един басейн, толкова по-мръсен е, подсказват германците"}
{"url": "http://www.dnevnik.bg/sviat/2017/06/19/2992034_video_katar_i_turciia_s_purvo_suvmestno_uchenie_na/", "text": "Турски войници участваха в учение в Катар две седмици след разрива на Доха с четири арабски държави, предаде катарската телевизия \"Ал Джазира\". Според министерството на отбраната в Катар събитието е било планирано \"отдавна\".Арабският канал на \"Ал Джазира\" публикува видео, на което турски бронирани машини преминават по улиците на Доха. Според \"Ал Джазира\" в Катар са пристигнали турски войници специално за учението. Източници на \"Ройтерс\" в региона обаче твърдят, че в операцията всъщност участвали войски, които Анкара вече е разположила в страната.На 7 юни парламентът в Анкара гласува по  законодателство, позволяващо войски да бъдат разположени във военна база в Катар, в която в момента са дислоцирани 90 турски военнослужещи. Базата, първата, създадена от Турция в Близкия изток, беше част от споразумение, подписано през 2014 г. Според Анкара за целите на бъдещи учения там може да бъдат изпратени до 3000 души.Турция беше една от малкото страни в Близкия изток, които  зад Катар, след като Саудитска Арабия, Обединените арабски емирства, Египет и Бахрейн скъсаха отношенията си с Доха. Катар отхвърля обвиненията, че финансира ислямистки организации в региона, като \"пропаганда\".Представител на ОАЕ обаче предупреди, че е възможно  на Катар да продължи месеци, дори година, ако малката държава не се откаже от политиката си.", "date": "19-june-2017", "title": "Видео: Катар и Турция с първо съвместно учение на фона на напрежението в Залива"}
{"url": "http://www.dnevnik.bg/sport/2017/06/19/2992042_uefa_izvadi_cska_-_sofiia_ot_jrebiia_za_liga_evropa/", "text": "\"ЦСКА - София\" беше изваден от списъка с участници в първия квалификационен кръг на Лига Европа. Малко преди началото на жребия в Нион на мястото на червените беше поставен \"Дунав\" (Русе).Русенци, които завършиха на четвърто място в Първа лига, изтеглиха казахстанския \"Иртиш\", чийто треньор е Димитър Димитров-Херо. Победителят от тази двойка ще се изправи във втория кръг срещу \"Цървена звезда\" или малтийския \"Флориана\".Носителят на Купата на България \"Ботев\" (Пловдив) ще играе с албанския \"Партизани\", а при успех в следващата фаза ще срещнат \"Бейтар\" (Йерусалим) или унгарския \"Вашаш\". \"Левски\" ще се изправи срещу черногорския \"Сутиеска\", а \"Хайдук\" (Сплит) очаква победителя от тази двойка във втория кръг.Окончателно решение кой ще е третият български представител в Лига Европа обаче, изглежда, все още няма. Първоначално от УЕФА посочиха, че участието на \"Дунав\" е \"обект на юридически процедури\".По-късно това пояснение беше премахнато, но срещу името на отбора от Русе не фигурира клубен коефициент. \"Списъкът на клубовете е условен и подлежи на окончателно потвърждение\", пише още на сайта на европейската централа.Веднага след жребия ръководството на \"Дунав\" обяви, че вече има писмо от УЕФА, което потвърждава завръщането на русенци в европейските клубни турнири след 42-годишно отсъствие.\"Благодарение на усилената на работа на адвокатския екип, който ни помогна, и кореспонденцията ни с УЕФА в часовете, предшестващи жребия, интересите на клуба, футболистите и феновете ни са защитени. Правдата възтържествува и \"Дунав\" ще участва в турнира Лига Европа. Вече получихме официално писмо от УЕФА, което да удостовери това\", се казва в съобщението на русенци до медиите., че ако клубът не бъде допуснат до евротурнирите, ще заведат дело срещу УЕФА пред спортния арбитражен съд в Лозана (КАС) и други съдилища в Швейцария. Това беше потвърдено днес от клуба.\"Буквално минути преди началото на жребия УЕФА без никакво предизвестие извади ЦСКА от участие в Лига Европа. Клубът ще предприеме всички възможни мерки за защита на своите права и извоюваното на терена право на участие. Очаквайте по-късно подробно становище по днешните събития\", се казва в краткото изявление на официалния сайт на клуба.Червените завършиха втори в Първа лига, но бяха уведомени, че , защото не отговарят на изискването за тригодишно членство в съответната национална асоциация., което до днес го правеше легитимен участник в квалификациите на Лига Европа.", "date": "19-june-2017", "title": "УЕФА извади \"ЦСКА - София\" от жребия за Лига Европа"}
{"url": "http://www.dnevnik.bg/sport/2017/06/19/2991955_levski_prodade_bojidar_kraev_v_daniia/", "text": "Атакуващият полузащитник на \"Левски\" Божидар Краев ще продължи кариерата си в датското първенство. 19-годишният футболист преминава в \"Мидтиланд\", пише БТА.По информация на \"Дневник\" \"Левски\" ще получи 400 хиляди евро от трансфера. Краев имаше договор до края на календарната година и сините рискуваха да го изпуснат без пари, ако не го продадат това лято.Всичко около трансфера в \"Мидтиланд\" вече е договорено. Краев е напуснал лагера на \"Левски\" в Правец рано тази сутрин, след като си е взел довиждане с отбора, а по-късно е преминал през офисите на \"Герена\", за да бъдат уточнени последните детайли.Очаква се в близките часове сделката да бъде финализирана и трансферът да бъде обявен официално.За пръв път от лятото на 2013 г. \"Левски\" осъществява изходящ трансфер, от който в касата на клуба ще влязат пари. Преди четири години сините продадоха Антонио Вутов, Гари Родригес, Базил де Карвальо и Сьорд Арс за общо около 1.5 млн. евро. Краев ще е вторият български футболист, който облича екипа на \"Мидтиланд\". Първият беше защитникът Николай Бодуров, който игра там четири месеца под наем от английския \"Фулъм\".Атакуващият полузащитник остави добра година зад гърба си, като записа 11 гола и една асистенция в 36 мача. Той беше най-резултатният играч на \"Левски\" през изминалия сезон.Краев изкара четири години и половина в \"Левски\". Той пристигна на \"Герена\" от школата на родния \"Ботев\" (Враца) в началото на 2013 г. През лятото на 2014 г. дебютира за първия отбор на сините, за който изигра общо 94 мача във всички турнири.", "date": "19-june-2017", "title": "\"Левски\" продаде Божидар Краев в Дания"}
{"url": "http://www.dnevnik.bg/analizi/2017/06/19/2991921_skandalut_v_unss_i_tujnata_istina_za_bulgarskoto/", "text": "За тези, които са пропуснали, да припомним с няколко думи. Изпит в Университета за национално и световно стопанство (УНСС). Професорката пристига с 30 минути закъснение, а пет минути по-късно предлага: който иска тройка, да си остави празните листове и студентската книжка и да напусне. 90 на сто от студентите се възползват от офертата. След още десет минути следва нова - който иска четворка, да напусне. Остават четирима. Малко по-късно двама от тях си казват нещо, което е възприето като опит за преписване. \"Ако искате тройки, по-добре излезте\", им казва професорката и те излизат. Остават само двама. След още 30-40 минути е обявено, че изпитът е приключил (час по-рано от регламента). Минута след като са предали работите си, двамата научават, че са \"разтягали локуми\" - и получават двойки.Единият от тях прави опит да потърси правата си в администрацията, където обаче му казват, че не могат да направят нищо. Предлагат му да подаде жалба до ръководителя на катедрата. Ръководител на катедрата обаче е професорката, от която той иска да се оплаче. Тогава студентът решава да разкаже цялата история във Фейсбук.", "date": "19-june-2017", "title": "Скандалът в УНСС и тъжната истина за българското образование"}
{"url": "http://www.dnevnik.bg/morski/2017/06/19/2992226_vodeshti_kruizni_operatori_sa_proiavili_interes_kum/", "text": "                        4ова съобщиха от администрацията на порта след приключилата Генерална асамблея на Средиземноморската асоцияция на круизните пристанища (MedCruise).\"Ключов остава проблемът с геополитическата обстановка в Черно море, каза директорът на Пристанищен терминал \"Варна – Изток\" Любомир Добрев. Операторите са в готовност да подновят активно посещенията до пристанища на Черно море, след като ситуацията се нормализира, но интересът към Варна е изключително висок\".Към момента на Морска гара – Варна се очакват три круизни посещения през м. октомври. Тазгодишният сезон бе открит с пристигането на частна яхта, а само преди седмица друг луксозен ветроходен съд посети пристанището с 10 пасажери на борда.Първи пътнически кораб през този сезон ще бъде Prinsendam, плаващ под флага на Нидерландия. Съдът с дължина 204 метра и широчина над 32 метра вече е посещавал варненското пристанище. През този сезон корабът отново ще плава по Черноморски круиз, като 780 пасажери на борда му ще посетят историческите забележителности на Варна.Близо 1000 пасажери ще пристигнат във Варна и на борда на кораб Golden Iris, който ще акостира на Морска гара – Варна дни след посещението на Prinsendam. Mътническият кораб, който е дълъг 165-метра след Варна ще посети и Бургас. Корабът е построен през 1977 година, плава под флага на Панама.Последен пътнически кораб за тазгодишния круизен сезон на Морска гара – Варна се очаква в края на октомври.", "date": "19-june-2017", "title": "Водещи круизни оператори са проявили интерес към \"Пристанище Варна\""}
{"url": "http://www.dnevnik.bg/sviat/2017/06/19/2992118_grafika_na_denia_franciia_sled_purviia_i_vtoriia_tur/", "text": "Правителството на президента Еманюел Макрон обеща в понеделник да промени политическия ландшафт в страната след парламентарните избори, на които пропрезидентската партия спечели солидно мнозинство.По неокончателни данни \"Република, напред!\" (LREM) е със 350 депутати в 577-местното Национално събрание - долната камара на парламента. За мнозинство бе необходимо да се спечели контрол над 289 депутати.Сравнението с първия тур обаче, показва, че тогава LREM имаше преднина в огромен брой от избирателните райони, а на втория доста от тях бяха изгубени в конкуренция с традиционната десница \"Републиканците\".\n    За консерваторите социолозите прогнозираха 60 - 80 депутати, а те събраха в неделя 131 и ще бъдат основната опозиционна сила.Социалистите преживяха истинска катастрофа и лидерът им Жан-Кристоф Камбадели подаде оставка, след като от 200 места те слязоха на 44 депутати - най-слабият резултат от десетилетия.Крайната левица на \"Непокорна Франция\" и комунистите ще имат заедно 27 депутати, а Националният фронт на Марин льо Пен - 8.Всички тези резултати идват на фона на исторически антирекорд по избирателна активност - едва около 42% от имащите право на глас се явиха на балотажа, при положение че традиционно повече французи отиват до урните на втория тур.", "date": "19-june-2017", "title": "Графика на деня: Франция след първия и втория тур на изборите"}
{"url": "http://www.dnevnik.bg/razvlechenie/2017/06/19/2992211_festivalut_varnensko_liato_2017_-_ot_baroka_do_djaza/", "text": "В шест модула е организирана програмата на тазгодишното издание на Международния музикален фестивал \"Варненско лято\". В основната програма, както винаги са включени изпълнения на симфонична и камерна музика. Останалите паралелни програми на фестевала са озаглавени \"Международна лятна академия\", \"Музикална лаборатория \"Варненско лято\"\", \"На границата с класиката\", \"Опера в Летния театър\" и \"Старинна и барокова музика\".В концертните зали във Варна ще звучи музика от последните седем века. Наложил се през годините като един от най-престижните форуми на българската музика, фестивалът ще включи премиери на творби от Емил Табаков, Анатолий Вапиров и други български композитори. Сред гостуващите изпълнители ще бъдат водещи музиканти от близо 20 държави.включва 13 впечатляващи събития в периода от 25 юни до 7 юли. Началото на фестивала ще бъде дадено симфоничните програми са на три водещи български оркестъра - Варненската, Русенската и Софийската филхармонии, със специалното участие на Камерна филхармония Веберн от Виена. Фестивала откриват домакините от Варненската филхармония с диригент Емил Табаков и солисти Минчо Минчев, Евгени Божанов и Янг Чанг Чо.Тройният концерт на Бетовен, заедно с Рапсодия Вардар на Владигеров и Пет български танца на Табаков са сред акцентите на фестивалната програма. Останалите са Брамсова програма на Софийската филхармония със солисти Светлин Русев и Ксавие Филипс и гост - младия цигулков виртуоз Емануел Текнаворян с Камерна филхармония Веберн.Русенската филхармония с диригент Георги Димитров ще отбележи 70-годишнината на Анатолий Вапиров с негова авторска музика.\"Софийски солисти\" с диригент Пламен Джуров и солист Георги Черкин идват с програма от произведения на Шуберт и Чайковски. а Ансамбъл \"Симфониета\" - Варна ще излезе на сцената заедно с изявени варненски хорове и солисти.в Градската художествена галерия са съвместни проекти на едни от най-популярните в Европа български изпълнители и техни колеги от чужбина: Людмил Ангелов ще свири с Лана Тротовшек, а Светлин Русев - с Ксавие Филипс и Елена Розанова. Първото си гостуване в България ще направи и Струнен квартет \"Артис\" от Виена.е от 1 до 14 юли включва два майсторски класа - по цигулка с Минчо Минчев и по оперно пеене с Емил Иванов. В седмицата от 8 до 14 юли концертният афиш предлага рецитали на изявени артисти: Лия Петрова - цигулка, Гарет Любе - виола, Марчело Низинман - бандонеон, Квартет \"Ет Арсис\", както и рецитал на лауреати на тазгодишния конкурс \"Панчо Владигеров\".Модулътот 16 до 26 юли представя шест концерта на музиканти, които живеят и работят в чужбина, но са започнали пътя си от Варна и от Варненското музикално училище. Специално за фестивала свои проекти са подготвили Иво Станков с Младежкия оркестър и хор на Уитгифт Скул Лондон, Алисия Рафаелян и Кристиан Рьолингер, Атанас Кръстев и Квартет \"Добри Христов\" с проекта \"Шубертиада\", Концертно дуо Росен Идеалов и Георгита Бояджиева, а операта \"Орфей и Евридика\" на Глук е съвместен проект на музиканти от Варна и Кипър. Акцент в този модул е изключително успешният проект \"Прелюдии\" на Веско Станев. Ефектен е завършекът на този модул - концертът на Филхармония \"Пионер\" в Летния театър с участието на Варненския флотски оркестър, с изпълнението на грандиозната увертюра \"1812\" от Чайковски.от 29 юни до 9 август включва премиерни спектакли на опера, мюзикъл и балет от програмата на Театрално-музикален продуцентски център Варна. Със специално внимание към младежката аудитория е мюзикълът \"Тримата мускетари\" от М. Дунаевски на 29 юни. В балета \"Дон Кихот\" на 14 юли, постановка на Сергей Бобров, ще танцуват лауреатите на последния Международен балетен конкурс във Варна Елена Свинко и Дмитрий Дячков. Оперните премиерни спектакли са \"Лучия ди Ламермур\" от Доницети на 4 юли, \"Атила\" от Верди на 7 юли и \"Манон Леско\" от Пучини на 9 август.\"Лучия ди Ламермур\" ще дирижира Николета Конти от Болоня. Сред гостуващите гласове са италианската белкантова певица Валерия Сепе в ролята на Манон и солистът на Истанбулската опера Ефе Кислали в ролята на Де Грийо. На 2 август на основна сцена във Варненската опера ще видим и балета \"Зле опазеното момиче\" от Хертел.Модулътот 10 до 12 август разтваря класическите рамки на фестивала към териториите на джаз, поп и етно музиката. Три концерта в Археологическия музей ще изкушат почитателите на кросоувъра - проектът \"Time after time\" с Мира Кацарова, джаз трио и Варненския камерен оркестър, Константин Костов трио с импровизации върху класически и български теми, и хор \"Космическите гласове\" с диригент Ваня Монева.Финалът на фестивала ще бъде поставен съсот 17 до 21 септември. Тази година във \"Варненско лято\" се завръщат с нови проекти едни от най-аплодираните барокови ансамбли, гостували на фестивала - Ансамбъл \"Маркиз\" от Унгария с програмата \"Нюанси на любовта в старинната музика\", Зефира Вълова и Алексей Илисавский ще представят \"Хендел в Лондон\", а Бароков ансамбъл \"Льо тандр амур\" от Испания ще покаже нова сценична реализация на комичната опера \"Слугинята господарка\" от Перголези.", "date": "19-june-2017", "title": "Фестивалът \"Варненско лято 2017\" - от барока до джаза"}
{"url": "http://www.dnevnik.bg/bulgaria/2017/06/19/2992049_prokuraturata_ne_vidia_prestuplenie_v_lipsvashtite/", "text": "Военноокръжната прокуратура в София отказа да образува разследване по случая с липсващите и развити болтове на задната гума на колата на НСО, която ползва председателят на ВКС Лозан Панов. Това се разбира от постановление на полковник Спас Илиев, качено на сайта на прокуратурата, според когото няма извършено престъпление.Илиев аргументира отказа си да образува досъдебно производство с това, че\"\".Наблюдаващият прокурор е установил, че няма достатъчно данни, от които да се направи основателно предположение, че е извършено престъпление от шофьора на Панов, който е служител на НСО. Освен това според прокуратурата длъжностните лица от службата – дежурен диспечер, дежурен по технически преглед на колата, са изпълнили задълженията си по обслужване на автомобила. Всички необходими действия по поддръжката на колата са били извършени. Разследващите нямат данни и за умишлено повреждане на лекия автомобил от трети лица.В постановлението за отказ от разследване се казва още, че след като е изключена възможността за умишлено повреждане от трети лица, остават още\"предизвикано от неравностите по пътя саморазвиване на болтовете - с ниска степен на вероятност предвид експертното мнение, че шумът трябва да се засилва, или нарочно развиване на болтовете от страна на самия служител при НСО, за което също няма достатъчно данни\".Назначената от НСО комисия, която е извършила проверка на автомобила и получените щети, е установила, че те се дължат на.Наред с това комисията е констатирала, че болтовете не са били добре затегнати.От записите от охранителните камери в склада за съхранение на автомобили се е установило, че за времето от 17.52 ч. на 31 май 2017 г. до 8.40 часа на 1 юни 2017 г. автомобилът е бил под видеонаблюдение и не е имало нерегламентиран достъп до него.Първоначалната проверка на прокуратурата е установила, че шофьорът на Панов, с когото са забелязали липсващите и разхлабени болтове, трикратно е причинявал щети на служебните коли, които е карал, откакто работи в службата за охрана. От събраните от разследващите обяснения станало известно още, че в началото на 2015 г., след като разбрал, че Панов е избран за председател на ВКС, сегашният му шофьор се е \"чул с него по телефона и му предложил, ако иска, да работят заедно\". В обясненията си шофьорът съобщава още, че познава Панов от \"детски години\". Председателят на ВКС сам поискал да бъде назначен именно този служител на НСО за колата, която ползва той.Проверката на прокуратурата е показала, че,тъй като е оставял автомобила без надзор в деня, в който е било установено, че са развити болтовете, не е докладвал за съмнението за повреда още на излизане от София към Берковица и не е заснел щетите с телефона си.\"Посоченото бездействие от страна на служителя на НСО има за пряка последица и неуведомяването на прокуратурата за евентуално извършване на престъпление и незапазване на следите от същото. Държавното обвинение не е сезирано и от г-н Лозан Панов. Така са осуетени/препятствани до голяма степен възможностите за разкриване на обективната истина, респективно силно е затруднена възможността на компетентния орган да даде категоричен и безспорен отговор на поставените от г-н Панов въпроси чрез средствата за масово осведомяване\", пише в постановлението на полковник Илиев. В него е посочено още, че предположенията на Панов за евентуално извършено престъпление срещу него \"не намират опора в предприетите от него действия за запазване на следите от произшествието и даване възможност на разследващите органи и прокурора за обективно и пълно изследване и оценка на събитието\".В хода на проверката е установено още, че при пътуването до Берковица тропането в автомобила се чувало на отиване, но след оглед в Костинброд шофьорът не видял нищо притеснително и продължил, без повече да чува шумове. На връщане спрели край село Бързия, Панов поискал да спрат на сергия, на която се продавали манатарки и ягоди, и там шофьорът видял, че липсват два болта от лявата задна гума, а три са разхлабени. В постановлението се подчертава обаче, че шофьорът случайно забелязал липсващите болтове и спрял само заради искането на председателя на ВКС да пазарува, а не защото усетили проблем с колата. След това шофьорът затегнал разхлабените болтове и се прибрали безпроблемно.Шофьорът разказал, че след като затегнал болтовете, се обадил и уведомил друг служител на НСО - полковник В. За инцидента било докладвано веднага на шефа на НСО ген. Ангел Антонов, който говорил с Панов, но в обясненията си казва, че не е разбрал от него какво точно се е случило. Според обясненията на шефа на ВКС обаче той подробно е разказал на Антонов какво се е случило. Панов добавил още, че в разговора \"генерал Антонов споменал, че следи случващото се с него, и го е помолил да се видят през следващата седмица в удобно за него време, като е възприел, че е имал предвид събитията около него като председател на ВКС\".Лозан Панов сам спомена за инцидента след срещата си с. След това стана известно, че на 1 юни Панов и шофьорът му от НСО са установили на връщане от Берковица към София, че два от болтовете на задната лява гума на служебния автомобил липсват, а останалите три са развити.По-късно председателят на ВКС коментира, , като остави случилото се без проверка. Той информира за инцидента лично началника на НСО Ангел Антонов и президента Радев.По този повод главният прокурор Сотир Цацаров разкритикува Антонов, че не е сигнализирал своевременно прокуратурата, а се е наложило тя да се самосезира след медийни публикации.", "date": "19-june-2017", "title": "Прокуратурата не видя престъпление в липсващите болтове от колата на Лозан Панов"}
{"url": "http://www.dnevnik.bg/gradska_sreda/2017/06/19/2991958_poruchkata_za_novata_sistema_v_transporta_v_sofiia_e/", "text": "Обществената в столичния градски транспорт е прекратена, съобщават от пресцентъра на \"Център за градска мобилност\". . От пресцентъра уточниха пред \"Дневник\", че търгът е прекратен, за да се даде повече време на участниците да подготвят документацията си и очакват да бъде \"рестартиран\" след две седмици.Поръчката беше обявена на 15 май със срок за участие 60 дни. Тя е с прогнозна стойност 88 млн. лева без ДДС, като сумата ще бъде изплащана в продължение на 10 години. Новата система предвижда пътниците да използват една карта във всички видове градски транспорт в София, таксуване на база време или изминато разстояние, нови валидатори, системи за видеонаблюдение и броене на пътниците.На 8 юни дружествата \"Бърнърс енд Зимар\", \"Глобал софтуеър солюшънс\" и \"Аосиа България\" подадоха жалби срещу процедурата в Комисията за защита на конкуренцията, като директорът на \"Център за градска мобилност\" я спря още същия ден. Седмица по-късно отново с негова заповед поръчката е прекратена. От пресцентъра на \"Център за градска мобилност\" обясниха, че процедурата не е спряна заради жалбите. Причината била множеството искания на кандидатите за удължаване на срока, \"за да могат да отговорят на изискванията на поръчката\".С прекратяването на поръчката и пускането й отново след две седмици ще се даде възможност на заинтересованите да подготвят документацията си, за да участват в процедурата, казаха още от пресцентъра на \"Център за градска мобилност\". По техни данни интерес за участие в конкурса за заявили 14 компании, някои от които чуждестранни. Междувременно КЗК все още не се е произнесла по 3-те жалби, които спряха търга в началото на юни.", "date": "19-june-2017", "title": "Поръчката за новата система в транспорта в София е прекратена за две седмици"}
{"url": "http://www.dnevnik.bg/sport/2017/06/19/2992149_pravdata_vuzturjestvuva_obiaviha_ot_dunav_ruse/", "text": "\"Правдата възтържествува и \"Дунав\" (Русе) ще участва в Лига Европа\", обяви ръководството на клуба минути след . Броени минути преди тегленето му русенци бяха включени в списъка с участниците на мястото на \"ЦСКА - София\".\"Благодарение на усилената на работа на адвокатския екип, който ни помогна, и кореспонденцията ни с УЕФА в часовете, предшестващи жребия, интересите на клуба, футболистите и феновете ни са защитени\", се казва в съобщението на \"Дунав\" до медиите.От клуба заявиха, че вече са получили официално писмо от УЕФА, което удостоверява завръщането им в европейските клубни турнири след 42-годишно отсъствие. При единственото си досегашно участие - в Купата на УЕФА през 1975 г., \"Дунав\" побеждава \"Рома\" с 1:0 в Русе, но отпада с общ резултат 1:2.Жребият отреди съперник на \"Дунав\" да бъде казахстанският \"Иртиш\", чийто треньор е Димитър Димитров-Херо. Любопитното беше, че тимът от Павлодар първоначално беше в урната на непоставените, но след изваждането на \"ЦСКА - София\" получи място сред поставените и така се падна с русенци. \"Няма как да имаме информация за съперника, защото допреди няколко часа не бяхме сигурни дали ще участваме в турнира Лига Европа. Тепърва ще работим по проучването на \"Иртиш\", заяви старши треньорът на \"Дунав\" Веселин Великов.\"Иначе отборът продължава подготовката си на лагера в Трявна с двуразови тренировки. Вече се завърнаха и получилите по-дълга почивка Мирослав Будинов и Юлиан Ненов, а утре към нас се присъединява и Самир Аясс, който имаше ангажимент с националния отбор на Ливан\", допълни Великов. ", "date": "19-june-2017", "title": "Правдата възтържествува, обявиха от \"Дунав\" (Русе)"}
{"url": "http://www.dnevnik.bg/zdrave/2017/06/19/2992159_do_kraia_na_sedmicata_v_cialata_strana_ima_bezplatni/", "text": "Дни на отворени врати за безплатни прегледи за туберкулоза се провеждат в лечебни заведения в цялата страна от днес до края на работната седмица - 19-23 юни. Инициативата е част от Националната програма по туберкулоза към Министерство на здравеопазването, финансирана от Глобалния фонд за борба срещу СПИН, туберкулоза и малария.По време на дните на отворени врати в лечебните заведения за диагностика и лечение на туберкулоза ще се предлага скрининг за риска от заболяването и консултация с лекар за всеки желаещ. На хората, за които има висок риск и съмнение за наличието на болестта ще се правят допълнителни прегледи и изследвания.Инициативата за такива безплатни прегледи всяка година в България започва през 2009 г. От тогава до сега броят на консултираните за туберкулоза е 93 509, сред които са открити 1 039 болни и 3 650 души с латентна туберкулозна инфекция. При подобна акция през март тази година са анкетирани 3 392 и са диагностицирани 37 човека.", "date": "19-june-2017", "title": "До края на седмицата в цялата страна има безплатни прегледи за туберкулоза"}
{"url": "http://www.dnevnik.bg/sport/2017/06/19/2992021_bruks_kyopka_specheli_us_open_s_rekordno_postijenie/", "text": "Американецът Брукс Кьопка спечели първата си титла от Големия шлем в голфа, след като триумфира в откритото първенство на САЩ.26-годишният състезател от Флорида вдигна трофея при петото си участие в US Open и изравни рекорда за най-много удари под пар - 16. С толкова завърши и Рори Макилрой през 2011 г., когато вдигна първия си мейджър трофей.Кьопка приключи надпреварата с 272 удара, а второто място беше поделено между сънародника му Брайън Харман и японеца Хидеки Мацуяма. Двамата приключиха с 276 удара, или 12 под пар.\"Имах чувството, че никога няма да развия пълния си потенциал. Имах добри резултати в турнирите през последните години, но не успявах да направя голям пробив. Почувствах, че трябва да печеля повече и не мога да се примиря с факта, че ще е само веднъж\", каза Кьопка, който заработи 2.16 млн. долара от успеха си.Досега 26-годишният американец беше спечелил само един трофей от световния тур на Професионалната голф асоциация (PGA), а другите му две отличия бяха от европейския тур. Той беше определен като \"най-недооценения американски голфър в света\" от шампиона oт US Open 2010 Греъм Макдауъл.Надпреварата беше завързана до самия й край, като за първи път от 1974 г. имаше четирима водачи след втория кръг. Това бяха Томи Флийтууд, Харман, Кьопка и Пол Кейси, който записа три удара над пар в третия ден и се прости с надеждите си за титла.Кьопка започна последния ден с един удар пасив от Харман, но бърдита в началните две дупки го изведоха начело. Двамата вървяха наравно с 13 удара под пар при оставащи седем дупки до края.Харман обаче изостана след две богита на 12-а и 13-а, а Кьопка увеличи разликата на три удара след бърдита на 14-а, 15-а, 16-а дупка при две такива за своя съперник.\"Той беше феноменален. Иска ми се и аз да играех по същия начин. Не може да се опише колко силни бяха някои от ударите му\", каза Флийтууд, който завърши четвърти при второто си участие в US Open.Турнирът ще се запомни с ранното отпадане на първите трима в световната ранглиста - миналогодишния шампион Дъстин Джонсън, Рори Макилрой и Джейсън Дей. И тримата не успяха да стигна до втория кръг, което се случва пръв път в историята.", "date": "19-june-2017", "title": "Брукс Кьопка спечели US Open с рекордно постижение"}
{"url": "http://www.dnevnik.bg/sport/2017/06/19/2992204_baiern_otreche_za_interes_kum_kristiano_ronaldo/", "text": "Изпълнителният директор на \"Байерн\" (Мюнхен) Карл-Хайнц Румениге отрече слуховете, че баварците се интересуват от звездата на \"Реал\" (Мадрид) Кристиано Роналдо.\"Свикнали сме със спекулациите по време на трансферния период. По правило запазваме мълчание, но искаме веднъж завинаги да изясним, че слуховете за Кристиано Роналдо са неоснователни\", каза Румениге.Роналдо е център на трансферни спекулации, след като португалския вестник \"Бола\" и испанските \"Ас\" и \"Марка\" написаха, че . Футболистът ще бъде съден от испанската прокуратура за укриване на 14.7 милиона евро, дължими върху имиджовите му права в периода между 2011 и 2014 г.Сънародникът и съотборник на Роналдо в \"Реал\" Пепе е предложил на носителя на четири \"Златни топки\" да подпише с ПСЖ, пише \"Марка\". Защитникът се опитал да убеди Роналдо, че белите са се отнесли с пренебрежение към него, след като не са го защитили в обвиненията за данъчни измами.Роналдо е свързван и с трансфер в предишния му клуб \"Манчестър юнайтед\". Бившият футболист на \"Юнайтед\" и \"Реал\" Дейвид Бекъм заяви, че .В момента 32-годишният нападател е с националния отбор на Португалия в Русия, където се провежда Купата на конфедерациите.", "date": "19-june-2017", "title": "\"Байерн\" отрече за интерес към Кристиано Роналдо"}
{"url": "http://www.dnevnik.bg/biznes/2017/06/19/2992026_stava_li_otnovo_kuba_zabranena_teritoriia_za/", "text": "Желанието на американските туристи да пият коктейли в прочутите барове на Хавана или да се гмуркат в басейна, разположен на покрива на най-новия и луксозен хотел в града, започва да помръква. Причината за това е анонсираната от президента Тръмп нова политика спрямо Куба, с която предшественикът му Барак Обама започна да затопля отношенията с острова, пише \"Ройтерс\".Противно на направеното от предишния стопанин на Белия дом Тръмп дава заден ход и разпореди затягане на рестрикциите за американците, пътуващи до Карибския остров. Сред тях и забраната за общуване с местни военни, които обаче държат по-голямата част от обектите, интересни за посетителите.\"Някой може да каже, че навсякъде можеш да си купиш напитка, но ние искаме да го направим в някое известно, красиво място\", коментира пред агенцията преподавател от Хюстън, след като посещава популярния бар Sloppy Joe's, който е преоткрит от публиката през 20-те години на миналия век. Там американците обичали да пият и да играят хазартни игри.Мястото е на практика обезсмъртено благодарение на излезлия през 1959 г. филм Our Man in Havana. Той е и място, което е привличало звезди като Спенсър Трейси, Кларк Гейбъл, Джон Уейн. Много американци сега отново се насочват към този бар, за да се насладят на историческата му атмосфера.И докато нараства броят на обектите, които са частна инициатива в старата част на Хавана, приемана за една от перлите на колониалната архитектура на Карибите, всъщност всички държавни хотели и места за хранене са собственост на военни.Част от чара на това да си в Хавана е историческият аспект, коментира турист от Ню Йорк, който се разхожда по протежението на популярната улица Calle Obispo, известна с множеството заведения с жива музика, ресторанти и барове.Други американски посетители коментират, че са доволни да посетят Куба, преди отново да се затегне режимът и да загубят възможността да отседнат в Gran Hotel Manzana Kempinski, който е собственост на туристическото крило на военните - Gaviota (\"Чайка\" - бел. ред.).Броят на туристите от САЩ се е утроил от 2014 г., след като Обама намали ограниченията пред пътуващите за острова.Много от тях казват, че не биха тръгнали да пътуват при новите правила, които на практика превръщат все още комунистическа Куба в забранена земя за тях, въпреки че се намира само на 145 км от Флорида.", "date": "19-june-2017", "title": "Става ли отново Куба \"забранена територия\" за гражданите на САЩ"}
{"url": "http://www.dnevnik.bg/sport/2017/06/19/2992287_sportnoto_ministerstvo_zapochva_finansova_proverka_v/", "text": "Спортното министерство (ММС) започва пълна проверка на финансирането и проведените състезания от Българска федерация по шахмат. Тя ще обхване времето от 2011 до 2014 г., обяви министърът Красен Кралев.Той се срещна с вицепрезидента на международната федерация (ФИДЕ) Георгиус Макропулос, президента на Европейския шахматен съюз (ЕШС) Зураб Азмайпарашвили и генералния секретар на ЕШС Теодорос Тсорбатзоглу. Целта беше .България , а наскоро . В основата на отстраняването миналия септември беше отказът на БФШ да предостави изискани документи и фактури за преводи в периода 2011 - 2014 г., когато тогавашният президент на федерацията Силвио Данаилов беше начело и на европейския шах.Кралев обясни, че ще се обърне към главния прокурор Сотир Цацаров за съдействие за установяване на мащаба на злоупотребата, пише в сайта на министерството.\"Президентът на шахматната федерация съвсем съзнателно е включил тази сметка (в Словения на офшорна компания, регистрирана в Далауеър) в договорите между федерацията и министерството (за получаване на средства за организиране на състезания в Албена и Златни пясъци). Ние не знаем на кого е сметката и не знаем дали там не са превеждани и други суми, например от спонсори на федерацията\", каза Кралев.Той добави, че ММС ще си потърси цялата сума, отпусната на федерацията за състезанията в Албена и Златни пясъци. Според Кралев докато не стане ясно с каква точно сума БФШ е ощетила държавата, министерството няма как да се произнесе за лиценза на федерацията, който изтече на 4 юни 2017 г.\"Управляваната от Силвио Данаилов Българска федерация по шахмат е заблудила ММС, като е поискала такса за фалшиви първенства и е превела парите във фалшива сметка, а не на ЕШС\", твърди Макропулос, който често е нападан в социалните мрежи от Данаилов.Вицепрезидентът на ФИДЕ подкрепи действията на Кралев, \"защото се убеждаваме, че той иска да помогне на българския шахмат\". \"Надяваме се и вярваме, че той ще продължи с тези стъпки през следващите седмици. Но също така искам да подчертая, че отделно от неговите действия, ФИДЕ не може да прекрати действията си срещу хората, отговорни за тези постъпки\", каза Макропулос. \"Проблемът е, че днес не знаем на кого можем да вярваме в настоящата федерация.\"\"Ние сме тук, за да намерим решение как да върнем българския шахмат в европейското семейство\", каза Азмайпарашвили. Според сайта на ММС участниците в срещата са се обединили около мнението, че е необходимо ново начало на българския шахмат. \"Всичко оттук нататък е в ръцете на шахматните клубове\", каза Кралев.", "date": "19-june-2017", "title": "Спортното министерство започва финансова проверка в шахматната федерация"}
{"url": "http://www.dnevnik.bg/sviat/2017/06/19/2992270_erdogan_otiva_pri_merkel_v_nai-tejkiia_period_na/", "text": "Турският президент Реджеп Тайип Ердоган ще посети Германия на 7 и 8 юли и ще се срещне с канцлера Ангела Меркел, съобщиха от пресслужбата на държавения глава, цитирани от БТА.Предстоящата визита се смята за особено важна, тъй като идва на фона на обтегнатите в последно време отношения между Анкара и Берлин.Ердоган бе обвинил Берлин по време на предизборната кампания за референдума в Турция на 16 април в  заради това, че германските власти не разрешиха провеждането на предизборни митинги сред турските избиратели в Германия.Критичните теми в разговорите се очаква да бъдат проблемите около движението на проповедника Фетхуллах Гюлен, което Анкара нарича \"ФЕТО\" (Фетхуллахистката терористична организация, считана за организатор на осуетения опит за преврат през юли м.г.) и Кюрдската работническа партия (ПКК), които според Анкара  подкрепа в Германия. Анкара ще настоява за екстрадиция на лицата, за които разполага с данни, че са свързани с организацията и се намират в Германия, отбелязват източници.Не на последно място в разговорите се очаква да бъде засегната и  в турския окръг Адана. Ердоган ще посети Германия непосредствено след като Берлин обяви плановете си за изтегляне на германските войски от базата.", "date": "19-june-2017", "title": "Ердоган отива при Меркел в най-тежкия период на отношенията с Берлин"}
{"url": "http://www.dnevnik.bg/analizi/2017/06/19/2992260_moiat_izbor_da_govoria/", "text": "Съдията е и гражданин. Аз съм съдия, но съм и член на обществото и ми се струва, че хората не са наясно защо е важна независимостта на съдебната власт и защо тя трябва да се отстоява. Хората остават с впечатлението, че там по върховете на съдебната власт се карат за нещо като \"стани да седна на стола ти\" или искат по-високи заплати.И се надявам, дано хората са разбрали защо е важно върховенството на правото, заради което се прави реформата.", "date": "19-june-2017", "title": "Моят избор да говоря"}
{"url": "http://www.dnevnik.bg/sport/2017/06/19/2992295_s_podmladen_sustav_germaniia_startira_uspeshno_v/", "text": "Германският национален отбор започна успешно участието си в Купата на конфедерациите. Световните шампиони победиха с 3:2 Австралия в Сочи.Бундестимът показа ново лице с включването на много променен състав. Част от основните футболисти получиха почивка това лято с мисъл за световното в Русия след година.С победата Германия се изравни с водача  в другата среща от група В.Воденият от Льов състав имаше инициативата от началото. Бундестимът поведе в 17-ата минута с гол на Ларс Щиндел, който получи топката на точката за дузпа от Юлиян Брандт и вкара. Том Рогич изравни малко преди почивката - той дриблира към наказателното поле на съперника, първият му удар срещна тялото на съперник, но вторият попадна във вратата.Юлиян Дракслер върна преднината на Германия в 44-ата минута с гол от дузпа. В началото на втората част Леон Горецка увеличи на 3:1, след като получи извеждащ пас от Джошуа Кимих и преодоля с лекота Матю Райън с удар в близкия ъгъл.Том Юрич намали в 58-ата след удар от десетина метра. Австралийците не успяха да променят развоя и да избегнат загубата.", "date": "19-june-2017", "title": "С подмладен състав Германия стартира успешно в Купата на конфедерациите"}
{"url": "http://www.dnevnik.bg/gradska_sreda/2017/06/19/2992039_stolichnata_obshtina_s_nov_opit_da_produlji_dogovorite/", "text": "На заседанието си в четвъртък Столичният общински съвет ще гласува дали да продължи договорите на частния превозвач \"Карат-С\" за 15 автобусни линии от градския транспорт в София.  да бъдат продължени договорите на \"Карат-С\" за 11 линии.Причината за искането е, че договорите за линиите ще изтекат поетапно до септември 2018 г., а общинското дружество \"Столичен автотранспорт\" не разполага с автобуси, които да обслужват линиите.Предложението на Крусев бе за линии 1, 3, 5, 6, 7, 8, 10, 14, 123, 204 и 306. Сега освен за тях Столичната община планира да продължи договорите и за линии 69,70, 4 и 114. Вносители на новото искане са общинските съветници Ваня Тагарева (ГЕРБ) и Симеон Славчев (независим). Пред \"Дневник\" Симеон Славчев обясни, че договорите и на 4-те линии ще изтекат и се предлага те да бъдат продължени сега, за да не се налага внасяне на отделен доклад. Славчев обясни и че линия 114 е закрита, но договорът за нея се продължава, \"за да няма юридически конфликт, защото е включена в пакета от договори\".Според вносителите, ако договорите не бъдат продължени, ще трябва по тях да бъдат пуснати автобуси на \"Столичен автотранспорт\" със средна възраст 30 години, които нямат никаква екологична норма. Същевременно автобусите на \"Карат-С\" са на 8 години с екологична норма \"Евро 1\".Със същите мотиви зам.-кметът по транспорт внесе предложението за продължаване през май, което бе отхвърлено. Година по-рано със същите мотиви бившият зам.-кмет по транспорт. Тогава то бе прието от Столичния общински съвет.В предложението си Тагарева и Славчев предлагат срок за продължаване \"до 2 години\" при цена за километър пробег \"до 3 лева\". В условията на изтичащите договори Столичната община плаща на \"Карат-С\" по 3.59 лева на километър. Общинското дружество \"Столичен автотранспорт\" пък получава по 3.05 лева за километър. Пред \"Дневник\" Ваня Тагарева обясни, че предложението, което внася, е икономически по-изгодно за Столичната община.Срокът е \"до 2 години\", защото Столичната община планира да обяви обществена поръчка за нови 30 автобуса, които да бъдат пуснати по линията. \"С този срок ние си даваме аванс, за да обявим процедурата и тя да може приключи успешно\", каза Тагарева.Тагарева е избрана за общински съветник от район \"Панчарево\". По думите й линиите обслужват \"трите най-големи села в България\" - Лозен, Бистрица и Казичене. \"Тези населени места са на най-голямо разстояние от центъра на София и при тях няма алтернатива за друг вид транспорт\", каза Тагарева. Според нея \"не е допустимо\" общинското дружество \"Столичен автотранспорт\" да поема тези линии със стари автобуси.Тагарева заяви, че е поела ангажимент пред жители на село Лозен да внесе \"доклада, за да не се допуска стари амортизирани автобуси да поемат линиите в район \"Панчарево\". По думите й това се е случило на общоселското събрание на село Лозен на 11 юни, организирано от гражданско сдружение \"Бъдеще за Лозен\". Пред \"Дневник\" Йордан Ибришимов от \"Бъдеще за Лозен\" каза, че по време на срещата местните не са обсъждали възможността стари автобуси да заменят тези на \"Карат-С\" по линия 5, която преминава през Лозен. По думите на Ибришимов този въпрос въобще не е бил поставян по време на срещата. \"Ние знаем, че концесията изтича през септември, и това, което искаме, е по линията да бъдат пуснати повече автобуси\", каза Ибришимов. По думите му оплакванията на местните са, че автобусите са малко и се движат твърде бавно.Попитана от \"Дневник\" Тагарева отговори, че с внесения доклад няма да се допусне влошаване на услугата, а това дали ще бъдат пуснати допълнителни автобуси по линията ще бъде предмет на \"допълнителни преговори с администрацията\".", "date": "19-june-2017", "title": "Столичната община с нов опит да продължи договорите с \"Карат-С\""}
{"url": "http://www.dnevnik.bg/bulgaria/2017/06/19/2992298_durjavnata_firma_avtomagistrali_shte_poddurja/", "text": "Държавното дружество \"Автомагистрали\" спечели конкурса за поддръжката на магистралите \"Люлин\" и \"Струма\", съобщи . Договорът е за четири години и е с прогнозна стойност 10 млн. лв. без ДДС., а държавната фирма го спечели, след като всички останали са били отстранени, най-вече защото не са изпълнили изискванията за опит: през последните пет години да са изпълнявали строителство, сходно с предмета на поръчката, а именно - текущо, превантивно и зимно поддържане, ремонтно-възстановителни работи при аварийни ситуации на автомагистрали или пътища от републиканската пътна мрежа с габарит, не по-малък от 25.5 м, и с дължина не по-малко от 50 км.\"Капитал\" припомня, че \"Автомагистрали\" отговаря за отсечката на \"Хемус\", където попадат тунелите \"Витиня\" и \"Ечемишка\", като отново има четиригодишен договор с Агенция \"Пътна инфраструктура\". По принцип ремонтите са отговорност на държавната фирма, но държавното дружество използваше подизпълнители - \"Евро алианс анженеринг\" ремонтира \"Ечемишка\" , а по \"Витиня\" работи \"ГБС-Инфраструктурно строителство\".", "date": "19-june-2017", "title": "Държавната фирма \"Автомагистрали\" ще поддържа магистралите \"Люлин\" и \"Струма\""}
{"url": "http://www.dnevnik.bg/sport/2017/06/19/2992283_germaniia_i_franciia_se_vrushtat_vuv_formula_1_prez/", "text": "Германия и Франция се завръщат в календара на  за 2018 г. Той беше приет на среща на Световния моторспорт съвет в Женева.Сезонът включва 21 състезания и ще продължи от 25 март до 25 ноември. Под въпрос са стартовете в Китай и Сингапур, които все още не са покрили търговските изисквания в новите договори.Първият старт за сезона ще бъде в Австралия, а финалът в Абу Даби, както е в последните четири години. Най-сериозните промени са свързани със завръщането на Германия и Франция. , докато Франция не е била домакин на Формула 1 от 2008 г.\"Искахме да сме готови толкова рано с календара за следващата година, за да могат всички домакини да работят спокойно. Работихме много с ФИА и им благодарим\", каза изпълнителният директор на Формула 1 Чейс Кери.Франция е едно от седемте състезания, които са включени в първия сезон на Формула 1 през 1950 г. Догодина пистата \"Пол Рикар\" край Марсилия ще е домакин на състезанието. За последно Формула 1 там имаше през 1990 г., а от 1991 до 2008 г. неизменно \"Маникур\" беше домакин на френското Гран при.\"Броят на състезанията е увеличен с едно, в сравнение с настоящия сезон. Получихме доста заявки от различни писти, но искахме специални събития, които да се отличават в света на Формула 1\", каза още Кери.Догодина Формула 1 отново ще посети пет континента – 11 от състезанията ще се проведат в Европа, пет в Азия, четири в Северна и Южна Америка и едно в Австралия.Едно от нововъведенията е провеждането на три състезания в три поредни уикенда, което никога не е правено във Формула 1. От 24 юни до 8 юли стартове ще има във Франция, Австрия и Великобритания.", "date": "19-june-2017", "title": "Германия и Франция се връщат във Формула 1 през 2018 г. в сезон с 21 старта"}
{"url": "http://www.dnevnik.bg/bulgaria/2017/06/19/2992305_desetki_chakat_diplomi_ot_pernishkiia_universitet/", "text": "Десетки хора, завършили Европейския политехнически университет в Перник, са се оказали без дипломи, тъй като учебното заведение е приемало студенти, без да има програмна акредитация за част от специалностите си, съобщи Би Ти Ви.Общо 111 са магистрите и бакалаврите, които са завършили, но все още нямат документ за това., има нов собственик – Италиански консорциум, който в края на май е предложил на студентите да получат диплома от малтийския университет \"Пегасо Интърнешънъл\", посочва телевизията. Идеята е пернишките дипломи безплатно да се приравнят с малтийските за 10 специалности, по които да се проведе дистанционно обучение. Студент, изучавал публична администрация в Пернишкия университет обаче казва, че специалността му не е сред предложенията и сега се налага да учи нещо различно, за да има диплома.Същевременно от Министерството на образованието и науката са заявили, че от лиценза на малтийското висше учебно заведение не се разбира дали може да обучава дистанционно. Все пак малтийската диплома се признава в България, посочва телевизията.В момента в Европейския политехнически университет в Перник се обучават едва 14 студенти. От началото на новата академична година учебното заведение ще има право да приеме 240 студенти, от които 150 – български, по три специалности.", "date": "19-june-2017", "title": "Десетки чакат дипломи от Пернишкия университет, обучавал без акредитация"}
{"url": "http://www.dnevnik.bg/sviat/2017/06/19/2992171_kak_makron_izpolzva_frenskata_sistema_za_da_si_osiguri/", "text": "Еманюел Макрон беше видимо подразнен на пресконференция през март, след първия тур на президентските избори. Той започна кампанията като състезател без особен шанс, но дотогава се беше утвърдил като фаворит. При участията му в сутрешни радиопредавания многократно го питаха дали би могъл да управлява без партия и парламентарно мнозинство.След вота пред репортерите той заяви: \"Трябва да ви кажа, че съм изумен как някои коментатори претендират или се надяват, че няма да успеем да получим мнозинство.\" След това обясни как досега френските президети са се изправяли срещу подобни съмнения. Вероятно имаше предвид уроците си по политическа история в \"Сианс-По\", където - подобно на поколения френски лидери - са му преподавани тънкостите на конституционната система на Петата република.Режимът е създаден от героя от войната Шарл дьо Гол, обезпокоен, че парламентарните боричкания от времето преди световния конфликт, донякъде сочени от него за причина Франция да падне в ръцете на нацистка Германия, може да се повторят. Известна като , системата се основава на елиминации в два тура за всички избори.Макрон беше избран за президент чрез комбинация от силна подкрепа на първия тур и подкрепа от онези, които не искат победа на противника му, крайнодясната Марин льо Пен, на балотажа. Парламентарните избори често следват президентските, а ефектът на системата върху тях е, че блокира партиите в периферията на политическия спектър и дава на гласоподавателите стимул да гласуват за кандидатите на действащия държавен глава.\"От първия тур на президентските избори попаднахме под действието на неумолимия, неизбежен механизъм, койтоотбеляза Жером Сент-Мари, анализатор от социологическата агенция PollingVox. Съперниците на Макрон не разбраха, че системата може да помогне на партия, създадена едва преди година, която никога досега не е предлагала кандидати на парламентарните избори и чийто 39-годишен лидер само допреди три години беше неизвестен на французите.Друго действие на Макрон обаче изненада политическите експерти и в неделя вечерта му помогна да разшири мнозинството си до най-малко 350 от 577 места в долната камара, както . Частични официални данни показаха, че още когато оставаха 90 места за преброяване, той си беше осигурил мнозинство.Като  за министър-председател, той подклади разделения и обезкуражи вече унижените \"Републиканци\". Това беше първият случай, в който президент избира премиер извън политическото си семейство, без това да е наложително. Ходът му беше в унисон сслед като те бяха на власт през последните хаотични пет години. Това обезсили и аргумента, че Макрон е просто продължение на непопулярния президент социалист Франсоа Оланд, при когото той беше министър на икономиката между 2014 и 2016 г.Същата тактика Макрон повтори , като открадна водещи умерени фигури както от \"Републиканците\", така и от Социалистическата партия. Той също така избра партията му да не влезе в надпреварата за някои места, включително за спечеленото от бившия премиер от социалистите Манюел Валс, за което последният нямаше подкрепата на партията си. Това помогна и за разделенията в традиционните френски партии.Анализатори обаче предупреждават Макрон, че не бива да попада в капан заради самоувереността си. Държавният глава вече е заявявал, че иска президентството му да е в стил \"Юпитер\" - върховния римски бог, който говори рядко, освен когато издава заповеди. Така например той отказа да отговори на журналистически въпрос за министър от кабинета му, обвинен в непотизъм.\"Ефектът на \"кулата от слонова кост\" винаги е бил опасност за обитателя на Елисейския дворец\", каза политическият анализатор Тома Геноле от универсисета \"Сианс-По\". \"Повечето досега са падали в капана.\"", "date": "19-june-2017", "title": "Как Макрон използва френската система, за да си осигури огромно мнозинство"}
{"url": "http://www.dnevnik.bg/sviat/2017/06/19/2992303_mariia_gabriel_obeshtava_da_raboti_za_kibersigurnost_i/", "text": "Мария Габриел - българският кандидат за еврокомисар, ще бъде изслушана във вторник в продължение на 3 часа от две комисии в Европейския парламент, където доскорошни нейни колеги искат да проверят готовността ѝ да поеме ресора цифрова икономика и цифрово общество. Тя вече получи десетки въпроси в тази връзка като някои от тях са принципни, а някои - съвсем конкретни. Габриел и те вече са публикувани в документ, заемащ 16 страници. В тях не се срещат някакви нови или амбициозни идеи за дигиталното бъдеще на ЕС, методично се изброяват вече известни проекти, инициативи и планове. От отговорите се вижда също, че повечето законодателна работа по единния цифров пазар е свършена и Габриел обещава да работи за прокарването на проектите през Европарламента и страните членки.Макар темите да са най-различни - такъв е и обхватът на ресора ѝ - на няколко пъти изниква въпросът за киберсигурността в Европейския съюз и какво възнамерява да направи тя.Габриел определя предложения ѝ ресор като \"стратегическия и политически\" и обявява, че ще подготви нови инициативи в областта на киберсигурността.\"Изключително важно е европейската система за превенция и борба срещу кибератаките да заработи по-ефективно, включително с оглед защитата на институциите и европейските политически процеси\", казва тя. \"По тази причина до идния септември ще пристъпя към преглед на стратегията на ЕС в областта на киберсигурността и ще представя предложение за нов мандат на Агенцията на Европейския съюз за мрежова и информационна сигурност, за да отговорим по-добре на новите предизвикателства, свързани с увеличаването на рисковете от кибератаки.\"Комисията ще работи също така по предложения за допълнителни мерки относно стандартите за киберсигурност, както и относно сертифицирането и етикетирането на свързаните предмети, с цел да се повиши тяхната сигурност, допълва Габриел.Темата изниква и когато става дума за децата и интернет. \"Непълнолетните лица, които все повече гледат аудио-визуално съдържание с помощта на услуги за видео по заявка, трябва да бъдат защитени по същия начин, както при телевизионните предавания\", отговаря тя.\"Поради това ще подкрепя мерките за защита на непълнолетни лица, предложени в рамките на преразглеждането на Директивата за аудио-визуалните медийни услуги. Ще продължа работата си в рамките на поетия от мен ангажимент за \"Центрове за по- безопасен интернет\", за да направя интернет по-безопасен за нашите деца. Смятам да разширя сътрудничеството ни с \"Алианса за по-добра защита на малолетните и непълнолетните лица в интернет\", с цел подобряване със средствата на саморегулирането на онлайн средата за децата както по отношение на съдържанието, така и по отношение на опасното поведение (например кибертормоза).\"Евродепутатите питат и какво мисли за свободата на медиите и т.нар. fake news, усилено създавани през последните години от страни извън ЕС - основно Русия - както и от групи с интереси за създаване на объркване в обществото, слаба информирамонст, манипулация и дестабилизация.\"Смятам, че независимата и качествена журналистика, която отразява европейските въпроси, е от съществено значение за гражданите и за демократичното европейско публично пространство\", отговаря Габриел.\"По отношение на \"неверните новини\" подходът на Комисията поставя акцента върху ефикасни и доброволни мерки, както и върху мерки, свързани със саморегулирането, но също и върху .В допълнение към разпоредбите, предложени в рамките на преразглеждането на Директивата за аудио-визуалните медийни услуги с оглед засилване на борбата срещу изказвания, подстрекаващи към омраза, ще представя допълнителни мерки с цел .Друго направление, в което ще бъдат насочени нашите действия, ще бъде укрепването, съвместно с върховния представител, на нашата стратегическа комуникация, \"Мария Габриел говори още, че трябва да постигне \"политически споразумения със съзаконодателите по предложенията за Кодекс за електронните съобщения, реформа на авторското право, на аудио-визуалните медийни услуги и по отношение на необоснованото блокиране на географски принцип.\" И трите теми са особено важни за бизнеса и потребителите в ЕС, включително за да се прекрати дискриминацията за достъп до определен продукт на френския пазар, примерно, от български потребители.По отношение на доставчиците на цифрови услуги Габриел заявява, че трябва ще да могат да отговорят на търсенето в европейски, а не само в национален мащаб.Ако бъде одобрена, 38-годишната Мария Габриел ще стане най-младият еврокомисар в историята.Тя има 8-годишен опит като евродепутат, но никога не е заемала изборна длъжност и се издигна само за седем месеца от парламентарен секретар на ГЕРБ в София да член на Европейския парламент, където не е работила в сферата на цифровата икономика.", "date": "19-june-2017", "title": "Мария Габриел обещава да работи за киберсигурност и да се бори с \"неверни новини\""}
{"url": "http://www.dnevnik.bg/sport/2017/06/19/2992332_kogato_e_edinen_real_madrid_e_nerushim_zaiavi_peres/", "text": "Когато е единен, \"Реал\" (Мадрид) е нерушим, заяви Флорентино Перес при . Той получи трети пореден и общо пети мандат на поста.Срещу себе си 70-годишният предприемач нямаше нито един съперник на изборите. Испанските медии оцениха това като очаквано след големите успехи и най-вече спечелването на Шампионската лига в три от последните четири сезона.В речта си Перес пропусна темата за бъдещето на Кристиано Роналдо. Преди дни португалският \"Бола\" съобщи, че звездата на белите иска да напусне заради разследването в Испания срещу него за данъчни измами.Президентът на \"Реал\" определи треньора Зинедин Зидан за \"най-добрия в света\". И посочи, че клубът ще залага на \"юношите и младостта\" заедно с \"най-добрите играчи в Испания и света\". Данните на \"Марка\" показват, че под неговото ръководство \"Реал\" е похарчил над 1.3 млрд. евро за трансфери и е спечелил 19 купи.\"Реал\" е един от най-големите символи в спорта. Един мит от емоции, чувства и невъзможни предизвикателства, постигнати в повече от вековна история. Днес отново имам честта да продължа като президент\", каза Перес.По думите му \"днешната мощ (в спортен план) трябва да е основата за постигане на бъдещи успехи\". \"Изградихме легендарен отбор с най-добрите в Испания и света, но и с много юноши. Този модел ще продължим да следваме.\"Перес на практика няма конкуренти за поста от 2012 г., когато \"Реал\" промени вътрешния си правилник за президентските кампании. В момента всеки, който иска да се кандидатира за поста, трябва да е бил член на клуба най-малко 20 години (преди това изискването беше 10 години), както и да предостави лична гаранция от испанска банка за поне 75 млн. евро.Перес беше избран за пръв път през 2000 г., след като по време на кандидат-президентската кампания обеща да купи Луиш Фиго от вечния съперник \"Барселона\". По-късно изпълни обещанието си срещу рекордните тогава 62 милиона евро, а трансферът на португалеца даде началото на \"галактикос\". През 2004 г. той беше преизбран с 94.2% от гласовете, но през 2006 г. се оттегли от поста.", "date": "19-june-2017", "title": "Когато е единен, \"Реал\" (Мадрид) е нерушим, заяви Перес при преизбирането си"}
{"url": "http://www.dnevnik.bg/bulgaria/2017/06/19/2992336_v_telefonen_razgovor_radev_pokani_vladimir_putin_v/", "text": "Президентите на България и Русия Румен Радев и Владимир Путин са провели телефонен разговор днес по инициатива на българския държавен глава, съобщи  към 20 часа българско време. От \"Дондуков\" 2 информираха за разговора половин час преди полунощ, като от съобщението се разбира, че Путин е приел покана от президента за официално посещение в България през 2018 г.В разговора е потвърден взаимния интерес от развитието на сътрудничеството между двете страни в различни сфери, включително енергетиката. Обсъдена е подготовката на съвместни мероприятия, свързани с отбелязването на важни годишнини като 25-годишнината от подписването на Договора за приятелски отношения и сътрудничество (4 август 2017 г.) и 140-годишнината от Освобождението на България, посочват от Кремъл.От администрацията на българския държавен глава съобщиха, че разговорът по повод Деня на Русия (12 юни) е продължил 20 минути и в него.\"По повод навършването на 140 години от края на Руско-турската война от 1877-1878 г. и Освобождението на България, българският държавен глава отправи покана към своя руски колега да направи официално посещение в страната ни през 2018 г. Президентът Путин благодари за поканата и я прие, като точната дата на визитата предстои да бъде уточнена\", се казва в съобщението от \"Дондуков\" 2.Пръв за възможността Путин да бъде на официално посещение в България именно около годишнината от Освобождението , който още през февруари посочи датата като подходяща настоящият държавен глава да покани Путин. Дни по-късно Румен Радев се  и двамата обявиха активизиране на диалога София-Москва. Скоро след това Радев каза, че двамата  за 140-тата годишнина от Освобождението.В съобщението от администрацията на българския държавен глава се казва още, че по инициатива на руския президент е направен преглед на двустранното търговско-икономическо сътрудничество, както и в сферата на енергетиката и \"беше изразено общо желание за тяхното последващо развитие и задълбочаване, без да бъдат политизирани и на основата на взаимна изгода\".\"Руският президент благодари на президента Радев и за приноса му за развитието на двустранните отношения\", посочват още от президентството.в случаите, когато двете страни не са се уговорили да направят това едновременно в уречен час. Освен това всяка държава и институция сама определя на кои събития да придаде гласност.Не един прецедент е имало и за разговорите на Барак Обама с Владимир Путин, като медии и анализатори внимателно изчакваха и двете страни и следяха какво е съдържанието на съобщенията от Кремъл и Белия дом. Често те се разминаваха в акцентите и съдържанието и от комбинирането им се получаваше по-пълна картина.Но разлика от часове за контакт с руския президент винаги привлича вниманието.", "date": "19-june-2017", "title": "В телефонен разговор Радев покани Владимир Путин в България догодина (обновена)"}
{"url": "http://www.dnevnik.bg/sviat/2017/06/19/2992309_pojar_goria_na_pokriva_na_iadrena_centrala_vuv_franciia/", "text": "Пожар избухна на покрива на реактор в ядрената централа Бюже в централната част на Източна Франция, предаде Ройтерс.Пожарът е избухнал в 13.26 ч. по Гринуич на покрива на Пети реактор на централата, която се намира на 35 км от гр. Лион, на брега на река Рона. Пожарникари са пристигнали на мястото и след няколко часа са изгасили пожара, съобщи БТА.При инцидента няма жертви и щети. Датчиците не са отчели повишаване на радиационния фон, съобщи в \"Туитър\" Френска агенция за ядрена сигурност. ", "date": "19-june-2017", "title": "Пожар горя на покрива на ядрена централа във Франция"}
