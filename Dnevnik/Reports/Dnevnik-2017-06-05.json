{"url": "http://www.dnevnik.bg/sviat/2017/06/05/2983664_premierut_na_malta_specheli_vtori_mandat_vupreki/", "text": "Джоузеф Мускат, водач на Лейбъристката партия на Малта, положи клетва като премиер на страната днес, след като беше преизбран на произведените в събота предсрочни парламентарни избори. Мускат обеща да обедини страната след разединилата я предизборна кампания, предаде \"Франс прес\".\"Моят приоритет е да обединя страната. Имаме голям потенциал, но трябва да заличим разделението, което вся тази кампания\", заяви той след клетвената церемония. Много способни хора има и от двете страни на политическия спектър, отбеляза премиерът.Според официалните резултати  печели изборите с 55% от гласовете пред опозиционната коалиция \"Национална сила\", която е получила 44% - същата разлика като при първата победа на лейбъристите през 2013 г., посочва \"Асошиейтед прес\". Избирателната активност в страната с 430 000 жители е била 92 процента.С получената подкрепа се очаква  да получи 39 места от общо 71 в еднокамарния парламент. За пръв път откакто през 1964 г. Малта стана независима от Великобритания, социалдемократическата Лейбъристка партия печели избори два пъти последователно.Мускат свика изборите една година предсрочно с надежда да възстанови легитимността си, след като от разкрития при скандала стана известно, че съпругата му има офшорна компания. Жената на Мускат, Мишел, е обвинявана, че е открила сметка в Панама, за да укрие там подкупи, получени от Азербайджан, припомня АФП. Семейството отрича да е извършвало закононарушения.Сред имената на хората с тайни офшорни сметки в изтеклите документи фигурираше и енергийният министър на Мускат, който също е преизбран, но като шеф на канцеларията на премиера./ БТА", "date": "05-june-2017", "title": "Премиерът на Малта спечели втори мандат въпреки \"Досиетата от Панама\""}
{"url": "http://www.dnevnik.bg/bulgaria/2017/06/05/2983584_borisov_stanishev_i_sakskoburggotski_chernomorieto/", "text": "Трима премиери на България се обединиха около една идея - темата за Черноморието да стане европейски приоритет. Симеон Сакскобургготски, Сергей Станишев и Бойко Борисов участваха в дискусия на тема \"Европа отново на път\", организирана от председателя на Партията на европейските социалисти.\"Черноморският регион е позабравен и в България, и в Европа. По време на председателството може да отправим ясно послание за съвместни инициативи, особено в областта на околната среда, която е приоритет.\" Това заяви пред журналисти Станишев, което бе подкрепено и от другите двама премиери по време на дискусията.След като се обърна към присъстващите със \"скъпи европейци\", Сакскобургготски започна изказването си с препратка към ранните си години. Той заяви, че роден преди 80 години, т.е с цяло поколение преди създаването на Европейския съюз, който е на 60 години. По тази причина Сакскобургготски коментира, че помни времето, когато Европа е живяла разделена - от войни, от политики, от желязната завеса. Премиерът от 2001 до 2005 г. допълни, че мирът не е даденост и това не трябва да се забравя. По думите му България ще председателства съюза във времена на тежки предизвикателства и турбуленции. За пръв път има реален риск младите да се озоват в по-лошо положение от родителите си и за пръв път след Втората световна война единството на Европа е поставено на карта. Като трети проблем той очерта мигрантската криза.\"Отговорът е в човещината и това, какво всеки от нас е готов да даде\", заяви Сакскобургготски, след като цитира папа Франциск. В тази обстановка по думите му България не може само да протестира срещу разделение, а да каже с какво може да допринесе за единството.\".Надеждата ми е, че докато гледаме в бъдещето, в другите планети, няма да допуснем ЕС да се разпадне\", завърши той.\"т\", заяви премиерът от 2005 до 2009 г. Сергей Станишев. По думите му европейските граждани искат повече Европа в няколко направления - повече сигурност, в това число и социална, координиране на икономическите политики, силна външна политика.Той заяви, че в Европа има огромна лична и обществена несигурност заради ежедневния терор, мигрантската криза и растящите социални неравенства.\"\",подчерта Станишев. Призова дебатът в България да не се изчерпва с еврофондовете. И подчерта, че след като чрез тях страната иска солидарност, трябва и да даде, включително и по темата за бежанците.Като организатор той заяви, че резултатът от дискусията в страната може да е шести сценарий за пътя на Европа, различен от петте, представени в бялата книга на Европейската комисия, но такава трябва да се състои. По думите му ЕС не е само общ пазар, а политически съюз, системата обаче е бюрократична и работи бавно, а съюзът се разглежда като наказващ орган.,а е нужна общодържавна визия и позиция. Опита с хумор да представи един от проблемите пред ЕС - тероризма - през последните месеци е изпратил 20-30 съболезнователни писма, като вече се чудел какво да пише, защото трябвало да се проявява творчество. Обобщи, че европейците вече са свикнали с тези новини.Той заяви, че ако се погледнат Балканите, нещата се редуват така: страна членка, страна нечленка, но винаги оттук тръгвали лошите неща.Не може като председателства ЕС, България да иска присъединяването на съседите към ЕС, защото елитите им не са готови, допълни Борисов. Каза, че се обсъжда идеята на обикновените хора от страните държави, които не са членки на ЕС, да се дават европейски паспорти, докато елитите им си направят реформите.Той се съгласи с тезата на другите двама премиери, че Черноморието трябва да стане европейски приоритет. Припомни, че има разработена и Дунавска стратегия, по която \"натиска много Австрия, като България и Румъния са също много активни, но няма черноморска стратегия\".Царят захвана темата с екологията, но то е туризъм, икономика, инфраструктурни проекти. Огромни възможности дава Черно море за този регион. Приветствам идеята да се вкара темата в приоритетите\", коментира Борисов.Какво каза още Борисов за задължителността на влизането в еврозоната и призива му за създаване на армия на ЕС четете .По последната тема го подкрепи изцяло вицепрезидентът Илияна Йотова, която заяви, че е един от най-горещите почитатели на европейски отбранителен съюз. Лидерът на БСП Корнелия Нинова призова, да не се допуска Европа на различни скорости. По думите ѝ през 10-те години членство на България в ЕС Европа е преживяла много кризи – финансова, икономическа, социална, а сега и мигрантска.\"\"По думите ѝ като организатор на дискусията Станишев е хвърлил ръкавицата към нея и Борисов, които трябва да продължат съвместно дебата за бъдещето на Европа и България в нея.Това коментира министърът за българското председателство на Съвета на ЕС Лиляна Павлова. Тя се спря на петте приоритета, които ще са водещи в рамките му - икономическо развитие, социална политика, енергиен съюз, правосъдие и сигурност и външната политика на ЕС за тероризма и мигрантската криза.Министър Павлова отново подчерта, че председателството е шанс за страната да промени имиджа си, но и да докаже, че отговаря на критериите за Шенген. \"Работим усилено за това, но това трябва да се прави интелигентно, без да се шуми много, трябва да сме много внимателни. Това, че не го говорим, не значи, че не работим по темата\", коментира тя по отношение на приемането ни в шенгенското пространство.По думите ѝ вълната на евроскептицизъм се обръща и трябва да се използва този момент, за да се намери най-добрият начин да се отговори на предизвикателствата.На предстоящите срещи на 20 и 23 юни - на външните министри и на Европейския съвет, България влиза \"напълно готова\", без отворени, висящи проблеми, по които трябва тепърва да се търси консенсус.По думите на бившия министър по европредседателството Деница Златева през следващата година страната трябва да даде увереност на ЕС, че може да ѝ има доверие. България не трябва да налага националните си интереси, а да балансира между интересите на всички. Тя изрази недоволството си, че за влизането на България в Шенген се говори не за охрана и сигурност, а за антикорупция, съдебна реформа и Механизма за сътрудничество и проверка. Затова е важно председателството, допълни Златева. Изрази увереност, че страната ще се справи.Ивайло Калфин, специален съветник на еврокомисаря по бюджет и човешки ресурси Гюнтер Йотингер, коментира от своя страна, че предизвикателствата предполагат промяна в ЕС. \"Той няма да остане такъв, какъвто е в момента. Това е със сигурност, но важно е как решаваме въпросите.Нито една държава не може по-убедително да се справи с всички предизвикателство по-добре, отколкото целият съюз като цяло\", отбеляза той.По думите му големият риск е свързан с управлението на еврозоната и оборудването с необходимите инструменти, за да не се разпадне. \"За мен е важно не еврозоната да стане жертва на ЕС, но ЕС да не стане жертва на еврозоната\", коментира Калфин.Министърът на околната среда и водите Нено Димов направи свой превод на темата на дискусията - Europe back on track, което според него е \"Европа пак да влезе в релси\". За своя ресор заяви, че еПредседателят на Комисията по европейските въпроси и контрол на европейските фондове Кристиан Вигенин заяви, че властта дължи обяснение на разбираем език какво е ЕС и какво засяга хората. Да им преведе значението на председателството и да върне темата в обществения и парламентарния дебат.Бъдещето на Европа коментираха и анализатори, и политолози. Според професор Антоний Тодоров рискът пред ЕС е да стане междудържавно обединение, в което страните ще се състезават по националния си егоизъм.Политологът Даниел Смилов заяви, че сценарият за Европа на няколко скорости е най-реалистичен, а за общоевропейска федерация е утопичен. За България третият е най-нежелан, но тя трябва даБългария освен това трябва да се бори да няма дискриминиращи критерии за преминаване от една на друга скорост, като например изискване да има 75% от БВП на развитите европейски държави, което ще постави България за дълго най-назад. По думите му капанът на сегашната ситуация е, че срещу статуквото се създават крайни националисти за излизане от ЕС.Според политолога Мартин ТабаковРесурсите в България по темата за пътя на Европа са четири, заяви политологът Евгений Дайнов. Единият е политическия елит, който няма капацитет да се справи с въпроса сам, интелектуално-академичната общност е вторият, който обаче \"излезе доста хилав\", третият са медиите, но в повечето има ръст на публикациите срещу ЕС и демокрацията, и четвъртият, който се явява от време на време, е революционното крило, което се нарича протестна общност. Дайнов отбеляза, че тя не клати държавата, не са соросоиди или зелени тролове, а се активизира, когато политическият елит се спъне или замотае.,коментира още политологът.\"Революционното крило може да е срещу вашето правителство и да иска оставки, но не е срещу държавата и ЕС\", обърна се той към политиците. Припомни, че в Македония и Молдова например нямат такова крило и \"докато има такъв тип граждани, аз съм оптимист\".", "date": "05-june-2017", "title": "Борисов, Станишев и Сакскобургготски: Черноморието трябва да стане европейски приоритет"}
{"url": "http://www.dnevnik.bg/sviat/2017/06/05/2983641_litva_zapochva_da_stroi_ograda_po_granicata_s/", "text": "Литва започна да строи 45-километрова ограда по границата си с руската Калининградска област, като в граничното село Рамонишкяй днес се състоя церемония по полагането на първия стълб от заграждението, предаде ТАСС.Литовският министър на вътрешните работи обясни, че целта на инициативата е \"защита на икономическите интереси на страната и нейната сигурност\" чрез засилване на \"\".Телената ограда с височина два метра и средства за електронен контрол ще бъде разположена по сухопътната част от границата между Литва и. Предвижда се до края на годината да приключи строителството на съоръжението на стойност 1.3 млн. евро от държавния бюджет.Литва, която на запад граничи само с руския екслав и Балтийско море, има 294.4-километрова граница с Калининградската област, от която 253.7 км минава по суша и вътрешни водоеми. Сред по-нататъшните планове на литовските власти е да издигнат ограда и по границата с Беларус, отбеляза ТАСС.", "date": "05-june-2017", "title": "Литва започва да строи ограда по границата с Калининград"}
{"url": "http://www.dnevnik.bg/biznes/2017/06/05/2983660_ministerstvoto_na_ikonomikata_shte_pomogne_finansovo/", "text": "Заводът за ремонт на авиационна техника \"Авионамс\" АД, който държавата придоби след краха на КТБ, ще получи финансова помощ от Министерството на икономиката, за да изпълни договор за ремонт на 36 вертолета, сключен с Агенцията на НАТО за снабдяване и поддръжка (NSPA).Това се казва в съобщение на ведомството за посещението на министър Емил Караниколов в дружеството, във владение на което държавата встъпи миналия месец. Държавната консолидационна компания спечели организиран от частен съдебен изпълнител търг и плати 29 млн. лв. за дружеството, контролирано преди това от Цветан Василев.На срещата е било подчертано, че ще бъдат положени допълнителни усилия за задълбочаване на сътрудничеството с NSPA и са очертани възможности за предстоящ ремонт на нови вертолети. Дружеството е съхранило всички мощности, необходими за ремонтно-възстановителни дейности на авиационна техника руско производство, която в момента се експлоатира от българските военно-въздушни сили, е констатацията на министерството.\"Авионамс\" разполага със сертификати, издадени от конструктора, които му предоставят възможност за бъдещо разширяване на дейността, се казва в съобщението. Предприятието единствено извън Русия извършва ремонт на вертолети с гражданско и военно предназначение от типа МИ 8, МИ 17 и техните модификации и на самолети от фамилията МиГ и Су. Бившият \"Терем – Георги Бенковски\" е един от най-големите заводи за капитален ремонт и обслужване на летателна техника в Европа.Ръководството на \"Авионамс\" е представило на принципала финансовите отчети, приходите и предстоящите плащания.", "date": "05-june-2017", "title": "Министерството на икономиката ще помогне финансово на \"Авионамс\""}
{"url": "http://www.dnevnik.bg/bulgaria/2017/06/05/2983716_radev_i_kolev_razgovariaha_za_sudebnata_reforma/", "text": "Малко след като пресцентърът на Върховния касационен съд (ВКС) съобщи, че утре , от \"Дондуков\" 2 информираха, че държавният глава е разговарял днес с председателя на другия върховен съд - Георги Колев. Срещата не бе известна предварително.Сред акцентите на срещата между Радев и председателя на Върховния административен съд били сътрудничеството и взаимодействието между държавните органи по хода на съдебната реформа, гарантирането на достъп до ефективно правосъдие за гражданите и фирмите.\"Срещата с председателя на Върховния административен съд е първата от редица планирани работни срещи на държавния глава с представители на съдебната и изпълнителната власт по теми, свързани с реформата в правосъдието\", се казва в съобщението от президентството.Седемгодишният мандат на Колев изтича края на ноември. Висшият съдебен съвет (ВСС) постави вече началото на процедурата по избор на негов заместник като все още няма известен кандидат за поста. Последна дума при назначаването на председател на върховен съд има президентът, който издава указ ако отделен кандидат е получил 17 гласа подкрепа в съвета.", "date": "05-june-2017", "title": "Радев и Колев разговаряха за съдебната реформа"}
{"url": "http://www.dnevnik.bg/gradska_sreda/2017/06/05/2983656_sujuzut_na_hudojnicite_otnovo_protestira_sreshtu/", "text": "Съюзът на българските художници (СБХ) отново протестира срещу  пред НДК. В отворено писмо към институциите те пишат, че премахването на монумента преди Европейското председателство през 2018 е \"абсурдно\" и призовават за отмяна на решението за демонтаж от 2014 г.. \"Точно привилегията на България да председателства Съвета на Европейския съюз е един чудесен повод за ново осмисляне на необходимостта от съхраняване на националната ни памет, история и култура\", посочват оттам.В края на май кметът Йорданка Фандъкова обяви, че \"1300 години България\" ще бъде демонтиран това лято, след като авторът му Валентин Старчев и общински съветници от БСП неуспешно обжалваха решението пред ВАС. СБХ посочва, че решението е в разрез със становищата на специализирания експертен съвет към Министерството на културата и творческите съюзи на художници, архитекти и други експерти.\"Изграденият със съвременни пластически средства, новаторски за времето си паметник носи и до ден днешен в себе си епично внушение, а знаковата му архитектоника - въпреки разрухата - е въздействаща и звучи драматично и съвременно\", пишат от СБХ. Цялото писмо може да прочетете в прикачения файл.", "date": "05-june-2017", "title": "Съюзът на художниците отново протестира срещу демонтирането на паметника пред НДК"}
{"url": "http://www.dnevnik.bg/sviat/2017/06/05/2983773_cherna_gora_oficialno_e_nai-noviiat_chlen_na_nato/", "text": "\"Добро дошла, Црна гора!\" - с този поздрав генералният секретар на НАТО Йенс Столтенберг се обърна в понеделник към черногорския премиер по повод официалното приемане в алианса на най-новата 29-та държава член.Това стана във Вашингтон, където делегация на Черна гора с премиера Душко Маркович и външния министър Сърджан Дарманович подписа Вашингнонския договор - основополагащият документ на НАТО.Томас Шанън, високопоставен представител на Държавния департамент по политическите въпроси, приветства новия партньор и припомни, че властите в Подгорица заделят 1.72% от БВП за отбрана и имат план да достигнат 2% към 2024г.Като заяви, че вратите на НАТО остават отворени за нови членове, отговорили на високите стандарти за членство, той добави, че \"приемането на Черна гора изпраща мощно послание на сила в района и дава ясно да разберат нашите съюзници, че САЩ остават, както винаги, ангажирани с принципа на колективна отбрана съгласно Член 5 на Вашингтонския договор\".Протоколът за присъединяването бе подписан преди година в Брюксел, след което започна процедура за ратифицирането на членството от страните членки. През декември 2016г. Черна гора получи статут на наблюдател на заседанията, а иначе процесът за присъединяване започна през март 2014г., когато Русия анексира Крим и започна да подкрепя въоръжен бунт в Източна Украйна.В Черна гора опозицията, обвинявана от властите, че се ползва с директната подкрепа на Москва, бойкотира ратификацията на членството, а населението е разделено в отношението към присъединяването към алианса.", "date": "05-june-2017", "title": "Черна гора официално е най-новият член на НАТО"}
{"url": "http://www.dnevnik.bg/sport/2017/06/05/2983699_devetima_boksyori_shte_predstaviat_bulgariia_na/", "text": "България ще участва с деветима състезатели на европейското първенство по бокс за мъже, което ще се проведе в Харков между 14 и 26 юни. Единствено в категория до 64 килограма няма да има български представител, тъй като титулярът Айрин Исметов е контузен.Най-големите надежди за златен медал са свързани с 19-годишния Даниел Асенов в категория до 52 килограма. През март тази година той стана европейски шампион за младежи до 22 години, а в колекцията му с отличия има и европейска титла при мъжете от 2015 г.Тинко Банабаков ще представя България при най-леките (до 49 кг), а останалите в състава са Стефан Иванов (до 56 кг), Елиан Димитров (до 60 кг), Симеон Чамов (до 69 кг), Арман Хакобян (до 75 кг), Радослав Панталеев (до 81 кг), Кристиян Димитров (до 91 кг) и Петър Белберов (над 91 кг). Отборът, воден от старши треньора Жоел-Солер Арате и неговия асистент Палми Ранчев, заминава днес за Украйна, където ще се подготвя до началото на шампионата. ", "date": "05-june-2017", "title": "Деветима боксьори ще представят България на европейското в Харков"}
{"url": "http://www.dnevnik.bg/zdrave/2017/06/05/2983519_instagram_e_nai-depresirashtata_socialna_mreja_za/", "text": "\"Фейсбук\" съществува от вече 13 години. Той зададе модела, по който след това процъфтя светът на социалните мрежи в интернет. След експоненциалния успех на този модел, неминуемо се заговори и за ефектите, които има върху хората, защото на практика отвори нова глава в начина, по който се общува и споделя онлайн и на персонално ниво. Проучвания вече доказаха, че новата комуникация има и някои негативни ефекти, но нова британска анкета разкрива, че в общия случай социалните мрежи носят повече тревога, депресивност и негативни емоции на младите хора, отколкото нещо друго.Допитването включва мнението на близо 1500 активни потребители от Великобритания на всички най-популярни социални мрежи - . Анкетираните са на възраст между 14 и 24 години, тъй като фокусът на организацията, провела изследването, е върху ефекта на интернет върху младите хора. Автор е фондацията  и проучването беше цитирано в редица световни медии в края на май, включително в Би Би Си и \"Гардиън\".От петте изследвани социални мрежи \"Инстаграм\" (Instagram) се класира на първо място, като онлайн пространството, което причинява най-много негативизъм и чувство на неудовлетвореност сред младите хора. Това е една от най-бързо рстящите мрежи с вече над 700 млн. потребители от целия свят. В нея могат да се споделят снимки и кратки видео клипове, като съдържанието може да се обработи с различни филтри и ефекти и да добие почти професионален вид.След \"Инстаграм\" по степен на \"вредност\" се нареждат \"Снапчат\" (Snapchat), \"Фейсбук\" (Facebook) и \"Туитър\" (Twitter). Единствената мрежа в тази класация, която излязла с положителна оценка, т.е. предизвиква повече радост отколкото тревожност и депресивност, се оказала  (YouTube).Въпросите в анкетата били подбрани така, че оценката на влиянието да проличи повече на подсъзнателно ниво и чрез здравословното състояние на анкетираните, отколкото чрез личното им мнение. Специално внимание в проучването имало върху нарушенията в съня и психичните терзания на участниците, като те били сравнени и с времето, което младежите прекарват в социалните мрежи.Авторите обясняват негативните конотации с това, че чуждите публикации в социалните мрежи карат хората, и особено подрастващите, да се чувстват по-непълноценни, защото собственият им живот не е толкова шарен и разнообразен, колкото изглежда в социалните мрежи за другите. Според анализа на резултатите в \"Инстаграм\" особено уязвими се чувстават момичетата, защото често сравняват телата си с тези на модели, при които обаче обикновено снимките са силно обработени и нереалистични.Други вредни ефекти върху здравето идват от факта, че голяма част от младежите прекарват прекалено много време от деня си онлайн, включително и в нощните часове, когато би трябвало да спят. Разбиват съня си с това, че масово когато се пробудят през нощта, веднага посягат към смартфона. Наред с това расте опасността и тревожността заради кибер тормоз от връстници и по-възрастни.Не всички изводи от анкетата са лоши, изтъкват авторите й. Заот младите хора социалните мрежи са място, където в труден момент могат да получат емоционална подкрепа от близки и далечни приятели. Те оценяват високо също така и възможността и пълната свобода да изразяват себе си там.", "date": "05-june-2017", "title": "\"Инстаграм\" e най-депресиращата социална мрежа за младите хора, показва британска анкета"}
{"url": "http://www.dnevnik.bg/video/2017/06/05/2983714_video_drugite_novini/", "text": "Водно конче киборг ще ни спасява", "date": "05-june-2017", "title": "Видео: Другите новини"}
{"url": "http://www.dnevnik.bg/sviat/2017/06/05/2983751_policiiata_obiavi_imenata_na_teroristite_ot_london/", "text": "Британската полиция започна да обявява имената на тримата терористи, извършили кървавото нападение в центъра на Лондон в съботната вечер. на 27 години е първото име, разпространено от органите на реда. Засега е известно, че той е работел в публичния транспорт на столицата, женен е с деца и от няколко години е живял в Баркинг, Източен Лондон.Бут е от пакистански произход и преди време е бил герой в документален филм на Channel 4 за ислямски екстремисти с връзки с вкарания в затвора проповедник Анджем Чудари, разказва Би Би Си. Той е бил известен на службитеза сигурност, но те не са разполагалис информация за подготвяно нападение или атентат с негово участие.Вторият от тримата застреляни нападатели е 30-годишният . Той е известен още като Рашид Елхдар. Не е известен на полицията с някаква незаконна дейност. Редуан е твърдял различни неща за произхода си, включително че е мароканец и либиец.Полицията продължава работата по установяване самоличността на третия терорист.По-рано днес ирландският премиер Енда Кени заяви, че единият от тримата нападатели е живял известно време в страната, но не е привлякъл вниманието на службите. Името му не бе съобщено, но държавната телевизия RTE цитира полицейски източници, според които става дума за марокански гражданин на около 20-30 години, живял в Ирландия със съпругата си. Тя вече е арестувана от британската полиция.Медиите в страната спекулираха, че съпругата му е родена или справо да пребивава в Шотландия, а мароканецът се е възползвал от ирландска работна виза, за да се събере със семейството си.", "date": "05-june-2017", "title": "Полицията обяви имената на терористите от Лондон"}
{"url": "http://www.dnevnik.bg/bulgaria/2017/06/05/2983730_poseshtenie_na_putin_v_bulgariia_bi_zazdravilo/", "text": "Едно официално посещение на руския президент Владимир Путин в България би помогнало за заздравяване на дипломатическите отношения между двете държави, смята вицепремиерът и министър на външните работи Екатерина Захариева.В интервю за Би Ти Ви външният министър заяви, че няма доказателства за хибридна война, която Русия да води спрямо България, \"но не бива да си затваряме очите\". Захариева даде пример с данните, че е имало руска хакерска намеса в изборите във Франция, както и при тези в Съединените щати. Тя припомни и множеството хакерски атаки и преди президентските избори в България. \"Хибридната война и фалшивите новини пречат за развитието на отношенията ни\", обобщи Захариева.В интернет се води опасна хибридната война, там се радикализират младите хора, смята тя. Според нея има тревога сред европейската общественост заради зачестилите атентати.\"Най-важните изводи, които сме си направили - да се изготви така наречената \"мека сигурност\". Това означава сближаване. Трябва да се съдейства по всякакъв начин за изкореняване на групировките, които са свързани с тероризъм. Означава и образование, по-голяма свързаност, възпитание в толерантност към различията и към религиите\", коментира Захариева.Според нея е важно да бъдат прекратени източниците на финансиране на терористичните групировки - незаконен трафик на хора, на културни ценности и на гориво.Екатерина Захариева потвърди, че пострадалият при терористичния атентат в Лондон българин е в стабилно състояние в болница. По-късно е станало известно, че българка се е намирала в района на атаката, семейството й е подало сигнал, че не може да се свърже с нея, но жената по-късно е била открита. Екатерина Захариева отказа да назове името и подробности около двамата българи.\"Нашият посланик в Лондон поиска разрешение да се срещне с мъжа в болницата, до момента все още чакаме\", добави вицепремиерът. \"За момента нямаме информация за други пострадали български граждани\", заяви тя.", "date": "05-june-2017", "title": "Посещение на Путин в България би заздравило дипломатическите отношения, смята Екатерина Захариева"}
{"url": "http://www.dnevnik.bg/sport/2017/06/05/2983732_muri_vavrinka_nishikori_i_chilich_dopulniha_finalnata/", "text": "Световният номер 1 Анди Мъри, шампионът от 2015 г. Стан Вавринка и поставеният под номер 8 Кей Нишикори се класираха за четвъртфиналите на \"Ролан Гарос\".Мъри изигра най-убедителния си мач от началото на турнира и победи без особени трудности голямата надежда на руския тенис Карен Хачанов. Шотландецът се наложи с 6:3, 6:4, 6:4 след два часа и четири минути игра.Шотландецът допусна два пробива при единствените две точки за пробив, които се откриха пред Хачанов, но в същото време реализира пет от своите девет и нито за момент не изпусна мача от контрол.Лидерът в световната ранглиста беше изключително стабилен, като спечели 72% от точките в своите подавания и допусна едва 14 непредизвикани грешки срещу 38 на 21-годишния руснак.Мъри достигна до финалната осмица на \"Ролан Гарос\" за седми пореден път и общо осми при десетте си участия в Париж. В опит да се класира за четвърти полуфинал в последните четири години той ще се изправи срещу Нишикори.Японецът започна катастрофално осминафиналния си двубой срещу Фернандо Вердаско и загуби първия сет на нула, но след това намери верния ритъм и спечели с 0:6, 6:4, 6:4, 6:0 след два часа и 34 минути игра.Испанецът стоеше много добре на корта в първите три сета, но не издържа физически. 33-годишният левичар отпада в осминафиналите в Париж за шести път при 14-ото си участие. \"Ролан Гарос\" остава единственият турнир, в който той не е достигал финалната осмица.Вавринка стигна четвъртфиналите на червените кортове във френската столица за трета поредна година. Шампионът от 2015 г. отстрани последния останал представител на домакините - Гаел Монфис, след успех със 7:5, 7:6 (7), 6:2.Двамата изиграха много оспорвани и изтощителни два сета, които продължиха повече от два часа. В първия Монфис водеше с пробив и 4:2, но загуби пет от следващите шест гейма.Във втората част французинът проби още в първия гейм, но отново изпусна предимството си. В последвалия тайбрек той навакса пасив от 3:6 и спаси общо четири сетбола, но при петия се пропука.В третата част съпротивителните сили на Монфис свършиха и Вавринка бързо натрупа два пробива аванс, за да сложи точка на спорта след два часа и 43 минути игра.Швейцарецът, който преследва трети пореден полуфинал в Париж, ще играе в следващия кръг с поставения под №7 Марин Чилич. Хърватинът премина най-бързо от всички през осминафиналите, след като съперникът му Кевин Андерсън се отказа заради контузия при резултат 3:6, 0:3.Вчера бяха излъчени четвъртфиналните двойки в долната половина на схемата. Те ще противопоставят носителя на рекордните девет титли от \"Ролан Гарос\" Рафаел Надал срещу Пабло Кареньо Буста и миналогодишния шампион в Париж Новак Джокович срещу Доминик Тийм.", "date": "05-june-2017", "title": "Мъри, Вавринка, Нишикори и Чилич допълниха финалната осмица на \"Ролан Гарос\""}
{"url": "http://www.dnevnik.bg/sviat/2017/06/05/2983748_izrael_planiral_da_izpolzva_atomna_bomba_prez_1967_g/", "text": "Анализирайки документите, с които разполага и разговорисе с Яаков, Коен заключава, че Израел едва ли е възнамерявал сериозно да използва подобно оръжие. Показанията на събеседника обаче сочат, че близкоизточната държава е имала ядрено оръжие по това време.Политиката на Израел относно  е нито по потвърждава, нито да отрича, че го притежава. Смята се обаче, че е възможно страната да складира няколкостотин бомби. Представители на израелските власти са давали сигнали, сочещи че Тел Авив разполага с атомни оръжия, а бивш служител, работил в ядрен реактор, беше осъден на 18 години затвор, след като предоставени от него изображения на предполагаемите израелски оръжия се появиха в британски вестник през 1986 г.Според заместник-министъра и бивш посланик на Израел в САЩ, Майкъл Орен, който е и историк, изследвал шестдневната война, това не се е случило. Той отхвърля и доклада на Коен като несериозен и основан само на един източник. Орен смята, че в десетките, стотици хиляди документи, публикувани от войната, нито дин ред не потвърждава тази версия. Коментарът на външното министерство в Тел Авив все още се очаква.Проектът е част от международния център \"Удроу Уилсън\", носещ името на американския президент по време на Първата световна война.", "date": "05-june-2017", "title": "Израел планирал да използва атомна бомба през 1967 г., твърди американски институт"}
{"url": "http://www.dnevnik.bg/sviat/2017/06/05/2983199_djeims_komi_se_izpravia_na_istorichesko_izslushvane_v/", "text": "Джеймс Коми, бившият директор на ФБР, се изправя в четвъртък пред комисията по разузнаване към американския Сенат на изслушване за това защо е бил уволнен от президента Доналд Тръмп. Свидетелските му показания може да се превърнат в един най-драматичните моменти в модерната политическа история на САЩ.Изборът на място изглежда изненадващ, тъй като ресорната сенатска комисия за ФБР е правната, надзираваща министерството на правосъдието, което управлява бюрото и по чиято препоръка президентът Доналд Тръмп го отстрани от поста.Но и пред сенаторите от комисията по разузнаване ще бъдат повдигнати въпроси дали е вярно, че Тръмп се е опитвал да го убеди са прекрати т.нар. руско разследване, искал ли е от Коми деклариране на лична лоялност и разкривал ли е той на президента дали има разследване срещу него - отговор, който директорът на ФБР няма право да дава.Тръмп отрича да е оказвал подобен натиск, но сподели, че още преди това си нарочил Коми за уволнение, защото бил \"фукльо\" и лошо управлявал ФБР.", "date": "05-june-2017", "title": "Джеймс Коми се изправя на историческо изслушване в Сената тази седмица"}
{"url": "http://www.dnevnik.bg/bulgaria/2017/06/05/2983156_toplo_s_prevaliavaniia_v_zapadna_i_centralna_bulgariia/", "text": "Времето в понеделник ще е предимно слънчево, според прогнозата на Националния институт по метеорология и хидрология. Около и след обяд, главно в Западна и Централна България отново ще се развива купеста и купесто-дъждовна облачност На много места там ще има краткотрайни валежи от дъжд с гръмотевици и временно усилване на вятъра.Пооблачността ще се разкъсва и намалява до предимно слънчево. Ще духа слаб до умерен вятър от изток-североизток. Максималните температури ще са 20-23°. Температурата на морската вода е 19-22°. Вълнението на морето ще бъде 2-3 бала.В планините от Западна и Централна България ще се развива купесто-дъждовна облачност и ще има краткотрайни валежи с гръмотевици. Вятърът ще е слаб до умерен, предимно от югоизток. Максималната температура на височина 1200 метра ще е около 19°, на 2000 метра – около 14°.Въввремето ще продължи да е предимно слънчево. Около и след обяд над планините и планинските райони в Западна България и на отделни места ще превали и прегърми. В  повече слънчеви часове ще има над Източна България, над Западна и Централна ще има краткотрайни валежи, придружени с гръмотевици. В  и в източните райони на много места ще превали и прегърми. Вятърът ще е със северна компонента и температурите ще се понижат с 2-3 градуса.", "date": "05-june-2017", "title": "Топло, с превалявания в Западна и Централна България"}
{"url": "http://www.dnevnik.bg/sviat/2017/06/05/2983195_isliamska_durjava_poe_otgovornost_za_atakata_v_london/", "text": "И\"Ислямска държава\" пое отговорност за нападението в Лондон чрез изявление в собствената си \"информационна агенция\" \"Амак\" (Amaq).Макар терористичната групировка да , за да обяви  с няколко други атаки, все още няма доказателства, че тя действително е свързана с лондонските нападатели.Съобщението идва близо 24 часа по-късно, което е необичайно дълго за \"\", отбелязва експертът по ислямистки терористични групировки Рухмини Калимаки.Британската полиция ще разпространи имената на тримата атентатори, които убиха  \"възможно най-скоро, след като това стане оперативно възможно\", съобщиха от Скотланд ярд. Осем минути след първия сигнал за инцидента на моста  тримата мъже. Претърсванията на още четири обекта продължават.Тримата мъже се врязаха с ван в пешеходци на \"Лондон бридж\", а малко след това и нападнаха с ножове минувачите. Дванадесет души бяха задържани във връзка с , един е бил освободен. Четирима мъже и седем жени още са арестувани.Големите издания в Обединеното кралство продължават да не публикуват имената на нападателите или на лица, евентуално свързани с атаките.", "date": "05-june-2017", "title": "\"Ислямска държава\" пое отговорност за атаката в Лондон"}
{"url": "http://www.dnevnik.bg/sviat/2017/06/05/2983470_shte_dovedat_li_britanskite_izbori_do_referendum_za/", "text": "За политическите лидери в Северна Ирландия британските избори са референдум за това дали гласоподавателите искат да са част от Обединеното кралство или от съседна Ирландия. Британският вот за напускане на Европейския съюз увеличи залога в дългия и поляризиращ спор за статута на Северна Ирландия. Притесненията, че  ще създаде \"твърда\" граница с члена на ЕС Ирландия дадоха нов тласък на ирландския национализъм и на мечтата му за  без британско влияние.Това на свой ред притесни подкрепящите оставането в кралството, които подкрепят британското управление и се опасяват, че мнозинството им се изплъзва в региона с население 1.8 милиона души.И в двете общности идеята за нова, твърда граница с Ирландия извиква у някои болезнените спомени за наблюдателниците и пропускателните пунктове на британската армия, разпръснати по границата по време на десетилетията сектантско насилие, което доведе до хиляди жертви.\"За привържениците на съюза и за Северна Ирландия залогът не може да е по-голям\", каза миналия месец досега изпълнявалата длъжността първи министър Арлийн Фостър на откриването на кампанията на ръководената от нея Демократична юнионистка партия.\"Парламентарните избори... са неизбежно референдум за мястото на Северна Ирландия в Обединеното кралство\", обясни тя и даде тласък на безпокойството на предимно изповядващите протестантството юнионисти, че може да се окажат уязвимо малцинство в една обединена Ирландия, която е предимно католическа.Изборите \"ще се разглеждат в много голяма степен като барометър за \", каза Джери Адамс, председател на националистическата партия  - бившето политическо крило на Ирландската републиканска армия – на митинг, който се проведе миналата седмица.На вота в четвъртък британските гласоподаватели ще изберат 650 депутати в парламента в Лондон. Битката между консерваторите на премиера Тереза Мей й лейбъристката опозиция на Джеръми Корбин може и да е водеща тема в кампанията из страната, но не и в Северна Ирландия. Консерваторите нямат шанс да спечелят депутатско място в региона, а лейбъристите не участват в тамошните избори заради историческия си съюз с националистическата Социалдемократическа и лейбъристка партия.Вместо това по-голямата част от северноирландските гласоподаватели ще избират между националистически и юнионистки партии, често представени с плакати, маркирани с ирландски трикольор или с британското знаме.Битката между националистите и юнионистите дали Северна Ирландия трябва да се обедини с Ирландия или да остане част от Великобритания отприщи насилие, продължило 30 години и започнало през 1996 г. В конфликта загинаха 3600 души. Сделка, сключена през 1998 г., създаде правителство с участието на различни сегменти от политическия живот, което обаче не успя да излекува сектантските разделения, все още определящи политиката в тази част на Великобритания.Никой не очаква завръщане към насилието от времето на т.нар.  в Северна Ирландия (продължилият 30 години конфликт в Северна Ирландия – бел. ред.), сектантското напрежение периодично се превръща в бунтове.През 2015 г. \"Шин фейн\" спечели четири от осемнайсетте места в северноирландския парламент, като получи 24.5% от вота. В най-добрите си времена партията може да спечели най-много осем. Демократичната юнионистка партия спечели осем места с 25.7 на сто от вота и се надява да спечели 10. Докато \"Шин фейн\" отказва места в британския парламент, юнионистката партия може да придобие голямо влияние, ако консерваторите на Мей не получат добри резултати и се нуждаят от гласовете на традиционните си съюзници.Точно толкова важно, колкото броенето на местата в северноирландската политика, ще е относителната сила на общия вот за националисти и юнионисти. Националистите ще се надяват, че ще намалят преднината между двеста и осемдесетте хиляди, гласували за партиите си на последните избори за парламента в Уестминстър, и триста и шейсетте хиляди, поддържали юнионистите. \"Това е просто игра на числа, каза Алекс Кейн, колумнист за най-големия юнионистки вестник \"Белфаст телеграф\". Нищо друго няма значение.\"Възходът на ирландския националистически вот в регионалните избори през март – първите от вота за  насам – драматично показа как референдумът е променил политическите сметки в Северна Ирландия.Докато юнионистите запазиха преднината си пред \"Шин фейн\", преднината им се стопи от 36 000 на 1200 гласа и съответно от 10 места до едно в парламента с 90 депутати. Юнионистите бяха изумени, когато изгубиха мнозинството си в регионалния парламент за първи път от подялбата на Ирландия през 1921 г.За националистите това показа, че денят, когато демографските тенденции им позволяват да засенчат юнионистите, може да дойде много по-скоро, отколкото са очаквали, и даде тласък на исканията за референдум за обединяването на Ирландия, позволен според мирното споразумение от 1998 г. \"За тях (\"Шин фейн\") сега е дошъл моментът да прокарат (вота за) единството, който никога не са си мислели, че ще дойде\", обяснява Кейн.Както и в Шотландия, решението дали такъв референдум да се проведе е на британското правителство. Същевременно също като в Шотландия националистите вярват, че демонстрация на силна подкрепа може да направи отказа на правителството политически невъзможен.В миналото анкетите са показвали силно мнозинство в подкрепа на оставането във Великобритания, но Брекзит промени много от основните положения в северноирландската политика. \"Можем да кажем, че съюзът е в безопасност сега, но не можем да лежим на стари лаври и да казваме, че винаги ще е стабилен и в безопасност\", каза Дъг Бийти, кандидат от втората най-голяма юнионистка партия, Ълстърските юнионисти.За много юнионисти вотът през март беше момент на осъзнаване и някои гласоподаватели казаха, че планират да застанат зад юнионистки партии, за да предотвратят разпад на съюза. \"Хората се изплашиха\", каза осемдесетгодишният Хенри Маклолин – пенсиониран строител, гласувал за Демократичната юнионистка партия заради опасенията, че вълната на възход за \"Шин фейн\" може да остави юнионистите в обединена Ирландия против волята им. \"Брат ми е на 83 години и никога не е гласувал, а сега гласува за първи път, защото е уплашен.\"От другата страна няколко националистически гласоподаватели в Белфаст казаха, че Брекзит и възможността за \"твърда\" граница с Ирландия ги е окуражила да се откажат от скрупулите си заради някогашните връзки между \"Шин фейн\" и ИРА, обвинявана за близо половината смъртни случаи по време на \"Проблемите\".\"Не съм 100 процента зад тях\", каза Елизабет Бойл, гласоподавател на \"Шин фейн\" и финансов администратор на възраст между 40 и 50 години. Тя отбеляза, че подобно на много от приятелите си се е притеснила заради Брекзит. \"Ако не гласувам за тях обаче, Демократичните юнионисти ще влязат (в парламента).\"Вотът може да попречи на опитите да се издейства споразумение между \"Шин фейн\" и Демократичната юнионистка партия за съставяне на ново регионално правителство и да се избегне първото завръщане към пряко управление от Лондон от десетилетие насам.Тази вероятна политическа безизходица се случва в същия момент, в който Брекзит заплашва да причини сътресения на икономиката, конституционния статут и границата с Ирландия. \"Ще има дълбоко замразяване\", предположи базираният в Белфаст историк и политически коментатор за опитите да се формира нова регионална администрация. \"Няма да има никакво раздвижване.\"", "date": "05-june-2017", "title": "Ще доведат ли британските избори до референдум за обединение на Ирландия"}
{"url": "http://www.dnevnik.bg/analizi/2017/06/05/2965137_ostoinostiavane_v_zdravnata_sistema_tova_e_nevuzmojno/", "text": "От поне 15 г. някой въведе в здравната система термина \"остойностяване\" – даже в два контекста. Той звучеше така икономически и почти революционно, та бързо намери място в речника на здравните администратори. Както написа обаче проф. А. Гудев, в. \"Сега\", \"\"Употребата на \"остойностяване\" периодично се съживява – с поредните опити за здравна реформа. В първия контекст се има предвид заплащането на труда на лекаря.По принцип в пазарната икономика цената на труда се определя само от търсенето и предлагането. Или - работодателят обявява работно място с определени условия и заплата, а работникът има свободата да приеме или не. Така е било и още е в целия познат свят. Между другото и в \"непазарната икономика\" беше същото – само че в нея единствен работодател беше държавата.Много експерти смятаха и смятат, че трудът на лекаря е нещо специално и за неговото заплащане трябва да има някакви особени правила. Така създадоха термина \"остойностяване на лекарския труд\".И с него веднага навлизаме буквално в бездна от проблеми.Въпрос: за какво плащаме на лекаря – за усилията или за резултата от тях? Повечето умни хора разбира се, биха отговорили, че за резултата. Така възниква проблемът за Какъв е резултатът? Най-общо: спасен живот, възстановени (напълно или частично) функционални възможности, намалени страдания.Добре – но кой може да определи стойността на един човешки живот? Има интересни изследвания на тази тема, дори илюстрирани графично: след раждането тази стойност стръмно нараства от 0 до максимума си - 1.45 на 25 г., след което плавно намалява до - 0.4 на 90 г. Или загубата на живот на млад човек е значително по-важна от тази на по-зрял. Но това са относителни величини, използвани в някои здравни анализи. Никой не е посмял да ги трансформира в конкретни парични измерители.Застрахователите, като хора реалисти, поставят въпроса по-конкретно. При застраховка живот (при определени условия), в случай на смърт заплащат на застрахованите сума примерно 35 000 лв. (наши компании) до $ 1 000 000 (чужди). Значи и един спасен от лекаря живот струва толкова? А защо толкова, а не пет или десет пъти повече? Или по-малко? А ако са спасени пет, или примерно петдесет живота - в цялата кариера на лекаря? А кой да ги плати – самият спасен, близките (кои точно?), наследниците, обществото? Достигаме до задънена улица.Може би ще е по-лесна оценката на възстановените функционални възможности? Има различни оценки на недееспособността. Според едни изследвания, ако пълната дееспособност приемем за единица, при загуба на един крайник тя намалява в диапазона 0,01 - 0,25; при загуба на два - 0,30 – 0,45; на три - 0,51 - 0,75 и т.н. Други изследвания обективизират състояния: болки в гърба, безплодие, незадържане на урина и много, много други. Е – ако лекарят предотврати някои от тези състояния или страдания, трябва да получи възнаграждение? А колко струва 25 г. живот без една ръка? Или - 50 г. - с \"болка в гърба\"?Отново задънена улица.Значи – за съжаление не можем да плащаме за резултата от труда на лекаря – защото просто не знаем как да го измерим и превърнем в пари.Остава възможността за може би по-леснотоКакви са усилията на лекаря: поставяне на диагноза и лечение и/или хирургична интервенция. Как да ги измерим?И тук теорията и практиката мълчат. Зад простия на външен вид акт \"погледна ме, преслуша ме, почука ме тук-там и отсече: \"пневмония\", стоят много години обучение, дълга практика, допълнително четене/обучение. И – интуиция. Сред по-старото поколение медици още се разправя историята за лекаря супер-диагностик, който с гръб към пациента, само по говора и движението му поставял диагнозите си. Това е да кажем фолклор от до-ехографската епоха.Сериозното е, че никой по света не е могъл да каже (и най-важното - да докаже), че поставянето на една диагноза струва Х долара/евро/лева. Аналогична е ситуацията с оценката на хирургичните интервенции – от най-простата до най-сложната.Какво може и е направено? Например у нас.Експерти от Българския лекарски съюз наричат остойностяване следния подход:Избира се базисна единица - \"общ медицински преглед\". За всяка друга медицинска дейност се въвежда коефициент, цифрово изражение на вложения в нея физически и интелектуален труд спрямо този в базисната единица. Определят се и коригиращи коефициенти, отразяващи условия за работа и параметри на пациента. Общият коефициент за тежест се определя от базисния коефициент и сумата на произведенията на коригиращите коефициенти с базисния. Сумата от коефициенти на всички медицински дейности образува тоталния коефициент за тежест на клиничен случай.Но това още далеч не е \"остойностяване\", а само определяне на съотношения между сложността на различните медицински дейности. Остава да се направят две неща: да се изготви номенклатура на хилядите медицински дейности; за всяка дейност да се изготвят коригиращите коефициенти. Когато всичко това стане готово, остава да се направи най-простото (или всъщност най-сложното): да се определи заплащането за базисната единица \"общ медицински преглед\". Нататък заплащането на останалите дейности е въпрос на елементарни пресмятания. Защо \"най-сложното\"?Както посочих, не разполагаме с никакви инструменти за да определим количеството физически и интелектуален труд в този \"общ медицински преглед\". И не знаем как да го заплатим. Остава да приемем някаква величина, базирана на съществуващата в момента икономическа ситуация. Или – да се върнем към основата - пазарното определяне на цената на труда.Значи - терминът \"остойностяване\" на труда на лекаря е по начало безсмислен.Във втория контекст \"експерти\" наричат остойностяване изчисляването на разходите за лечение на пациент. Опит в тази насока беше Постановление № 57 от 16 март 2015 г. за приемане на методики за остойностяване и за заплащане на медицинската помощ. Методиките на здравната каса обаче се базират на различни видове осреднявания на отчетени разходи за минал период. Така терминът \"остойностяване\" в тях е абсолютно некоректен – става дума за определяне на цена на труда (на лекарите в извънболничната помощ) и на цена на продукта \"болнично лечение\". И то не пазарни, а монополни.Грамотният икономически термин е Или – анализ: колко струва на конкретна болница лечението на пациент А.Б.В.?Тук нещата са прости: трудът на лекаря (и на медицинския персонал изобщо) се оценява според заплатените възнаграждения. За лечението се правят още много разходи: за медикаменти и консумативи, за храна, за т.н. стопански разходи (енергия, амортизации, охрана, транспорт) и много други. Включването на частички и от тези разходи формира \"себестойността на лечението на пациент\" – конкретно за пациент А.Б.В. или средно – за група еднотипни пациенти – на ниво отделение, болница или държава.Има отделна икономическа област \"себестойност на продуктите\". В нея са разработени подходи за избор на включените видове разходи и множество методи за тяхното конкретно изчисляване. Те могат и трябва да се използват и в медицината. И то без да се използва неясния термин \"остойностяване\".Проф. Гудев обръща внимание на един друг резултат от труда на лекаря – удовлетворението на пациента: \"лесно е да отчетеш броя процедури, но е много трудно да отчетеш времето, което е прекарал лекарят в разговор с пациента и фамилията му\". И наистина – лекарят не е машина, която съобщава диагнозата на пациента, респ. на близките му. Защото може би ще дойде момент, когато ултра и супер-компютри ще заместят лекаря в съобщаването (а може би и в определянето?). Но половината (условно) от работата му всъщност започва от тук нататък: прогноза – близка и далечна, съвети, режими, утешения, друго какво? Тук икономическите подходи са определено неприложими. В номенклатурите на медицинските дейности, стандартите, клиничните пътеки и в други документи просто няма раздел \"разговор с близките на пациента\". Тепърва трябва да се търси дефиниция на изяви като емпатия, състрадание, съчувствие, подкрепа. Нататък - да се търсят начини за тяхното формализиране, включване в \"дневния ред\" на лекаря, подкрепа, стимулиране и т.н.Опитите за \"остойностяване\" се базират на стремежа да се измери и адекватно възнагради трудът на лекарите. \"Лошото\" е, че те се занимават с висшите човешки ценности – с живота и здравето, които са по дефиниция неизмерими. Значи – трябва да се примирим и да спрем да \"остойностяваме\" неостойностими неща. Просто трябва да заплащаме на лекарите ни (наред с учителите ни) едни от най-високите възнаграждения. Разбира се, според съществуващия в страната стандарт.Друг е въпросът, че конкретните системи за заплащане могат да стимулират извършването на едни медицински дейности и да неглижират извършването на други – също така необходими.  Намирането на балансирани системи за заплащане, максимално полезни за пациентите и силно стимулиращи лекаря, е висшето изкуство на здравния мениджмънт. По света, дано и у нас.", "date": "05-june-2017", "title": "\"Остойностяване\" в здравната система – това е невъзможно"}
{"url": "http://www.dnevnik.bg/sviat/2017/06/05/2983203_teroristichnata_ataka_v_london_nai-vajnoto_koeto_e/", "text": "Седем жертви, 48 ранени (от тях 21 са в тежко състояние), трима застреляни нападатели – това е черната статистика от терористичното нападение на мюсюлмански екстремисти в съботната вечер в центъра на Лондон. Това е третата атака за последните 3 месеца, извършена 2 седмици след бомбения атентат в Манчестър и едва 5 дни преди извънредните парламентарни избори във Великобритания този четвъртък., но до ранните часове на понеделник полицията не бе разкрила самоличността на нападателите и дали са част от мрежа. Премиерът Тереза Мей заяви, че това е част от нова вълна, в която терористи имитират терористи от предишни атаки.Всичко започва , когато бял микробус, нает скоро от нападателите, преминава с висока скорост по моста \"Лондон бридж\" от север на юг, покосявайки по пътя си пешеходци.След това микробусът се блъсва близо до моста, от него изскачат тримата терористи и започват да нападат с ножове хората в района на \"Бороу маркет\", пълен в почивната вечер с хора по заведенията и с туристи.Полицията получава сигнал за инцидента на моста в 22:08, патрулите пристигат бързо и 16 минути след началото на атаката нападателите са застреляни.Тримата носят имитации на жилетки с експлозиви на атентатори-самоубийци, вероятно за да намалят вероятността някой бързо да ги спре, докато сеят смърт по улицата и заведенията.По официални данни 8 полицаи са изстреляли 50 куршума, за да спрат атентаторите – необичайно за Великобритания количество муниции, особено предвид това, че наоколо е пълно с бягащи цивилни.Един от цивилните е ранен от куршум в главата, но без опасност за живота.90 минути след атаката полицията я обявява за терористичен инцидент.Обширен район около моста и \"Бороу маркет\" е обкръжен с кордон, на местните бе наредено да не напускат жилищата си, туристи бяха допуснати да се върнат в хостели и хотели чак в неделя около обед, метростанцията отвори в понеделник сутринта.Полицията арестува в неделя 12 души в Източен Лондон във връзка с атаката, репортер на \"Ройтерс\" видя да откарват 4 жени.Антитерористичните сили смятат, че няма други атентатори освен тримата застреляни, но продължава проверката дали те са били част от по-широка мрежа и планиране.Тереза Мей заяви, че няма пряка връзка между експлозията в Манчестър и нападнедието на моста \"Уестминстър\" през март, в които загинаха общо 27 души.Политическите партии (без( антиевропейската UKIP) спряха предизборните си кампании, те вероятно ще бъдат подновени в понеделник.Очакват се подробности за самоличността на жертвите. Засега роднини обявиха името на  Кристин Арчибалд, а външният министър на  потвърди, че сред убитите има негов сънародник, седмина французи са ранени, четирима от тях са в критично състояние, един французин още се издирва. Поне един  е ранен и има съобщения за втори пострадал.  е с тежки наранявания.Центърът за анализ на тероризма към МИ-5 реши да не повишава нивото на терористична заплаха до максималното заради преценка, че няма терористи, които да са издирвани заради нападенията.Великобритания ще почете жертвите и пострадалите с едноминутно мълчание във вторник, 6 юни, в 11 часа сутринта. Знамената ще останат спуснати наполовина до вторник вечерта.", "date": "05-june-2017", "title": "Терористичната атака в Лондон – най-важното, което е известно"}
{"url": "http://www.dnevnik.bg/politika/2017/06/05/2983193_vse_oshte_niama_pravila_za_integraciia_na_bejanci/", "text": "Вече близо два месеца в България няма механизъм за интеграция на бежанци у нас. До това положение се стигна, след като служебното правителство на Огнян Герджиков отмени предишната наредба, уреждаща условията за социализиране в обществото на хора, получили статут у нас и изготви нов проект, който обаче така и не беше гласуван.В момента по него никой не работи - нито се доразработва, нито се прави нещо за приемането му, показа проверка на \"Дневник\". Официално становище от двете отговорни министерства - на труда и социалната политика и на вътрешните работи липсва. Неофициално от ведомствата казват, че все още нямат представа какво ще се предприеме във връзка с проектонаредбата.Предишните текстове бяха гласувани от кабинета на Бойко Борисов през 2016 година и предвиждаха получилите статут да сключват споразумение за интеграция с общината, в която са решили да живеят. След случаите в Елин Пелин и Белене, при които местните хора отказаха да приемат семейства с бежански статут и създалото се напрежение,  обяви, че текстовете са неработещи и по настояване на президента Румен Радев наредбата беше отменена. Тогава беше даден срок за изготвянето на нова, която обаче така и не беше гласувана. Отмяната на документа беше едно от предизборните обещания на БСП.Сред акцентите на  бяха въвеждането на повече задължения за кметовете, индикатори за оценка на ефективността от интеграцията, интеграционна книжка и задължения за повече институции, свързани с интеграцията на бежанците, получили закрила у нас.Защо не се е стигнало до приемането на изработения от служебния кабинет документ, или до връщането на предишните разпоредби, не е известно. От края на миналата година търсещите закрила у нас са намалели драстично и все по-малко хора биват задържани при опит да влязат или във вътрешността на страната. Бройката на спрените при опит да излязат остава по-висок, но и те са значително по-малки.Наскоро кабинетът предложи да има \"зони за движение\" на мигрантите - т.е. да имат ясно определени места, които да не могат да напускат. Мотивът за ограничението е - да се контролира къде се намират чужденците, за да не застрашават националната сигурност.", "date": "05-june-2017", "title": "Все още няма правила за интеграция на бежанци"}
{"url": "http://www.dnevnik.bg/skorost/2017/06/05/2976295_shel_si_porucha_dizainerski_stancii_za_zarejdane_s/", "text": "Дъщерната компaния на \"БМВ груп\" - \"Дизайнуоркс\", и \"Шел\" влязоха в сътрудничество, за да разработят иновативна водородна станция, която ще е лесна за откриване и употреба. Тя е кръстена \"Оазис\" и за момента е само идеен проект, съобщиха от петролната компания.За разлика от колонките на бензиностанциите днес, които са под формата на буквите H или L, водородната станция има подобен на колона дизайн. Тази форма позволява да заема малко място и да се забелязва отдалеч.Дизайнът на водородната станция на \"Шел\" е максимално изчистен, като всички механични части са скрити за окото. Тя е снабдена с голям информационен екран и иновативен накрайник за зареждане, снабден с дисплей, даващ напътствия към потребителя за процеса на зареждане.Светлинната концепция насочва потока на превозните средства, като предоставя прецизна и ясна информация дали станцията е заета и за оставащото време на зареждане. Екранът на предната страната на колонката предоставя ясна и леснодостъпна информация.\"Оазиз\" използва нов механизъм за захващане и заключване за накрайника за зареждане, който предлага изключително интуитивен начин за изваждане и връщане на накрайника. Считан за горивото на бъдещето, водородът все още е в началото на навлизането му в автомобилите. За момента серийни модели на водород имат само ,  и .По същество става дума за електромобили, които имат на борда си горивни клетки. В тях става химична реакция между водорода от специални резервоари и кислорода от въздуха, при която се произвежда ток, а отпадният продукт е вода.", "date": "05-june-2017", "title": "\"Шел\" си поръча дизайнерски станции за зареждане с водород"}
{"url": "http://www.dnevnik.bg/sviat/2017/06/05/2983233_sauditska_arabiia_egipet_bahrein_i_oae_skusaha/", "text": "Саудитска Арабия и кралство Бахрейн скъсаха дипломатическите отношения и затвориха границите си с Катар, съобщава БТА. Само няколко часа по-рано това направиха още Египет и Обединените арабски емирства.Саудитската държавна осведомителна агенция цитира официален източник, според който Саудитска Арабия е решила да скъса дипломатическите и консулските си отношения с Катар, \"упражнявайки своето суверенно право, гарантирано от международния закон, да защитава своята национална сигурност от опасностите на тероризма и екстремизма.Саудитска Арабия прекъсва всички контакти по въздух, суша и вода с Катар и \"приканва всички братски страни и компании да сторят същото\", се казва в съобщението на саудитската агенция.Египет скъса дипломатическите отношения с Катар и го обвини, че подкрепя терористични организации, включително Мюсюлманските братя. Египетското външно министерство заяви, че страната е затворил своите граници и въздушно пространство за всякакъв катарски транспорт, за да защити националната си сигурност.Бахрейн обвини Катар, че подкопава сигурността и стабилността му и се меси в неговите вътрешни работи. Обединените арабски емирства обвиниха Катар, че подкрепя екстремизма и дестабилизира сигурността в района. Емирствата дадоха на дипломатите си 48 часа да напуснат Катар, защото подкрепя и финансира терористи, екстремисти и религиозни организации.Катар бе изключен и от арабската военна коалиция за Йемен.", "date": "05-june-2017", "title": "Саудитска Арабия, Египет, Бахрейн и ОАЕ скъсаха дипломатическите отношения с Катар"}
{"url": "http://www.dnevnik.bg/sviat/2017/06/05/2983196_britancite_moje_nepriiatno_da_iznenadat_tereza_mei_na/", "text": "В четвъртък премиерът Терза Мей се изправя пред огромно изпитание, за което не е подозирала, когато обяви предсрочни парламентарни избори на 8 юни.Британците са призовани да определят състава на парламента и правителството, което на 19 юни ще започне преговорите за оттегляне на страната от ЕС. Ако разводът с останалите 27 държави от съюза се случи по взаимно съгласие, а не без споразумение, това ще е и правителството, което ще управлява до 2022г, т.е. в първите години, когато икономиката ще трябва да се справя без сегашния достъп до единния пазар.Това е и първият път, когато Тереза Мей търси пряката легитимност на изборите, тъй като на премиерския пост бе избрана от депутатите, с които спечели победа предшественикът ѝ Дейвид Камерън.Когато на 18 април насрочи изборите, социолозите ѝ даваха шанс за унищожителна победа в стила на Маргарет Тачър с преднина от 20-22 пункта пред опозиционните лейбъристи. Сега разликата се стопи в пъти до 4-12 пункта - Консервативната партия ще спечели изборите, но има и допускания, че ще изгуби мнозинството си в парламента и ще трябва да се върне към коалиция.Ако партията се представи зле и отиването на предсрочни избори толкова скоро след вота от 2015г. се окаже чиста авантюра, не е сигурно, че Тереза Мей ще бъде избрана отново за премиер. Това би означавало, че тя може да влезе в историята като най-кратко управлявалият министър-председател след Андрю Бонар Лоу, който се оттегля заради тежко раково заболяване след само 7 месеца на поста.Данъците и особено дебатът за социалните грижи и цената, която трябва да плащат върастните британци, се оказа препятствие, в което се препъна самоуверената кампания на управляващите. В последните дни дори се появиха признаци за разцепление по върховете на партията и упорито се заговори за смяна на финансовия министър.Кампанията за изборите накрая попадна под сянката на терора, а не толкова в дебат за Брекзит и кой по-добре може да преведе страната през него и да я управлява в новата ситуация. Два атентата - в Манчестър и в Лондон - белязаха седмиците до вота с кръв, смърт, максимална степен на терористична заплаха и прекъсване на два пъти на предизборната кампания.Мей реагира гневно на нападението в съботната вечер с обещания за затягане на антитерористичното законодателство, увеличаване правомощията на полицията, борба с омразата в интернет и дебат за прекалената толерантност към екстремизма в страната. Екипът ѝ разчита това да помогне в последните дни на кампанията торите да увеличат преднината си.Съдбоносна, обаче, ще се окаже активността на избирателите, защото на последния национален вот - този от референдума преди година - пред урните отидоха милиони повече от обичайното за парламентарни избори.", "date": "05-june-2017", "title": "Британците може неприятно да изненадат Тереза Мей на вота в четвъртък"}
{"url": "http://www.dnevnik.bg/sviat/2017/06/05/2983201_makron_moje_da_povtori_v_nedelia_goliamata_si_izborna/", "text": "Французите са призовани тази неделя да гласуват на първите парламентарни избори след победата на Еманюел Макрон на президентския вот и прогнозите са, че неговата партия може да повтори категоричния резултат от 7 май.Движението, което Макрон основа през април миналата година, предизвика такъв трус на политическата сцена, че традиционните партии са в трудно положение, като специално за управляващите социалисти то изглежда катастрофално. Какво точно се случва ще е ясно след балотажа на 18 юни.Президентът привлича в своята либерална \"Напред за Републиката\" и в управлението представители отляво и от дясно в политическия спектър с надежда да си изгради солидна платформа за реализиране на реформените му намерения.Последните данни от социологическите проучвания оправдават този подход. Според допитване на Cevipof/Ipsos Sopra-Steria - едно от най-обширните досега, още на първия тур президентската партия ще събере 31% от гласовете.Консервативната \"Републиканците\" е втора с 22%, следвана от националистическият Френски национален фронт с 18%, крайно лявата коалиция \"Непокорна Франция\" - с 11.5%, а социалистите - с 8.5%.На балотаж това съотношение ще се промени, тъй като законът позволява на втори тур да отиват повече от първите двама от първия тур. Затова и националистите на Марин льо Пен може да са втори по популярност тази неделя и да изгубят на повечето места на балотажа седмица по-късно.Допитването, цитирано от в.\"Монд\", показва, че 64% от анкетираните са определили своя фаворит, а сред симпатизантите на партията на Макрон тази решителност достига 71%. Не се посочва и дали президентските хора ще постигнат мнозинство в парламента след втория тур.Но друго проучване от петък на Harris Interactive дава на партията на Марон 330-360 депутати в долната камара от малко над 570 народни представители при приблизително същите прогнози за първия тур. Ден по-рано от OpinionWay/ORPI също прогнозираха мнозинство в рамките на 335-355 депутати.", "date": "05-june-2017", "title": "Макрон може да повтори в неделя голямата си изборна победа"}
{"url": "http://www.dnevnik.bg/zdrave/2017/06/05/2977882_za_zdravnata_i_etichnata_higiena_na_medicinskite/", "text": "Обществена тайна е, че \"големите пари\" в здравеопазването в момента са в медицинските изделия. Това е един цял нормативно неуреден и неконтролиран сегмент от работата на болниците и лекарите, в който се търгува със скъпоструващи консумативи, от които обаче обикновено зависи дали човек ще живее нормално (или изобщо). И макар че е обществена тайна и от време на време темата се мярка в публичното пространство, никой не се опитва да въведе ред там, защото е против интересите на твърде много играчи в здравеопазването.Поводът да се заговори наскоро за медицинските изделия, беше \"сензацията\", че дама, известна със силиконовия си бюст, поиска да дари старите си импланти на абитуриентка. Нарече го благотворителност.Специалисти веднага скочиха срещу идеята, като обясниха това, което повечето хора вече се бяха досетили - че повторно ползване на подобни изделия е абсолютно и напълно недопустимо в медицината. Проблемът е, че това далеч не е първият нито пък ще е последният случай, в който се прави подобно \"рециклиране\", и съвсем не става дума само за силиконови гърди, нито само за съзнателни решения. За другите случаи обаче няма толкова медиен шум.За проблемите с регулацията на медицинските изделия, за финансовите машинации и потенциалните вреди за пациентите, \"Дневник\" разговаря с един от шепата специалисти по медицинско право и защитници на пациентите в съда в България - .Силиконовите импланти са вид медицинско изделие, но медицински изделия са също и пироните и плаките, които се слагат в костите при фрактура; изкуствените стави, благодарение на които хора с напреднала артроза могат да имат по-безболезнени старини и да продължават да се движат; байпасите и стентовете, които поддържат работата на сърцето; кохлеарните апарати за хората с увреден слух; машинките за инжектиране на инсулин, които улесняват живота на хиляди диабетно болни; зъбните импланти и коронки, каквито може би и вие имате, и много много други.Има Закон за медицинските изделия, според който  е водещата институция, която трябва да отговаря за издаването на удостоверения за дистрибуция на тези изделия, както и за контрола им на територията на страната. Само че правилата и спазването им са далеч по-либерални от регулацията, която съществува например за лекарствата.Има , получили разрешение за търговия с медицински изделия, но не и на самите изделия. Това означава, че никъде не са описани спецификите и разликите между тези продукти, нито се следи по някакъв начин колко са внесени в страната, от къде, и колко от тях са ползвани. Веднъж издадено удостоверението, то остава валидно до някаква съществена промяна в изделието, за която ИАЛ трябва да бъде уведомена, но не разполага с ефективен механизми да проследи дали това се случва. Още по-сериозен проблем е, че никой не следи кои от изделията показват повече дефекти и водят до усложнения при пациентите.Според наличния регистър на сайта на ИАЛ, фирмите, които имат свободно право да продават медицински изделия в България, са , а за сравнение търговците на лекарства са почти четири пъти по-малко - 330.\"Медицинските изделия се регистрират в Изпълнителната агенция по лекарствата, но регистрацията им не е с разрешителен режим, а с уведомителен. Т.е. аз спокойно мога да донеса на едро импланти от Китай, да уверя, че съм ги тествала някак си, да декларирам тяхната годност само на хартия, и да ги пусна на пазара на каквито цени си искам. Само трябва да пусна и едно писмо до Агенцията по лекарствата, че от утре моята фирма ще продава това нещо. Дори съществува възможност да започна да ги продавам, т.е. вече да упражнявам дейност, и едва след това в определен срок да подам нужните документи. И когато няма стандарт, който да казва при какви състояния се поставят различните импланти, нито пък оценка на реалната стойност на тези продукти, всеки работи с това, което му е финансово най-изгодно\", коментира адвокат Мария Петрова. също има отношение като институцията, която финансира част от тези изделия за здравноосигурените граждани. За тази година в бюджета са предвидени около 80 млн. лв. по това перо. Както и за лекарствата, касата би трябвало да налага контрол (поне финансов), ако вижда нередности, но нередностите тук са много и често пъти изобщо не попадат в официалната документация. А най-отчетливият сигнал за злоупотреба по думите на Петрова е , което е поставено в тялото му, или да не е вписано в епикризата с всичките му специфики.Всеки, който е опрял до необходимостта от медицинско изделие, независимо за себе си, за близък или за познат, знае, че без значение какво и колко покрива здравната каса, тези консумативи струват .Причината, от една страна, е че ако има избор,  е да покрива само най-евтината версия от даден продукт и лекарите препоръчват по-скъпите и по-качествени варианти, които обаче не се покриват от публичния фонд и пациентът трябва да плати сам изцяло. И от друга страна – когато се съгласи на това, цената, която ще получи болният, може да е толкова висока,  помежду си, защото държавата тук не участва като регулатор.Това създава парадокса, че за идентични медицински изделия в различни болници може да ви поискат и 30 лв. и 3000 лв. \"Принципът е \"колкото мине\", а за фирмите лесното обяснение е, че това е просто бизнес и има свобода на пазара.\", коментира специалистът по медицинско право.\"Надзорният съвет на здравната каса одобрява кои медицински изделия да се плащат и кои не, но той страда от големия порок, че винаги търси финансовата целесъобразност. По същата логика, по която България е държавата на гипсокартона и бутафорните ремонти, защото никой не иска да седне да разпише ясни правила и техническа спецификация при възлагане на поръчки за строително-ремонтни дейности. По този параграф са ощетени българските пациенти, защото . А самото регистриране на цената на медицинското изделие в ИАЛ е неудачно - ако една фирма предлага един пирон за 10 хил. лв., а друга за 10 лв., ще спечели евтиният, но  между тези изделия и в какви случаи могат да се използват.\", пояснява адвокатът с медицинско образование.Колкото до договорката между доставчиците и лекарите – това също е част от обществената тайна. Болниците с над 50% публично участие (държавните и общинските) са длъжни да си набавят медицинските изделия чрез обществени поръчки, но в частните изборът е свободен. И в двата случая обаче , че ще прати свой човек с по-изгодна оферта, или сам ще се погрижи да набави необходимото срещу съответната сума. Оттам нататък вариантите за злоупотреба с доверието, парите и здравето на пациента са няколко.Това са примери на реални случаи от практиката на адв. Петрова, възникващи често и в различни болници в страната:Когато лекуващият има договорка с конкретна фирма за медицински изделия, закономерно колкото повече от продуктите ѝ ползва, толкова по-голяма комисионна получава. \"Да, вярно е, че лечението винаги е по преценка на лекаря, но различните състояния все пак имат някакви общовалидни индикации. Ако те бяха описани в държавен медицински стандарт, положението щеше да е различно. Виждала съм хора, на които спокойно може да се сложат един или два пирона при счупване, , за да се вземе по-голям процент от продажбата. Порочна практика, но обществена тайна, особено при ортопеди и неврохирурзи, наред че там са и най-скъпите клинични пътеки\", коментира адвокатът.По думите на Мария Петрова пациентите често са излъгани за това, което получават и в някои случаи то е мостра вместо трайно изделие или е само част от изделието, без всички необходими негови допълнения. \"Всички медицински изделия се регистрират, имат си , защото ако дадат, грубо казано - някакво отклонение, производителят трябва да може да ги следи. Обаче пациентът не знае какво му се слага и не получава документ за него, а лекарите много често използват , за да спестят пари. Взимат от пациента няколко хиляди лева, за да му сложат например нов прешлен, но всъщност използват нещо, което е по-скоро демо версия и прибират цялата сума за себе си\".Липсата на документи за поставените медицински изделия освен че подсказва за злоупотреба, може да доведе и до сериозни здравни последствия. Ако на човек с изкуствена става или с някаква ортопедична плака например му се наложи да отиде на ядрено-магнитен резонанс и го питат каква е, той няма как да отговори, няма откъде да знае.  при такава ситуация може да струва здравето на човека.При денталните импланти например съществуват различни системи и ако ти не знаеш какви са твоите, не можеш да бъдеш лекуван ефективно в последствие от друг лекар, защото инструментариумът е специфичен, казва адв. Петрова. \"Така лекарят, при който си отишъл за долекуване след това, може да ти нанесе много повече вреди в опитите си да разбере какво ти е направено. А денталното лечение е много скъпо, един имплант струва между 900 и 1500 лева в зависимост от системата. На някои хора им слагат по 10-20 такива, т.е. общата сума може да надхвърли 30 хил. лева. Ако започнат да се проявяват проблеми и на теб ти потрябва да разбереш какво точно ти е поставено и го изискаш от лекаря си, . Като нямаш черно на бяло нищо, оставаш във въздуха и се бориш с вятърни мелници\", дава пример адвокатът.Вариация на същата злоупотреба тип \"дума срещу дума\" е пациентът да бъде приет за подмяна на имплант, да премине операцията и в последствие да се окаже, че .В един такъв случай от практиката на адвокат Петрова неотдавна, жена със силиконов бюст имала оплаквания и се наложило смяна на имплантите по препоръка на производителя им. Жената отишла в голяма столична клиника, където била оперирана с уговорката, че ще й се постави нов силикон. . В последствие обаче отново имала оплаквания и втори лекар установил, че имплантите изобщо не са били подменяни, а пациентката само е била \"отворена и затворена\" на операционната маса срещу солидна сума пари.Също честа и сериозно живото застрашаваща практика, е да се ползват . \"Наскоро имах случай с неврохирургични импланти, при който хората буквално бяха видели лекарят да си ги вади от джоба на задната седалка на колата, като им казал \"ей сега ще ги стерилизирам и ги слагам на майка ви\". Жената почина от инфекция в последствие. Много често се случва когато почине пациент с някакъв такъв консуматив, той да се експлантира, т.е. да се вземе от трупа и лекарите да го стерилизират и да го ползват отново, което е абсолютно недопустимо\", разказва адвокат д-р Петрова.Голям е проблемът да се ползват повторно тези консумативи, защото част от тях съдържат биоматериал и логиката, че ако се стерилизират пак стават годни за ползване, е напълно погрешна. \"Слагайки го веднъж и стерилизирайки го след това, ти по никакъв начин не можеш да спазиш хигиената и условията при които това изделие е изготвено, освен това то се е амортизирало. Това е огромен здравен риск и е . Експлантациите и тъканното донорство от трупове се правят при изключително строги условия и изисквания, които далеч надхвърлят възможностите, които могат да се постигнат с прост стерилизатор, който доста наподобява микровълнова печка.\", коментира юристът.Общото между всичките частни случаи и известните порочни практики с медицински изделия е това, за което всеки пациент винаги трябва да настоява – . Когато изделията идват от съмнително място, от труп, или изобщо не се поставят – те не са съпроводени от задължителния паспорт и уникален номер, които би трябвало да имат.\"Разбира се, че пациентът лежи там безпомощен и не може да гледа докторите в ръцете какво му слагат, или изобщо да разбере има ли нещо нередно. Но всеки медицински консуматив си има паспорт и уникален номер, и , защото ако след ден този консуматив излезе некачествен или нещо се обърка, това ще е критично важна информация\", казва адвокат Петрова.За да са спокойни пациентите, че получават това, за което плащат, трябва , вместо да се поддават на офертите на лекарите, съветва тя.По наблюденията на адвокат Петрова порочните практики са масови и обвързани с огромни средства, но срещу тях не се действа, защото . Орган за контрол има, но за да може той да направи нещо, трябва- да се променят правилата за издаване на разрешителни,- да се направи регистър със спецификите на всички изделия,- да се разпишат много ясни медицински стандарти за това какви изделия при какви случаи да се ползват,- и да започнат да се следят здравните ефекти от приложението им върху пациентите.Нормативната неуредица сега създава каскада от проблеми, пряко засягаща човешките животи, смята тя.\"Това е \"тера инкогнита\" за българското здравеопазване и всеки прави каквото му хрумне, за да се облагодетелства, а пациентите не знаят, че е . Това е като да си купиш нова техника и да не си искаш гаранционната карта, или да не знаеш какво точно взимаш. Още повече, че не си купуваш телевизор за вкъщи, а си купуваш нещо, което ти слагат в тялото и то определя дали ще живееш или не\", обобщава специалистът по медицинско право.", "date": "05-june-2017", "title": "За здравната и етичната хигиена на медицинските изделия в България, и особено за липсата ѝ"}
{"url": "http://www.dnevnik.bg/biznes/dnevnik100/interviewta/2017/06/05/2983190_evgenii_kojokin_evropa_ne_se_interesuva_ot_tragediite/", "text": "Освен всичко изброено до тук Кожокин е писател, политически анализатор, режисьор и продуцент.През миналата седмица той беше лектор в майсторския клас \"Международни отношения и информационни политики\" на Варненския свободен университет. С него разговаряхме за западния либерализъм, сблъсъка на цивилизациите и отстояването на националната идентичност, миграционните и демографски процеси в Европа и Евразия, тероризмът и ислямските революции.Ако вземем за пример динамиката в развитието на западноевропейското общество, там защитата на човешките права постепенно се е разпростирала върху все по-големи групи от населението. Процесът започва със средната класа, след това повече права получават бедните, накрая – и жените. Така всички получават равни права, но обществото е искало да стигне по-далече.Така в центъра на класическия либерализма на XVIII и XIX в. се оказват не отделни обществени групи, а човекът, индивидът сам по себе си. В края на XX и през XXI в. на Запад в този фокус все по-често започват да попадат различни малцинствени групи. Оформя се мнението, че либералната система, в която доминира мнозинството, е дебалансирана, несвършена. Така на малцинствата започват да бъдат предоставяни все повече и повече права.Създава се ситуация, при която в системата на съвременния западен либерализъм се създава \"култ към малцинствата\" - както към националните, така и към сексуалните. Причината за това е схващането, че на мнозинството вече всичко му е наред. В резултата на това в средствата за масова информация започнахме да наблюдаваме прояви на агресия на малцинствата към мнозинството просто защото то има повече права.В едно нормално семейство например бащите приемат, че дъщерите им трябва да имат мъже и двамата да създадат деца. Но това искане на бащите може да бъде интерпретирано като нарушаване на правата на хомосексуалните. По тази причина смятам, че съвременният либерализъм, който измести фокусът на вниманието си към малцинствата, стигна до ситуацията, в която започна да нарушава индивидуални права. Защото в крайна сметка, мнозинството е съвкупност от индивиди, от отделни личности.Хомосексуалността е добре проучена. Както сексолозите, така и социолозите, които се занимават със социалното поведение, смятат, че тя е два вида, че има две проявления. Едната е генетическа, а другата е тази, която получава развитие в следствие на възникването на хомосексуалната култура. В тази втора група попадат много лица, които са нормални, но това е модерно. Така хомосексуалността става социокултурен феномен.И още един феномен, който има политически характер: Добре изучено от социолозите е, че хората с \"нетрадиционна сексуална ориентация\" имат няколко пъти повече сексуални партньори, от тези, които има един доста активен нормален мъж. Така възниква паралелно общество, построено върху сексуалните връзки. Но членовете на това паралелно общество започват да отстоява правата си в средствата за масова комуникация и дори в областта на политиката, тъй като делят света само на \"наши\" и \"ваши\".\"Нашите\" трябва да бъдат придвижване напред в структурите на властта, в медиите. Това е хомосексуално малцинство, което се защитава по този начин. Но защитавайки правата си, сексуалната група започва да се превръща в политически фактор. Това на практика е нарушение на принципите на демокрацията защото тук не става дума за политическа партия или дори за неправителствена организация.Щом искате да се занимавате със секс по този начин, правете го! Но не се занимавайте с пропаганда и политика защото това е нарушаване на правата на други хора с традиционна сексуална ориентация. В момента в много европейски страни хората с традиционна сексуална ориентация не могат да отстояват своите права, тъй като нямат достъп до средствата за масова информация, или ако се доберат до тях, веднага биват обвинени в недемократичност и ретроградност.Има определени регионални интереси на Русия, които трябва да бъдат формулирани и отстоявани. Целият този регион от Естония, през Латвия, Литва, Полша, Украйна, до България и Румъния има проблем с емиграцията на професионалисти и млади хора. Русия има идентични проблеми. Това е въпрос за бъдещето на този огромен регион. Носталгията няма нищо общо с това, трябва да дефинираме проблемите - нужни са съвместни усилия, за да не си заминават младите.Ние например сме заинтересувани от високотехнологичните производства. Но, за да ги има в Прага, в Краков, в Резан или в Талин са нужни концентрация на капитали, привличане на специалисти. Тези проблеми не могат да бъдат решени нито от Естония, нито от България. Русия дори не може да ги реши сама. За да се решават такива сериозни задачи е необходимо регионално сътрудничество. Още повече, че ние сме съседи, това е нашият регион. Това, че ние искаме целият този регион да бъде по-силен и по-богат, няма абсолютно нищо общо с някакви си там архаични \"имперски амбиции\".Това зависи от професионализма на историците и инструментариума, който той използват. \"Превеждането\" на историята чрез използването на съвременен инструментариум ражда монографии на теми като \"античната интелигенция\". Но чакайте! В античността интелигенция изобщо не е съществувала!Или Княз Игор, който е живял в деветнайсти век се оказва украински княз. Но по това време Украйна просто не е съществувала. Нито в един византийски, арабски или западноевропейски източник от IX, X и XI в. не пише нищо за Украйна, пише за Русия. Но ние четем точно обратното в трудове, в учебници...Една от лекциите, които изнесох във Варна, беше за ислямския тероризъм и арабските революции. Началото на този процес е войната в Афганистан. Вторият – гражданската война в Алжир, в средата на 90-те години и събитията в Чечня – невероятно унижение за Руската армия и целия и офицерски корпус.Макар, че за това нямаше нищо в медиите, обикновените хора много добре знаеха какво ставаше в Чечня с руснаците, които останаха там. Бедните руснаци бяха превръщани в роби, а тези, които имаха имущество и роднини, трябваше да плащат извънмерни откупи. Всичко това имаше масов характер.В резултата на Втората чеченска война Путин успя да прекрати всичко това. Точният му израз от онова време беше: \"Терорист ли е – в кенефа да го хванем, в кенефа ще го удавим!\". И това не бяха просто думи, това бяха дела. Той започна мандата си с това, че ще се захване с този проблем. На дело!Освен това през 90-те години, без каквото и да е конституционно основание, от Елцин бяха подписани ред съглашения между Москва и различни субекти на федерацията, които представляваха юридическа база за нейната дезинтеграция. Путин ги отмени и направи най-нормалното – наложи спазването на Конституцията.И още нещо: 2008 г. беше изключително тежка за нас. Ние нямахме никакво, ни най-малко желание да използваме сила в Грузия. Но когато в Южна Осетия въз основа на международни договорености бяха разположени руски миротворци, повтарям – миротворци, тях започнаха да ги разстрелват. Нито един държавен глава не може да си позволи да не реагира, когато започнат за убиват неговите войници и офицери.Северен Кавказ винаги е бил напълно солидарен с Южна Осетия. Ако ни е не бяхме реагирали в Осетия, властите в Северен Кавказ щяха да загубят изцяло авторитета си. Това щеше да бъде възприето като демонстрация на изключителна слабост и знак за засилване на сепаратизма. В чужбина всичко това никого не го интересува. Но след преврата в Киев властта попадна в ръцете на хора, чиито изказвания по отношение на руснаците бяха добре известни. Беше известно и това, че активисти на \"Десен сектор\" отидоха в Крим, за да правят пропаганда там, но се наложи да бъдат защитавани от милицията. Хората не искаха да ги слушат и всичко това беше показано по телевизията.Ние отлично помним какво казваха тези хора: \"Ние ще се върнем!\". Е, те дойдоха на власт в Киев и всички очакваха те да се върнат в Крим. Но когато вместо тях там се появиха \"учтивите човечета\" всички разбраха, че в Крим ще бъде спокойно и \"Десен сектор\" няма да се върне.Международната общност на Запад изобщо не се интересува от тези наши проблеми, от нашите трагедии, от проблемите на руснаците. И тук отново опираме до проблемите на либерализма – та нали в центъра на либералните идеи стои човекът? Личността с руска националност второ качество ли е? Нейните трагедии, унижения и дори смърт не представляват драма ли?\"Суверенната демокрация\" не е идея на Владимир Путин. Тя се появи в медите, беше обсъдена и отхвърлена. Даже помощникът на Путин Владислав Сурков публично критикува тази идея. Просто този въпрос у нас не е актуален, тъй като никой вече не говори са \"суверенна демокрация\".Това са много различни организации. \"Алтернатива за Германия\" не е екстремистка структура. Тя просто търси пътища за защита на мнозинството, но не предлага някакви крайно радикални мерки за това. Що се отнася до \"Йобик\" и Унгария, анализите показват, че най-силни симпатии към Русия демонстрират привържениците на \"Фидес\".Симпатии към Русия изразяват както крайно левите, так и крайно десните в Европа. Дори и по време на изборите във Франция крайно левите също демонстрираха подобни симпатии – и Меланшон, и Льо Пен и Фийон. Това бяха трима съвършено различни кандидати, които по различен начин говореха за подобряване на отношенията с Русия, за отмяна на санкциите...Русия е плуралистична държава. За това у нас има политици и политически групи, които симпатизират на Европа и търсят съмишленици там. Дори в партията \"Единна Русия\", която в момента е управляваща има либерално крило и друго – със социаледомкратическа ориентация.В Москва Александър Дугин е маргинал и никой не го допуска никъде. Той е много популярен на Запад. Московската интелигенция – и лявата и дясната, издига едно обвинение срещу Дугин – че във възгледите на този господин присъстват елементи, които напомнят за нацистката идеология. За московската, петербургската и новосибирската интелигенция няма по-лош знак от този.В средата на миналия век Франция, Германия, Великобритания и Италия бяха сред двадесетте най-гъсто населените страни в Света. През 2000 г. от тях останаха само две – Германия и Франция. Според прогнозата на демографите в средата на XXI в. - към 2050г. нито една европейска страна няма да има тези параметри.Ако разгледаме различни икономически показатели – от брутния вътрешен продукт, до показателите на банките ще видим, че нито една европейска страна няма ресурс за развитие. Това означава, че Европейския съюз губи позиции в световната икономика. Същото се случва и с Русия. По тази причина аз твърдя, че в стратегически план ние извършваме престъпление сами спрямо себе си, тъй като сме разединени в социо-културно отношение.Аз продължавам да смятам, че ние не сме достатъчно силни, за да си позволим да сме в конфликт едни с други. Така преднина набират други, които стават по-силни, а по тази причина и по-агресивни. Нека погледнем демографския потенциал на Близкия Изток, на Африка – той расте стремително. Според икономистите този бурен демографски ръст неминуемо ще доведе и до ръст на икономиката.Хората са основен ресурс. За каквото и да си говорим в сферата на икономиката, на отбраната, на политиката – в крайна сметка всичко опира до човешкия фактор. А хората стават все по-малко!", "date": "05-june-2017", "title": "Евгений Кожокин: Европа не се интересува от трагедиите на Русия"}
{"url": "http://www.dnevnik.bg/sviat/2017/06/05/2982968_voinata_v_koiato_predi_50_godini_izrael_razgromi/", "text": "Войната, която Израел започна на 5 юни 1967 г. срещу три съседни арабски държави, продължи 6 дни и доведе до разгром на арабите. Победата на Тел Авив доведе до големи човешки и материални жертви, както и до окупирането на обширни територии на въпросните арабски държави и до обезкървяване на военния им потенциал. За арабите тази война завинаги ще остане с името \"НАКСА\", т.е. поражението.Те са както преки, така и косвени: Израел бе стигнал до извода, че провалът на т.нар. Синайска операция - тройната инвазия от 1956 г. на Великобритания, Франция и Израел срещу Египет, е довела до заплаха за сигурността му. Тази заплаха се открояваше и на трите фронта: превъоръжаването на египетската армия, действията на Сирия срещу израелските заселници, както и активността на Йордания в Западния бряг.Сред косвените мотиви бяха и решенията на арабската среща на върха от 1964 г. за отклоняване течението на река Йордан към Сирия и Ливан, както и основаването на Организацията за освобождение на Палестина през 1965 г. Това са преди всичко важните решения, взети в средата на май 1967 г., сред които бе исканите на Египет за изтегляне силите на ООН от Синайския полуостров, началото на съсредоточаването на египетски войски в същия и затварянето от Египет на 22 май с.г. на Тиранския пролив, който позволява достъпа на Израел до Червено море. Последният акт бе разчетен от Тел Авив като декларация на обявяване на война от страна на Кайро.Вследствие на тези действия Израел пристъпи към непосредствената подготовка на войната срещу арабските си съседи. В началото на юни съветска делегация предупреди Египет, че Израел е съсредоточил своята 11-та дивизия на границите със Сирия. Това на свой ред даде повод Египет да обяви, че ще окаже подкрепа на Сирия.И така се стигна до веригата от стъпки, довели до войната.Различните оценки, които се разминават в някои детайли, категорично заключават, че арабските армии на трите фронта са надвишавали по численост и бойна сила арсенала на израелската армия. Същевременно в тях се отбелязва, че основното предимство на Израел се е заключавало в по-добрата подготовка на неговата войска, въоръжена със западно оръжие (произведено в САЩ, Великобритания и Франция. Става дума за уменията за боравене с въпросното оръжие, наличието на достатъчни резервни части и снаряжение, както и превъзходството на  по отношение на организацията, професионализма и командирските умения на офицерския състав. От своя страна, арабските армии, с изключение на йорданската, бяха въоръжени със съветско оръжие.Израел започва атаката си в 8:45 минути сутринта на 5 юни, съпроводена с тричасови въздушни бомбардировки срещу египетските позиции в Синайския полустров, делтата на Нил, Кайро и долината на реката. В отговор на нападението йорданската авиация започва да бомбардира летището до Кфар Саркан, а сирийската авиация атакува петролната рафинери в Хайфа и базата Маджидо. От своя страна иракските ВВС бомбардираха град Натания на брега на Средиземно море.Израел отвръща като разширява периметъра на бомбардировките, атакувайки и редица йордански летища, сред които ал-Муфрак и Аман, унищожавайки 22 изтребители, 5 транспортни самолета и два хеликоптера. Тел Авив атакува и Сирия, бомбардирайки ал-Дамир и Дамаск и разрушавайки десетки бойни самолети, както и иракска база на ВВС. Според израелски източници, по такъв начин още през първите часове на войната са били унищожени 416 изтребителя на арабските армии, докато самият Израел е загубил едва 26 изтребителя.Войната приключва вечерта на 10 юни, а в четири и половина часа на 11 юни е приета резолюция №236 на Съвета за сигурност, която наложи забрана за използване на сила след 10 юни с.г.Това бе категорична победа за Израе с важни военни, политически и икономически измерения.Арабите загубиха големи територии, както и човешка и военна сила. Човешките загуби не се свеждат единствено до убитите на бойното поле.Между 300 и 400 хиляди араби трябваше да изоставят домовете си, намиращи се на Западния бряг и сектора Газа, както и в градовете по Суецкия канал – Порт Саид, Исмаилия и Суец. Така възникна нов палестински бежански поток, който се присъедини към онези, които бяха принудени да напуснат родината си след първото поражение на арабите през 1948 г. Освен това, около 100 хиляди жители на Голанските възвишения бяха принудени да избягат от домовете си и да се приютят във вътрешните територии на Сирия. Нанесено бе и психологическо порежение на арабите, които изгубиха вярата в своята военна мощ и боен дух. Същевременно победата на Тел Авив затвърди славата на  на непобедима армия.В резултат на загубата бяха окупирани големи арабски територии, повечето от които и до днес все още не са възстановени на арабските съседи на Израел. Губещи се оказаха Палестина и Сирия, докато Египет, въпреки че си възстанови Синайския полуостров, дълго време нямаше суверенитет над него.Израел се разшири с 69 347 квадратни километра. За сравнение, завзетите от Тел Авив територии в резултат на войната от 1948 г. бяха около 20 700 квадратни километра. Така териториалното разширяване на израелската държава състави три-четвърти и половина нейната територия към 4 юни 1967 г. Това позволи укрепването на военностратегическата диспозиция на Израел, като му позволи за пръв път от основаването на тази държава да включи в отбранителната си система естстествени географски форпостове като Голанските възвишения, река Йордан и Суецкия канал.Същото е валидно и за йорданския фронт – Израел окупира Западния бряг, включително Източен Ерусалим с площ 5878 квадратни километра, като по такъв начин границата на Израел с Йордания бе съкратена от 650 на 480 км, в които влизаха и 83.5 км. граница по протежение на Мъртво море. На сирийския фронт Израел окупира 1158 квадратни километра от общо 1860 квадратни километра, съставящи цялата площ на Голанските възвишения. Последните имаха особено голяма стратегическа стойност за Тел Авив, тъй като позволяват надеждна защита срещу атака от равнинните части на вътрешна Сирия.Всичките тези военностратегически придобивки от юнската война доведоха до нарушаване баланса на силите в трайното противопоставяне между Израел и арабските страни.Войната доведе до смъртта на 20 хиляди арабски войници и на 800 израелци, както и до ликвидирането на 70-80% от арабския военен потенциал, участвал във военните стълкновения. Същевременно Израел загуби едва 2-5% от своята военна мощ, според израелски оценки.Палестинските бежанци от Западния бряг и сектора Газа достигнаха 300 000 души, като повечето от тях се приютиха в Йордания. Цели села бяха изтрити от лицето на земята, отпаднаха пречките за колонизирането от страна на Израел на Ерусалим и Западния бряг, които оттогава се намират под окупацията на Тел Авив.И до днес Израел продължава да окупира големи части от Западния бряг, като същевременно анексира Източен Ерусалим и Голанските възвишения. На практика в резултат на войната Йордания бе лишена от контрола върху Западния бряг. През ноември 1967 г. Съветът за сигурност на ООН прие резолюция 242, в която се призовава Израел да се изтегли от окупираните през юни с.г. територии.През 1982 г. Израел се изтегли изцяло от Синайския полуостров по силата на мирното египетско-израелско споразумение. Същевременно секторът Газа остана под израелска военна окупация. Едва впоследствие тогавашният израелски премиер Ариел Шарон разпореди изтеглянето на армията от сектора Газа, с което Израел се освободи от негобите и разгодите по поддържането на окупацията на територии, чиято територия обхваща 360 квадратни километра и чието население възлиза на милион и половина палестинци.Вследствие решението за едностранно изтегляне на Израел от Газа бяха ликвидирани и 22-те израелски заселнически селища на територията на тази ивица. Израел разреши на палестинците да построят международно летище и морски порт, както и друга инфраструктура.Вместо да създадат основите на една съвременна държава и да инвестират в подобряване жизнения стандарт на палестинците чрез предоставяне работа на хилядите безработни, палестинските власти под ръководството на покойния лидер на Фатах Ясер Арафат нарушиха споразуменията от Осло, като се обърнаха към Иран с молба за оръжие. В отговор Техеран изпрати кораб, натоварен с оръжие, който бе заловен от Израел още преди да достигне до палестинския бряг. Прибягвайки до ответна репресия, израелските власти разрушиха международното летище и пристанището на Газа и държаха палестинския лидер в течение на няколко месеца заложник в своя дворец.Според официална статистика на палестинските власти, Израел понастоящем окупира 78% от палестинските територии, възлизащи на 27 000 квадратни километра. Така палестинците трябва да се задоволят с оставащите 15% от своята родина.През 2014 г. броят на палестинците, обитаващи Западния бряг, състави 599 хиляди души.Според второто споразумение от Осло, подписано от палестинските представители и от Израел през 1995 г., Западният бряг се поделя на три зони – (а), (b) и (c). Първата съставя 22% от Западния бряг и остава под управлението на палестинските власти, които гарантират нейната сигурност и администрация. Втората зона също включва 22% от територията и аадминистративно е подчинена на палестинските власти, докато Израел е отговорен за поддържане на реда, а третата, включваща 61% от Западния бряг и изцяло администрирана и охранявана от Израел. Това предполага, че Тел Авив дава разрешение за предприемането на различните проекти по развитието на тази зона.Така, въпреки частичния реванш на арабите във войната от 1973 г., деструктивните последици от Шестдневната война формират и днешната реалност в региона.По такъв начин Шестдневната война се очертава като голямата катастрофа за арабските страни с трайни военни и демографски измерения. Без да извлекат нужните поуки, арабските лидери продължаваха през всичките години, последвали Мадридския мирен договор от 1991 г., да заблуждават своите народи за реалните причини за катастрофата, поддържайки у тях лъжовните надежди за освобождението на Палестина и на другите окупирани територии. Нещо повече – някои безразсъдни лидери дори призовават към ликвидирането на еврейската държава.По такъв начин те спестяват на народа си истината, че променената ситуация в международен план изисква реализъм и приемането на компромисни решения, които биха гарантирали на палестинския народ правото на мирно съжителство с Израел.Допълнителен аргумент е че според неотдавнашно проучване на общественото мнение, над 55% от арабите, които живеят в Израел, се гордеят с израелското си гражданство и с привилегии, от които са лишени техните сънародници не само в арабските държави, в които са се приютили, но и в териториите под контрола на различните палестински организации. Такава е ситуацията в Газа, намираща се под контрола на ислямистката организация \"Хамас\", която продължава да не признава съществуванието на Израел. По такъв начин се препятства на реализирането на договора от Осло, основаващ се върху принципа \"земя срещу мир\", т.е. възстановяване границата преди 5 юни 1967 г. срещу признаване от арабите на легалното съществувание на Израел.", "date": "05-june-2017", "title": "Войната, в която преди 50 години Израел разгроми арабите"}
{"url": "http://www.dnevnik.bg/sport/2017/06/05/2983171_mitov_prizova_za_sportno-tehnicheski_promeni_za_da/", "text": "Николай Митов заяви, че \"Левски\" има нужда от спортно-технически промени, за да изгради добър отбор. Поставеният под натиск треньор смята, че най-важното в края на сезона е класирането на сините за Лига Европа.\"Левски\"  в баража и ще играе в евротурнирите.\"Има много работа, защото \"Левски\" има нужда от доста промени в спортно-технически аспект. Знаех какво ще е състоянието на отбора и въобще не съм се притеснявал, макар че знаех колко ще е трудно. Искам да видя селекцията, защото трябва да се направят промени, за да се изгради стойностен отбор\", каза Митов.Треньорът заяви, че вече знае кои футболисти са за \"Левски\" и с кои иска да се раздели. Той обаче отказа да обяви имената на тези, които ще освободи, тъй като предпочита първо да говори с тях.\"Феновете си викат, те си знаят\". С тези думи Митов отговори на въпрос, свързан с виковете \"Оставка\" от страна на запалянковците по време и след мача с \"Верея\".На въпрос за бъдещето си в отбора треньорът на \"Левски\" каза, че договорът му е за още един сезон.\"Левски\" започва подготовката си за новия сезон след по-малко от десет дни. Новите в отбора са нападателите Жуниор Мапуку и Серджиу Буш, а Митов очаква да бъдат взети и още играчи.", "date": "05-june-2017", "title": "Митов призова за спортно-технически промени, за да може да изгради силен отбор"}
{"url": "http://www.dnevnik.bg/bulgaria/2017/06/05/2983253_haskovo_e_na_voden_rejim_ot_dnes/", "text": "От днес в Хасково се въвежда режим на водата, след като част от помпените станции бяха спрени заради установени високи нива на уран, а запасите на града вече са изчерпани.Решението е взето на извънредно заседание на кризисния щаб, съобщи Би Ти Ви. В момента в града има забрана за използване на водата за питейни нужди.Водата ще се спира по график, като градът е разделен на шест зони. Във всяка от тях вода няма да има по 12 часа в денонощието. Телевизията посочва, че в петък местното ВиК дружеството е поискало режимът да бъде 24-часов.Водата няма да бъде спирана за болницата, а Би Ти Ви посочва, че има квартали, които ще няма да бъдат засегнати от режима. В събота и неделя водата няма да бъде спирана.В началото на април заради наличието на завишени нива на уран бяха спрени две помпени станции, които обслужват града. В петък се очакват резултатите за нивата на алфа активност в спрените помпени станции. Ако те са добри, станциите ще бъдат пуснати и това се очаква да реши проблема с водата.", "date": "05-june-2017", "title": "Хасково е на воден режим от днес"}
{"url": "http://www.dnevnik.bg/kultura/2017/06/05/2983241_muzikalni_festivali_na_entusiazum_razstoianie/", "text": "Няколко бързи препоръки за музикални фестивали наоколо, които в по-голямата си част предлагат съчетание на интересни и актуални имена, интересна локация и достъпни билети.Програмите на тези събития са до голяма степен и гид към наскоро излезлите интересни албуми и тези, които се очакват до края на годината. Въпреки че някои от фестивалите не са с голям мащаб, те са добра възможност да се видят именно музикантите, които преминават през най-големите фестивали в Европа и дефинират годината с новите си проекти.За поредна година  събира интересни музиканти на символична цена в \"Младински културен центар\", мястото, което е домакин почти всички значими алтернативни събития в Скопие (а те не са малко). Погледите са основно насочени към британската група Slowdive, които тази пролет издадоха първия си албум от 22 години насам. Заедно с тях ще бъдат предимно млади алтернативни групи като K-X-P (свирещи в София на ), The Underground Youth, Kite Base, King Khan and the Shrines, гостувалото неотдавна в София дуо Demek. с предимно чуждестранна публика многократно е попадал в селекции за най-интересни музикални фестивали в Европа, а британските му организаторите държат повече на word-of-mouth разгласяването, вместо на стандартното рекламиране. Програмата тази година включва над 30 международни имена (сред които се прокрадва едно българско - Kottarashky & The Rain Dogs). варират според страната, от която идвате и предпочитанията как да прекарате времет оси, като за български граждани те са 127 лв. Вече повече от десет години събира богата селекция от имена на ниски цени в покрайнините на хърватската столица. Миналата година фестивалът вдигна летвата с Florence + The Machine и Пи Джей Харви, а тази година гостуват издалите нови албуми Alt-J, Kasabian, Kings of Leon, подготвящите завръщане Arcade Fire, които от години не са били в региона и засега той е най-близката им до България изява. В програмата са още Майкъл Киванука, познат с миналогодишния си хит Black Man in The White World и отварящата епизодите на сериала \"Големи малки лъжи\" песен Cold Little Heart, британското пънк дуо Slaves, разпродалите наскоро \"Строежа\" сръбска група Repetitor, легендите в електронната музика Booka Shade. Ако смятате да поемате към Загреб, не забравяйте гумените ботуши и дъждобрана – миналата година беше първата, в която дъждът и калта (почти) се разминаха.Въпреки финансовата криза и политическите сътресения, музикалната сцена в Гърция нито за момент не си даде почивка. има по-нетипичен формат – две еднодневни събития през юни и юли. На 24 юни гостуват The Killers (с очакван нов албум тази година) и The Kills, а на 14 юли – Kasabian, бившият басист на New Order и Joy Division Питър Хук и завърналите се с първи нов албум от 19 години години насам The Jesus and the Mary Chain.Нулевият ден на в Петроварадинската крепост (5 юли) започва с The Killers, a следващите четири дни предлагат Лиъм Галахър (бившият вокалист на Oasis и Beady Eye подготвя дебютен соло албум), Princess Nokia, Years & Years, Джейк Бъг, Ройшийн Мърфи, диджей сет от Faithless.Подобно на Inmusic и Eject – съчетание между световни музиканти, ниски цени на билетите и интересна локация. , намиращ се на 20 км от Букурещ, носи името на песен на Interpol, а за новото му издание именно американската група е хедлайнер. Турнето им е посветено на 15-годишнината на дебютния им албум Turn on the Bright Lights, който от дистанцията на времето е вече класика и направи жанрови етикети като \"пост-пънк\" да не звучат странно. Участват още Editors (шестият им албум предстои тази година), The Kills (неотдавна издали ново EP), Metronomy, Nothing But Thieves, Oh Wonder. отбелязва 25 годишнината си тази година. Подобаващо, като се има предвид присъствието на Kasabian, Alt-J, Пи Джей Харви, Naked and The Famous, White Lies, Bad Religion, Interpol, Пол ван Дайк, Gus Gus (които миналата година бяха хедлайнери на софийския Hippilandia, а това лято ще бъдат на сцената на Kite Bar в \"Градина\") , както и на по-комерсиални имена като The Chainsmokers, Major Laser, Charli XCX.Ако понякога фестивалите изглеждат като голяма жанрова каша, то  е ориентиран изцяло към електронната сцена и по всичко изглежда, че и тази година няма да изневери на посоката си. Цялостната му програма тепърва ще става ясна, като сред обявените засега имена са водещи техно диджеи като Solomun и Ben Clock.", "date": "05-june-2017", "title": "Музикални фестивали на ентусиазъм разстояние"}
{"url": "http://www.dnevnik.bg/sviat/2017/06/05/2983240_te_ubivat_zashtoto_smiatat_che_ne_sa_dostatuchno_dobri/", "text": "В началото професор Бенслама разказва как в неговия кабинет често идвали млади мюсюлмани, които имат проблеми с идентичността, самочувствието и с психиката си:\"На базата на клиничния опит психоанализата може да стигне до изводи за радикализацията на младежи, които са готови да убиват себе си и други хора в така наречения \"джихад\". Потенциалните джихадисти произлизат от най-различни социални прослойки, изповядват различни варианти на исляма и имат различни биографии. Най-плашещ обаче е фактът, че това са много млади хора - над две трети от радикализираните са на възраст между 15 и 25 години. Тоест, това са хора, които изживяват типичните вътрешни конфликти на подрастващия. Около 40% имат психически отклонения. ()Тези  и да облекчат симптомите му. Други хора пият алкохол или взимат наркотици, за да се справят със страданието си. Ислямизмът изпълнява сходна функция: неговите идеали помагат на тези хора да преодолеят усещането за собствената си нищожност: събрани заедно, те формират нещо като общо тяло, вътре в което индивидуалното им страдание се разсейва и изчезва.Ислямизмът играе ролята на анти-политическа утопия, в която отделният индивид може да бъде много силен, когато се идентифицира с целта на идеалната религиозна общност, която пък е антитеза на съвременната светска държава, където живеят тези младежи.- Всеки младеж, независимо от коя култура произхожда, в един момент загърбва идеалите на своето детство и започва да търси нови идеали за живота си като възрастен. С тяхна помощ той се опитва да си сглоби нова идентичност. В много мюсюлмански семейства, които не са пуснали почти никакви социални и културни корени в западните държави, това е мъчителен процес. Връзките с традициите на исляма са прекъснати, а перспектива за бъдещето не се вижда. Наследствените идеали са крехки, изпразнени от съдържание и недостижими.- Тук става дума не само за личния проблем на отделни субекти, но и за обективната истина за целия мюсюлмански свят, която е свързана с три исторически събития. С разпадането на Османската империя през 1924 година ислямът изгуби политическото могъщество, което притежаваше в международния хор на държавите.Малко преди това, през 1923 година, египетската феминистка и дъщеря на известен политик - Худа Шаарави - захвърли фереджето, а това беше акт на освобождаване, който се запечата дълбоко в колективната памет не само на жените. Не случайно няколко години по-късно, през 1928 година, беше основана и първата ислямистка организация – \"Мюсюлманското братство\".След тези три цезури целият ислямски свят всекидневно се пита какво означава това да си мюсюлманин, да си мъж или жена. Тези въпроси наистина все още са исторически отворени.- Да, те могат чрез насилие да спасят не само своята идеална общност, но дори целия свят! Ислямизмът дори им предлага една извънредна наслада: да изпитват огромно превъзходство, съзнавайки че могат произволно да избиват други хора. Само неколцина извършители са в състояние да държат цели държави и техните граждани в състояние на прекъснат страх и тревога: ето, това се нарича истинско могъщество, след всички тези горчиви поражения!- Насладата от това да унищожиш човешки живот чрез насилие е нещо различно от сладострастието. Сладострастието ни освобождава от напрежения. А  е ексцес, който възниква от усещането, че истинският живот е възможен само в смъртта, като чиста наслада.- Да, насладата от това да убиваш в името на религията означава и едновременно освобождаване от вина. В радикалния религиозен дискурс вината и жертвата са неотделими една от друга. Но нека не забравяме, че този път избират само нищожен брой млади хора. Почти всички други живеят и търпят вътрешните си напрежения. В политическия контекст сексуалността също играе важна роля, за която рядко става дума. В традиционния, 90% селски свят на мюсюлманите, който съществуваше допреди около 30 години, сексуалният живот беше ясно нормиран и уреден. Момичетата се омъжваха на около 15-годишна възраст, момчетата – на 18.В рамките само на едно поколение всичко това се промени радикално. Днешните мюсюлмански младежи вече не могат да водят онзи сексуален живот, който са водили бащите и дядовците им. Западната модерност удължи годините на подрастване чрез училището и професионалното образование. За много младежи това обаче означава и дълго чакане. Чудно ли е тогава, че сред мюсюлманите порнографията се радва на такъв голям интерес?- Точно тази фатва показва, че това мислене е в задънена улица. Сравнението ми може да е неподходящо, но когато изстискаш пастата за зъби от тубата, вече няма как да я върнеш обратно. По същия начин съществуват и необратими социални факти – сред тях е свободата на жената да разполага със собственото си тяло и собствената си сексуалност.\"В разговорите с младежите, които посещават моя кабинет, ми направи впечатление, че те особено страдат от едно: че не са достатъчно добри мюсюлмани. Болката от това, че ислямът вече не разполага с могъщи империи, се трансформира в някаква свръх идентификация с отслабената религия. Поривът е да възникне някаква нова, ултра религиозна сила, която ще възроди някогашното могъщество, но изисква срещу това страстна саможертва. И само чрез нея можеш да се освободиш от вината, че не си достатъчно добър мюсюлманин.Идеалът на свръх мюсюлманина влиза в опасна реакция с крехкото самочувствие на подрастващия: превръщайки се в джихадисти, младежите чрез убиване си набавят ясна идентичност. () Младите жени, които се включват в джихада, също искат да се самопожертват, но по друг начин: те желаят да раждат деца за джихада и за утопията на една бъдеща, идеална общност. Поради това искат да си намерят мъж, готов за героична смърт. Рицар. Тази нагласа е омесена с различни романтични подправки като копнеж, любов и смърт.\"\"През 1960-те години Сирия и Тунис бяха горе-долу равни по население – около 5 милиона. Днес обаче сирийците са два пъти повече. Причината е проста: през 1960-те години президентът Хабиб Бургиба навреме осъзна проблема и разреши на всички жени практически безплатен достъп до противозачатъчни хапчета. Освен това той разреши абортите. Включително и поради това със своите 11 милиона граждани днес Тунис сякаш има повече шансове за бъдещето, отколкото други страни.\"", "date": "05-june-2017", "title": "Те убиват, защото смятат че не са достатъчно добри мюсюлмани"}
{"url": "http://www.dnevnik.bg/politika/2017/06/05/2983250_ne_bih_upreknal_dps_che_sluji_na_turskata_durjava/", "text": "\"Не бих упрекнал ДПС, че служи на турската държава\". Това заяви за Нова телевизия президентът на България между 2002 и 2012 г. Георги Първанов. Той допълни, че подобно нещо може да се твърди много повече за партията на Лютви Местан ДОСТ.Повод за коментара му стана словесния сблъсък на наследника му на лидерския пост в АБВ Константин Проданов и Местан. В последните седмици двамата водиха задочен спор в различни телевизионни студия дали ДОСТ са получили подкрепа от Турция по време на парламентарните избори.и Държавната агенция \"Национална сигурност\" (ДАНС) срещу ДОСТ. Партията поиска разследващите да разгледат казуса за противоконституционността на ДОСТ заради \"грубото вмешателство на Турция чрез нея във вътрешните работи на България\". Партията на Лютви Местан ДОСТ бе регистрирана през юли 2016 г. с решение на Върховния касационен съд, след като преди това Софийският градски съд отказа регистрация с мотива, че тя е етническа и няма гаранции, че заложените в устава ѝ цели ще се осъществят.Първанов разкритикува и турския посланик Сюлейман Гьокче. По думите му дипломатът се държал \"безобразно и нагло\".Първанов допълни, че допълнителните средства за армията няма да решат проблемите в сектора. По думите му трябва да има определен приоритет, който да се следва – дали да се купуват нови самолети или да се развият сухопътните войски.Той каза още, че има възможност половината от тръбата на \"Турски поток\" да минава през България. Така страната щяла да печели по 15-16 млрд. лв. само от такси.", "date": "05-june-2017", "title": "Не бих упрекнал ДПС, че служи на турската държава, обяви Георги Първанов"}
{"url": "http://www.dnevnik.bg/bulgaria/2017/06/05/2983280_energiiniiat_ministur_prekrati_vremenno_koncesiiata_na/", "text": "Концесията за мина \"Оброчище\" беше прекратена временно със заповед на енергийния министър Теменужка Петкова. Това се налага заради неизплащане на концесионното възнаграждение, съобщиха от ведомството.През месец октомври Министерството на енергетиката е изпратило писмо до концесионера – \"Евроманган\" АД, за доброволно изпълнение на задължението. Въпреки това, към 30 май 2017 г. неизплатените концесионни такси са в размер на близо 205 хил. лв.От енергийното министерство са дали 14-дневен срок за изплащане за задължението. Петкова уточни, че мината се наблюдава стриктно и независимо, че договорът се прекратява временно, концесионерът има задължение да осигурява безопасни условия на труд на служителите си и да обезопасява рудника.Днес на място в мина \"Оброчище\" е пристигнал зам.-министърът на енергетиката Жечо Станков, който трябва да връчи заповедта за прекратяване на концесията на представители на фирмата концесионер.Малко след това по лично разпореждане на главния прокурор Сотир Цацаров Окръжната прокуратура в Добрич започна спешна проверка по реда на надзора за законност в мината. В инспекцията се включиха и служители на МВР, ДАНС, Инспекцията по труда и НАП. Те проверяват дейността на концесионера \"Евроманган\" АД, като се изискват всички документи по изпълнение на концесионния договор.Проверява се наличието на съответствие между обявената за добита обогатена манганова руда и продадената такава от дружеството концесионер, с оглед данни за извършено данъчно престъпление. Проверява се спазването на трудовото законодателство и изпълнението на ангажиментите на концесионера по опазването на околната среда и водите.До този момент е установено, че промишлените отпадъчни води от мината се изливат в река Батовска, без никакво пречистване, което е било задължение на фирмата концесионер по силата на договора за концесия.Част от миньорите в мината изкараха заради забавянето на възнагражденията и ваучерите им за храна за февруари.", "date": "05-june-2017", "title": "Енергийният министър прекрати временно концесията на мина \"Оброчище\""}
{"url": "http://www.dnevnik.bg/evropa/kultura/2017/06/05/2983251_demoni_i_sviat_-_krasivite_asimetrii_v_novata/", "text": "\"Маргарита Серафимова изтегля своите думи и изрази от отчаянието на красотата; красота, първобитна - и изтънчена, възвишена. Лаконизмът на стихотворенията й парадоксално създава усещане за необят. Поетиката на тази книга е битка между всичкото и нищото, ритуал между смъртта и живота, съд над себе си, диханието на вселенска прошка.\"Става дума за поетичната книга на  чиято премиера се състоя в събота. А интерпретацията е на поета и университетски преподавателМарин Бодаков. Той представи стихосбирката заедно с литературния критикАмелия Личева.Рисунката на корицата и цялостното художествено оформление на поетическия сборник е от художника Издадена от  - иновативно българско издателство за поезия, драматургия и белетристика от България и Европа.Много богата и неочаквана образност, която отваря сетивата за неочаквани прочити и интерпретации. Образност, която ни кара да видим в уж обикновеното знаци и прозрения. И с това тя се вписва в най-добрите традиции на българската философска лирика, казва за тази поезия литературният критик Странни асиметрии между окото и гледката - така поетътвижда стиховете на Маргарита Серафимова: \"Тези странни асиметрии... това е което ме провокира в поезията й. Поетическото въображение при нея работи така, че някак си успява да одухотвори материалните, видимите, \"пейзажните\" неща и едновременно да материализира отвъдните ни духовни светове. Отворете сега и вижте как окото и гледката зидат смисъла заедно.\"\"Демони и Свят\" е втората поетична книга на Маргарита Серафимова, В първата си книга Маргарита се показа изящен майстор на поетическата миниатюра, нейните пейзажи ( без географските уточнения) изплуваха като метафори на усещането за безбрежност. А животните - действителни, но и те без конкретика за мястото им - като неопределимо усещане за красота и невинност, като неуловимо за думите желание.", "date": "05-june-2017", "title": "\"Демони и Свят\" - красивите асиметрии в новата поетична книга на Маргарита Серафимова"}
{"url": "http://www.dnevnik.bg/video/2017/06/05/2983303_biagai_skrii_se_signalizirai_kakvo_da_se_pravi_pri/", "text": "Бягай, скрий се, сигнализирай – това са трите ключови неща, които цивилен трябва да направи при  с огнестрелни или хладни оръжия, съветва британската полиция. От силите на реда подчертават, че тази стратегия може да спаси живота на свидетелите. към безопасно място, вместо да се предавате или да преговаряте. Действайте бързо и тихо, без да губите време да взимате вещите си. Настоявайте другите хора наоколо да дойдат с вас, но не се бавете заради тях. Преценете дали ще се наложи да минете покрай нападателя. Ако не можете да се измъкнете от мястото на атаката,, вместо да влизате в борба с нападателя. Търсете място, в което можете да се барикадирате и от което има и втори изход. Заключете се или запречете вратата и стойте възможно най-далеч нея. Пазете тишина, изключете звука и вибрацията на телефона си. Не викайте за помощ, за да не издадете къде се намирате. Ако успеете да напуснете опасната зона, се отдалечете на максимално разстояние, на полицията и им кажете къде сте, къде е нападателят, опишете дрехите и оръжията му, дайте информация за жертвите и достъпа до сградата. Когато полицията пристигне, помнете, че те трябва да установят, че не сте опасност. Спазвайте инструкциите им, не правете резки движения и дръжте ръцете си на видимо място.", "date": "05-june-2017", "title": "Бягай, скрий се, сигнализирай: какво да се прави при нападение с огнестрелни или хладни оръжия"}
{"url": "http://www.dnevnik.bg/biznes/2017/06/05/2983326_koi_sa_nai-dobrite_rozeta_ot_aktualnata_rekolta/", "text": "Най-добрите розета от актуалната реколта бяха определени през уикенда на седмото издание на традиционното изложение Rose Wine Expo в Казанлък. Специалната дегустационна комисия, включваща академични преподаватели, енолози, международни съдии, професионални сомелиери и журналисти, пишещи за виното, присъди голямата награда \"Златен киликс\" на Salty Hilss Rose фран 2016 на изба Черноморско злато.Златни медали получиха още три вина - Pentagram Rose Syrah 2016 на \"Черноморско злато\", ЕМ BIO Rose Bouquet & Mavrud 2016 на \"Едоардо Миролио\" и Alexandra Rose (мурведър и гренаш) 2016 на \"Александра естейт\".25 вина бяха отличени със сребърен медал, а пет с бронзов, като пълният списък на наградените може да се види на.", "date": "05-june-2017", "title": "Кои са най-добрите розета от актуалната реколта"}
{"url": "http://www.dnevnik.bg/sport/2017/06/05/2983188_plamen_konstantinov_vsichki_igrachi_doprinesoha_za/", "text": "Селекционерът на националния отбор по волейбол Пламен Константинов остана удовлетворен от . В неделя българският състав направи обрат от 0:2 и заслужи първия си успех в Световната лига за сезона.\"Много искахме да спечелим и да останем в борбата. Представянето ни беше слабо в началото - Русия водеше мача, а ние нямахме с какво да отговорим\", каза Константинов.По думите му събуждането на силовата игра на България е донесло промяната. \"Рискувахме повече и блокирахме по-добре. Всички играчи допринесоха за победата\", заяви селекционерът.Центърът Николай Николов посочи, че отборът е опитал да подобри началния си удар след мачовете с Франция и Аржентина. \"Очаквахме труден двубой. Усетихме отборния дух, въпреки че загубихме първите два гейма. Успяхме да вземем контрола и да спечелим този тежък мач.\"Селекционерът на Русия Сергей Шляпников каза, че отборът му е имал проблеми в посрещане, както и в атака срещу българския блок. \"Отборът се умори. Всичко това ни попречи да спечелим\", посочи той.След първата състезателна седмица България е на деветото място в Първа група с три точки. От петък до неделя националите приемат във Варна световния шампион Полша, Канада и олимпийския първенец Бразилия.", "date": "05-june-2017", "title": "Пламен Константинов: Всички играчи допринесоха за победата срещу Русия"}
{"url": "http://www.dnevnik.bg/analizi/2017/06/05/2982555_rusiia_tursi_v_iordaniia_kljucha_za_strategiiata_si_v/", "text": "Новините отпреди седмици, според които Доналд Тръмп е споделил строго класифицирана информация с Русия, сега неочаквано са започнали да притесняват Москва.Първоначалната информация гласеше, че разкритията на Тръмп може да са поставили в опасност израелски шпионин, внедрен в \"Ислямска държава\". Впоследствие обаче се появиха и данни, че източникът на информацията може да е бил йорданец и това хвърли сянка върху съюза между Москва и Аман и готовността им да си сътрудничат в Сирия.За наблюдатели, които следят отблизо руската военна намеса в сирийския конфликт и политическата роля на страната в региона, беше изненадващо, че Йордания може да не е споделила жизненоважни разузнавателни данни с Москва. Информацията беше свързана с потенциална атака на \"Ислямска държава\" по самолет. За предотвратяването на подобна ситуация Русия и Йордания  в нормални условия. Всъщност Русия беше първата и единствена страна, станала жертва на атака на \"Ислямска държава\" по пътнически самолет при атентата над Синай през 2015 г., убил 224 души. Оттогава Русия засили сигурността при полетите, също както и усилията на разузнаването, за да бъдат предотвратени подобни атаки. Последното означава, че сътрудничеството с други страни е от ключово значение.Източници, близки до руското разузнаване, потвърдиха, че Русия и Йорданияобменяйки разузнавателни данни, включително информация за хора, заподозрени, че имат връзки с екстремисти, които могат да представляват опасност. Нещо повече - двете страни, изглежда, са си съдействали и при сухоземни операции.След началото на руската военна намеса в Сирия двете държави създадоха канал за обмен на разузнавателна информация, за да координират действията си. Докато обявяваше споразумението през 2015 г., руският външен министър Сергей Лавров обяви, че държавите \"ще координират действията си\", което включва мисии на военни самолети над Сирия. Коментаторите незабавно предположиха, че Йордания изоставя традиционните си съюзници в региона - САЩ и Великобритания - заради по-категорично присъстващата Русия. Въпреки спекулациите Йордания остана във водената от САЩ коалиция срещу \"Ислямска държава\". Крал Абдула се появи на срещата в Рияд (на която присъства и Доналд Тръмп - бел. ред.), за да покаже принадлежността си към Ислямската , също така известна като Ислямския военен съюз.Източник, близък до кралския двор на Хашемитите, каза за \"Ал Монитор\": \"Ключовият фактор в уравнението на сигурността на Йордания е границата, която тя дели със Сирия и .\" В този контекст сътрудничеството с външни сили като Русия и САЩ е мотивирано единствено от вътрешните сметки. Не е случайно, че в този неспокоен регион Йордания  един от малкото \"острови на стабилност\", докато от другата страна на границата със Сирия бушува война.При сегашните условиякралят отдавна гледа на Русия като на важен съюзник, доказателство за което са неговите 16 посещения в страната, откакто сяда на престола през 1999 г. Въпреки честите взаимодействия дневният ред на двустранните отношения основно се е ограничавал до необвързващ политически диалог и много скромни търговски сделки.Разговорите за сътрудничество в отбраната обаче изпъкват. От 2000 г. насам Москва и Аман са подписали много сделки за оръжия, включително за преносими зенитно-ракетни системи \"Игла\" и противотанкови комплекси \"Корнет\", както и за това руски противотанкови гранатомети да се произвеждат и в Йордания. Един от съветниците на краля по въпросите на военното сътрудничество с Москва е руският гражданин Марк Волошин, който има ключова роля в договарянето на оръжейните сделки между двете държави.Може да се твърди, че конфликтът в Сирия създаде изцяло нов контекст на отношенията на двете държави. Не е случайно, че руският президент Владимир Путин посети Аман за първи път през 2012 г., малко след като отново пое президентския пост. Имайки предвид спорната руска роля в Близкия изток, Йордания - с която Москва има силно прагматични отношения - се разглежда катои е показателно, че Москва реши да включи Йордания в мирните преговори в казахстанската столица Астана. Изглежда, Русия все по-ясно осъзнава ключовата важност на подкрепата на арабските държави за дипломатическите си усилия.Засилващата се активност на джихадистите в Югозападна Сирия, както и потенциалната миграция на бойци от \"Ислямска държава\" към йорданската граница, стимулират струпването на американски и британски войски в Северна Йордания. Очертаваща се британско-американска операция в Южна Сирия създава сериозно безпокойство в Москва, тъй като това би могло да изложи правителството на Асад на опасност и да създаде нов фронт срещу иранските войски в Сирия.Предвид отсъствието на истински диалог между Съединените щати и Русия по въпросите на Сирия Йордания играе важна роля, съобщавайки руската позиция на американците. Докато преди Йордания беше тази, която се обръщаше към руското правителство и силно се надяваше на сътрудничество в отбраната между Аман и Москва, сега е тъкмо обратното: Москва се опитва да издейства подкрепата на краля, тъй като възможността ѝ да стигне до споразумение в Сирия бързо се изпарява.", "date": "05-june-2017", "title": "Русия търси в Йордания ключа за стратегията си в Сирия"}
{"url": "http://www.dnevnik.bg/video/2017/06/05/2983292_videogaleriia_edinstvo_sila_i_ljubov_pri_zavrushtaneto/", "text": "Единство, сила и любов – това демонстрираха десетки хиляди хора в Манчестър на снощния благотворителен концерт на американската певица Ариана Гранде, към който се присъединиха редица други звезди.Гранде се върна в града едва две седмици след ужасяващия терористичен атентат, който уби 22 души, предимно деца, и ден след друга атака в столицата Лондон.В спектакъла, озаглавен \"Цялата ни любов е за Манчестър\", участваха още Джъстин Бийбър, Кейти Пери, Coldplay,, Роби Уилямс, Фаръл Уилямс, Майли Сайръс, Take That и други.Концертът събра над 2 млн. паунда, които ще бъдат дарени на семействата на загиналите и пострадалите при атентата.\"Тази любов и това единство, които показвате сега, са лекарството, от което се нуждае светът\", каза видимо трогната Гранде.\"Манчестър, ние сме силни, силни, силни, все още пеем песента, песента, песента\" - това позабравено парче на Роби Уилямс от 1998 г. възпламени публиката и засенчи дори неостаряващия му хит Angels, коментира Би Би Си.", "date": "05-june-2017", "title": null}
{"url": "http://www.dnevnik.bg/bulgaria/2017/06/05/2983284_slujbite_zalaviat_vsichki_nelegalni_migranti_spored/", "text": "Директорът на \"Гранична полиция\" Светлан Кичиков заяви, че службите задържат всички нелегални мигранти, навлезли в България. Според него щом мигранти биват залавяни и на влизане в страната, и във вътрешността й, и на границата със Сърбия, това означавало, че всички са задържани.\"Фактът, че ние залавяме такива лица, колкото и да са малко, и на българо-сръбска граница, показва, че ние залавяме всички, които са по някакъв начин навлезли на българска територия\", заяви Кичиков пред Би Ти Ви.Той коментира , при която загинаха деветима чужденци и . По думите му е сигурно, че мигрантите не са преминали границата с буса. По думите му мигрантите са преминали границата в район, където предстои да бъде издигната ограда. Попитан дали ако не беше станала катастрофата, е щяло да се разбере за тях, той заяви: \"Със сигурност щяха да бъдат заловени. Щяха да бъдат заловени на територията на страната. Това нещо е факт\".Кичиков добави, че целта на \"Гранична полиция\" е не само да спира нелегалните чужденци, а да стига до организаторите на каналите за трафик. По думите му от началото на годината досега били задържани 52 души, занимаващи се с превоз и организират канали за миграция.От началото на годината досега са регистрирани 2054 опита на граждани на трети страни да влязат в България през границата с Турция. За същия период на миналата година тези опити са били 19 147, а задържаните на българска територия са по-малко от 400. Голямата част са задържани близо до границата, обясни Кичиков.Той разказа, че организаторите на каналите все по-често наемат непълнолетни, тъй като те не носят наказателна отговорност. Шефът на \"Гранична полиция\" разказа, че там, където има ограда, нелегалните мигранти най-често я срязват или използват стълби, за да я прехвърлят.По думите на Кичиков от няколко месеца в района на границата ги няма т.нар. доброволни отряди, които твърдят, че залавят мигранти. \"Не смятам, че то тях има полза в близост до съоръжението\", каза той.Попитан защо на един и същи терен оградата по границата от двойна става единична, той заяви, че първоначалното задание е било за двойна ограда, но се е наложило то да бъде коригирано. \"Доколкото разбирам поради това, че средствата е трябвало да бъдат намалени. Ние сме ги съгласували и на участъците, където няма чак такъв засилен натиск, където е труднодостъпен, сме дали съгласието си съоръжението да бъде едноредово\", обясни той.", "date": "05-june-2017", "title": "Службите залавят всички нелегални мигранти според шефа на \"Гранична полиция\""}
{"url": "http://www.dnevnik.bg/bulgaria/2017/06/05/2983334_borisov_obiavi_vlizaneto_v_evrozonata_za_zaduljitelno/", "text": "\"Еврозоната е задължителна\", заяви премиерът Бойко Борисов по време на дискусията \"Европа отново на път\". \"Дори и в България си позволяваме да казваме: когато станем готови, когато ние решим, тогава ще влезем в еврозоната. А когато сме подписвали, много ясно е записано, че трябва да приемем еврото – имаме договор\", поясни министър-председателят. Според него политиците трябва да положат всички усилия, за да влезе България в чакалнята на еврозоната: \"В противен случаи ние не можем да се сърдим, че държавите в еврозоната искат да си гарантират своята валута\".По повод терористичните удари в Европа премиерът изрази позиция, че Европейският съюз трябва да вземе решение за създаване на обща европейска армия. \"Всяка сутрин се събуждаме и дали в Лондон, дали в Афганистан, дали на друго място - десетки убити и ранени. И се въртим около средствата и не си говорим за причините, които не са удобни политически. А то е толкова ясно, докато върви надпревара за въоръжение\", посочи българският премиер.\"Имаме единни решения. Колко танка има Германия, Франция, България - дали са ни нужни поотделно на всички тези държави? Европейският съюз трябва да се защитава със своя отбрана като цяло\", допълни Борисов.\"Спомням си времето, когато се заговори за разоръжаване и започнаха да се унищожават ракети, тогава светът си отдъхна. Това е като в операта има ли пушка на сцената - рано или късно трябва да гръмне\". Сега е модерно да се говори за въоръжение, за милиарди от бюджетите на всички страни - при такова масово превъоръжаване на света, оръжието рано или късно ще трябва да се използва. Затова по думите на Борисов начинът да се спестят пари и да има сигурна охрана е обща европейска отбрана. Европа да стане колективен член като ЕС в НАТО. \"Това е моето предложение. Оръжейните компании сигурно ще са против това\".На въпроса има ли заплаха за България, премиерът отговори \"има, разбира се\". Поясни, че няма страна, която да каже, че е защитена и няма риск за нея. \"Не е въпрос да плашим населението\", подчерта Борисов. Посочи, че английските служби са едни от най-добрите, с които е работил. \"От САЩ през Русия, Париж, Брюксел, Лондон - въпрос на време, място или някакво действие от съответната държава, за да има терористичен акт. Отдавна тероризмът не е случайно явление\", коментира още той.Заяви, че терористите гледат телевизия и наблюдават действията, изказванията и поведението на политическите лидери и действат веднага наказателно. Той обаче разкритикува европейските държави, че не са интегрирали различните етноси.\"Цели поколения, израснали в тези държави, явно са поставени в условия, в които действат по този начин. Помня, че за България винаги се поставя въпроса за интеграция на ромите, а сега като гледам как са интегрирани във Великобритания, Белгия, Франция етносите - мисля, че и на тях трябва да им поставим въпроса как са интегрирани. Всъщност не са успели. Това е истината, болезнена, неприятна, не е модерно да я кажеш, дори е опасно в политически план\", каза премиерът.Повтори, че риск от тероризъм безусловно има за всяка една държава, защото навсякъде вече е имало такъв. \"Как да кажа, че няма, като имаше и в Сарафово.\" Няма служба в света, която да се справи. Полезният ход би бил да се спрат войните, да спре съревнованието във въоръжаването. Всичката тази техника бомбардира рано или късно, главно в Арабския свят, и започват бежански вълни. Това мотивира други млади, родени и израснали в Европа. Службите не могат да хванат това.", "date": "05-june-2017", "title": "Борисов обяви влизането в еврозоната за задължително и поиска създаване на армия на ЕС"}
{"url": "http://www.dnevnik.bg/sport/2017/06/05/2983372_goldun_steit_krachi_uvereno_kum_titlata_v_nba_sled_nov/", "text": "\"Голдън стейт уориърс\" се доближи на две победи от титлата в Националната баскетболна асоциация (НБА) след нова категорична победа над шампиона \"Кливланд кавалиърс\". След като спечелиха първото си домакинство със 113:91, \"воините\" бяха безапелационни и във второто - 132:113.\"Воините\" продължават да нямат загуба от началото на плейофите и удължиха историческата си серия до 14 победи от 14 мача в директните елиминации.Въпреки че бяха много по-агресивни и предизвикаха доста грешки от съперника спрямо първата среща, играчите на \"Кливланд\" отново не намериха никакъв начин да спрат Кевин Дюрант и Стеф Кър.В допълнение Кайри Ървинг беше много далеч от обичайното си ниво във втори пореден двубой, а стрелбата на резервните играчи на гостите беше катастрофална.Дюрант отново беше най-резултатен с 33 точки, а Къри се отличи с 32 точки и първия трипъл-дабъл в плейофен мач в кариерата. Играчите на \"Голдън стейт\" вкараха 18 тройки срещу само осем на \"Кливланд\", откъдето дойде голямата разлика в мача.Дюрант реализира четири тройки от осем опита и общо 13 от 22-те си стрелби от игра, а към точковия си актив добави впечатляващите 13 борби, шест асистенции, пет чадъра и три откраднати топки.Къри също записа четири тройки и вкара всеки от 14-те си наказателни изстрела, а 11 асистенции и десет борби оформиха първия плейофен трипъл-дабъл на плеймейкъра на \"воините\".Клей Томпсън също беше под пара в този мач и добави 22 точки. Гардът беше точен при четири от петте си стрелби за две точки и при четири от седемте си опита от далечно разстояние.Дреймънд Грийн допринесе за успеха с 12 точки, шест борби и шест асистенции, а Шон Ливингстън и Йън Кларк направиха чудесно включване от пейката и отбелязаха общо 20точки.\"Голдън стейт\" изигра изключителна първа част, която спечели с 40:34. \"Воините\" вкараха 40 точки в една четвърт от финална серия за пръв път от 1967 г., когато отбелязват 41 в мач №6 срещу \"Филаделфия 76\".Във втората част домакините взеха двуцифрен аванс, но късен щурм на гостите доведе до стопяване на разликата до една точка. След първото полувреме \"Голдън стейт\" имаше само три точки преднина, но след почивката тимът на завърналия се на пейката Стив Къри нанесе своя решителен удар.\"Воините\" спечелиха третата четвърт с 35:24, а в заключителните дванадесет минути отвориха разлика от над 20 точки и в нито един момент не позволиха на \"кавалерите\" дори да помислят за обрат.\"Днес бяхме много по-агресивни, отколкото в първия мач, принудихме ги да направят 20 грешки и въпреки това те ни победиха с разлика\", заяви звездата на \"Кливланд\" Леброн Джеймс след двубоя.Джеймс изигра много силен мач и приключи с 29 точки при 67% успеваемост в стрелбата от игра, 14 асистенции, 11 борби и три откраднати топки. Той изравни рекорда на Меджик Джонсън за най-много трипъл-дабъли в историята на финалите на НБА - осем.Кевин Лав добави 27 точки, но Ървинг пропусна 15 от 23-те си стрелби от игра и вкара само 19 точки, а освен това се отчете със скромните седем асистенции и две борби. Чанинг Фрай, Дерон Уилямс и Иман Шъмпърт комбинираха едва два коша от 16 изстрела.Двата отбора се отправят към Кливланд, където на 8 и 10 юни ще са третият и четвъртият мач. \"Сега ще се приберем у дома, ще прегледаме записа, ще видим какво можем да направим по-добре, дали можем да подобрим нещо в защита и нападение. Единствената ни задача в момента е да разберем как да се справим по-добре в мач №3\", заяви Леброн Джеймс.", "date": "05-june-2017", "title": "\"Голдън стейт\" крачи уверено към титлата в НБА след нов разгром над \"Кливланд\""}
{"url": "http://www.dnevnik.bg/bulgaria/2017/06/05/2983375_prokuraturata_zapochna_dve_proverki_na_mina_obrochishte/", "text": "По лично разпореждане на главния прокурор Сотир Цацаров днес - 5 юни, Окръжната прокуратура – Добрич, започна спешна проверка за законност в мината за добив на обогатена манганова руда в \"Оброчище\". Мината е отдадена на концесия и се стопанисва от \"Евроманган\" АД, със седалище с. Църква, община Балчик.Под ръководството на окръжния прокурор на Окръжна прокуратура – Добрич, Пламен Николов, служители на МВР, ДАНС, Инспекцията по труда и НАП се проверява дейността на концесионера \"Евроманган\" АД, като се изискват всички документи по изпълнение на концесионния договор. Установява се чрез проверка на място съответствието на посочените в докладите на концесионера до Министерството на икономиката и енергетиката инвестиции и действително направените. Проверява се наличието на съответствие между обявената за добита обогатена манганова руда и продадената от дружеството концесионер с оглед данни за извършено данъчно престъпление.Проверява се спазването на трудовото законодателство и изпълнението на ангажиментите на концесионера по опазването на околната среда и водите. До този момент е установено, че промишлените отпадъчни води от мината се изливат в река Батовска без никакво пречистване, което е било задължение на \"Евроманган\" АД по силата на договора за концесия, съобщи Върховната касационна прокуратура.От няколко дни работници от мина \"Оброчище\" стачкуват под земята заради неизплатени заплати. Според концесионера затрудненията идвали от ниския добив.Пред журналисти главният прокурор Сотир Цацаров добави, че започва проверка и дали декларираното като добив количество манганова руда съответства на реалния добив, тъй като се твърди по думите му че реалният добив бил твърде богат.Ако решим да се върнем назад, ще стигнем и до приватизацията, и до въпроса как е придобита мината, коментира главният прокурор.", "date": "05-june-2017", "title": "Прокуратурата започна две проверки на мина \"Оброчище\""}
{"url": "http://www.dnevnik.bg/bulgaria/2017/06/05/2983389_ognian_damianov_e_chetvurtiiat_chlen_na_prokurorite_v/", "text": "Огнян Дамянов от Окръжната прокуратура в Разград беше избран за член на новия Висш съдебен съвет (ВСС), избран чрез жребий, тъй като имаше равен брой гласове с Ясенка Шигарминова от Апелативната прокуратура в Пловдив.Той е четвъртият и последен представител от квотата на прокурорите.Така членове на кадровия орган от прокурорската квота са - освен Дамянов - Пламен Найденов, Георги Кузманов и Даниела Машеваq катоПетият член от професионалната квота на прокурорската колегия Евгени Диков, избран от следователите по-рано през май.Жребият се проведе, като бяха написани имената на двамата кандидати на две бели листчета и бяха поставени в два еднакви бели плика. Шефът на избирателната комисия Стефани Черешарова ги разбърка, после ги подаде на председателя на Общото събрание на прокурорите Виктор Малинов и той изтегли един от пликовете - така спечели Огнян Дамянов.На 17 юни предстои да бъдат избрани и петимата съдии за съдийската колегия и с тях приключват изборите на магистратската квота.Остава парламентът да избере своята парламентарна квота от 11 юристи, което се очаква в края на юни. Мандатът на този ВСС изтича на 3 октомври.\"Оттук насетне всички въпроси, включително и най-дълбоките за дълбочинната съдебна реформа, са намерили своя отговор.\"Така коментира главният прокурор завършека на избора за прокурорската колегия след тегленето на жребия, който определи Огнян Дамянов за четвъртия прокурор за колегията.Коментарът на Цацаров беше иронично адресиран към председателя на Върховния касационен съд Лозан Панов. Той след срещата с премиера Борисов в МС заяви, че съдебната власт се нуждае от дълбочинна реформа, а не от мимикрия.Цацаров обобщи, че цялата процедура по избора на четиримата прокурори е била изпълнена при пълното спазване на закона. Но че в случай на равен брой гласове той предпочита в закона да се предвиди трети кръг, вместо да решава \"сляпата Фортуна\" под формата на жребий.Запитан за коментар по повод процедурата за предсрочното условно освобождаване на Наглите, Цацаров използва въпроса да нападне повторно Панов, като иронизира сериозните дебати за реформа: \"Съдебна реформа е \"Наглите\" и \"Килърите\" да са в затвора.\"", "date": "05-june-2017", "title": "Огнян Дамянов е четвъртият член на прокурорите в новия състав на съдебния съвет (допълнена)"}
{"url": "http://www.dnevnik.bg/bulgaria/2017/06/05/2983386_bojidar_dimitrov_publikuva_spisuk_s_50_obekta_za/", "text": "По повод решението на  Божидар Димитров публикува списък с близо 50 обекта, които по негово мнение трябва да бъдат следващи. Според действащия директор на Националния исторически музей (НИМ) и идеолог на реконструкцията \"до зъбер\", макар вече да са реставрирани 30 крепости, в много от тях били допуснати грешки. А със следващия транш за реставрация на културни паметници от европейската програма \"Региони в растеж\" от 90 млн. евро това би могло да бъде поправено.В изявлението от събота, публикувано като официална позиция на НИМ, Божидар Димитров отбелязва, че \"за голямо съжаление този път соросоидите не протестираха\" срещу реставрацията на Плиска, а нататък изрежда примери за \"пълна реставрация\" от чужбина, . Кандидатът за нов директорски мандат в музея нарича несъгласните с т.нар. бутафорни реставрации \"грозни и невежи\".Димитров също признава, че в досегашната реставрация на крепости се допускали \"кражби\", \"разпиляване на средства\" и провали. Такива според него са реставрацията с пластмасови плоскости, както и \"безличната реставрация с 1-2 метра над основите\". За пример дава крепостите в Мездра, Траянови врата и Минерална баня - Хасковско.щеше да подскаже на драгия посетител, че става дума за древна крепост. Четвъртият провал, разбира се, са кражбите. При липса на сериозен контрол се слагат камъни и вар за 5-6 хил. лв., а се отчитат, да речем, 500 хил. лв. Печален пример в това отношение е крепостта Маточина\", пише директорът на НИМ. За да се избегнело даването на пари по линия на \"връзки\" и \"партийна принадлежност\", Божидар Димитров изрежда списък с археологическите обекти, които са според него значими и готови да се превърнат в магнит за туристи. Той бил изготвен с археолога проф. Николай Овчаров.Повечето от историческите места в списъка вече са били обект на реставрация с държавни и европейски средства, . Има и такива, където намеренията му шумно се провалиха - като идеята за крепост. Крепостни стени по Дунава до Русе, върху провлака на Несебър и в почти всяко черноморско градче влизат в препоръките на директора. Същевременно в списъка не влиза нито един обект от по-ново време.- Вътрешен град;- Голямата базилика.- Кръглата църква;- Патриаршеска базилика;- Крепостни стени на Вътрешния град.- Царският дворец на Царевец;- Дворец на Асеневци на Трапезица;- Крепостна стена на Трапезица;- Три църкви със стенописи.- Крепостна стена по провлака;- Крепостна стена на входа на пристанището.- Крепостна стена по ръба на целия полуостров;- Църква \"Св. Апостоли\";- Църква \"Св. Николай Чудотворец\".- Крепостна стена.- Крепост;- Атия (Бургаско);- Крепост.- Крепост.- Крепост.- Три крепостни стени;- Две средновековни църкви.- Крепостна стена.- Крепостна стена;- Феодален замък;- Трикорабна базилика.- Българска патриаршия;- Крепостна стена около нея.- Крепостна стена покрай Дунав.- Крепостна стена;Средновековна църква.- Крепостна стена;- Феодален замък (най-големият у нас).- Крепост;- Средновековна базилика.- Крепостна стена;- Феодален замък, запазен на височина 18 м.- Крепост.- Крепостна стена;- Архиепископска църква.- Крепостна стена;- Феодален замък, запазен до третия етаж;- Средновековна църква.- Крепостна стена.- Крепостна стена;- Феодален замък.- Крепостна стена.- Крепостна стена.- Крепостна стена на Небет тепе.- Крепостна стена;- Бани.- Довършване на реставрираните крепостни стени до зъбер.- Замяна на пластмасовата реставрация с каменна.- Римската баня във Варна (запазена на височина 22 м);- Манастир на цар Борис Кръстител в Караагач теке във Варна;- Манастир \"Св. Животоприемен източник\" в Голямо Буково (Парорийския манастир).", "date": "05-june-2017", "title": "Божидар Димитров публикува списък с 50 обекта за \"дореставриране\""}
{"url": "http://www.dnevnik.bg/biznes/2017/06/05/2983360_billa_vliza_v_dva_sofiiski_mola_na_miastoto_na/", "text": "\"Билла\" ще заеме овакантените от \"Пикадили\" хипермаркети в София - мола \"Парк център\" (бивш \"Сити център\" на метростанцията \"Европейски съюз\") и в \"Мол София\" на бул. \"Стамболийски\", съобщи  в днешния си брой.Очаква се двата обекта да заработят през втората половина на годината, информира изданието като се позовава на управителя на \"Билла България\" Бойко Сачански.Засега германската верига взима най-големия пай от освободените от фалиралите \"Пикадили\" и \"Карфур\" площи. По тази линия с един обект в търговски център се вписа и \"Лидл\" – в \"Ринг мол\", и по информация на \"Капитал\" най-вероятно ще наеме освободените от \"Пикадили\" търговски площи в \"Парадайз\". По неофициална информация \"Лидл\" преговаря и за бившите обекти на \"Пикадили\" във Варна.С неясен бъдещ обитател в София дотук е само бившият обект на \"Карфур\" в столичния The Mall, но там се чака приключване на смяна на собствеността, като конкуренти отново са само \"Билла\" и \"Лидл\".Имуществото на \"Пикадили\" в затворените магазини е под управлението на кредитора на бившата верига – \"Инвестбанк\".", "date": "05-june-2017", "title": "\"Билла\" влиза в два софийски мола на мястото на фалиралия \"Пикадили\""}
{"url": "http://www.dnevnik.bg/bulgaria/2017/06/05/2983014_kljuchovi_pravila_pri_turseneto_na_nova_rabotna/", "text": "Има хора, които получават оферта за работa, без дори да са изпращали автобиография. Или пък са част от компания, която като че ли е създадена за тях. И сигурно си мислите, че всичко е свързано с късмет... Всъщност понякога може и да е така, но често подобни истории са резултат от уменията на конкретния човек за търсене на подходящата работна оферта.Според кариерните специалисти има три ключови правила, които биха ви помогнали, когато търсите нова работа. Първото в списъка е, че не е нужно да следвате стандартния подход за кандидатстване, свързан с подаване на CV и мотивационно писмо и поредица от интервюта със служител по подбор на персонал. Вместо това може да се свържете директно през LinkedIn с мениджъра на компанията и да се опитате да го впечатлите или пък с някого от служителите, за да се опитате да си издействате препоръка. Подобен директен подход ще ви помогне да изградите взаимоотношения с хора от компанията, които биха ви били полезни и в бъдеще.Важно е да знаете, че успешните кандидати не се фокусират само върху интервюто за работа. Преди да подадат документите си, те проучват много внимателно компанията и дали тя отговаря на изискванията им. Не забравяйте, че доброто познаване на работодателя, към когото се стремите, ще ви помогне да изпъкнете пред другите кандидати.Последното правило гласи, че е нужно да имате ясна идея за работата, която искате да вършите, и работната позиция, която искате да заемете. За целта е важно да познавате себе си, вашите силни и слаби страни, вашите предимства и недостатъци, вашите интереси и нещата, с които не бихте се примирили. Ще ви е от полза да проучите какви са изискванията за конкретната длъжност и какво се очаква да работите на дадена позиция и чрез разговори с други хора на същата или аналогична позиция.А ако в момента сте в процес на търсене на работа, не пропускайте да прегледате и топ обявите за работа на :Икономедиа търси:\"Мобилтел\" търси:\"Титан\" търси Фондация \"Подслон за човечеството\" търси Eaton's Electrical Division търси EVN България търсиCMS Cameron McKenna  търси KPMG търси Wolf Theiss търси ", "date": "05-june-2017", "title": "Ключови правила при търсенето на нова работна позиция"}
{"url": "http://www.dnevnik.bg/sviat/2017/06/05/2983406_ot_pobeda_v_stil_tachur_do_vuzhod_na_leiburistite/", "text": "Ако се вярва на прогнозите, на  Тереза Мей ще спечели унищожителна победа и ще загуби места в парламента, изправяйки се пред сложни коалиционни преговори. Естествено, тези неща не могат да бъдат верни едновременно.Някои британски социолози предвиждат 15 процентни пункта преднина за консерваторите, а други – 3. Прогнозите се провалиха на изборите през 2015 г., както и на вота за Брекзит миналия юни, сега също си противоречат.Основната причина за объркването е, че не се знае дали младите и недоволните избиратели, които по традиция стоят зад , ще пуснат бюлетини.\"Не сме тъпи, не сме луди, може всички да сгрешим или да сгрешат само някои от нас, но проблемът действително е труден\", коментира за \"Ройтерс\" Бен Лодърдейл от Лондонската школа по икономика, който е работил по новия статистически модел на YouGov. Миналата седмица тази агенция предвиди, че Мей ще загуби абсолютното си мнозинство.Част от изследванията от последните седмици ѝ даваха от над 100 места (консерваторите имат едва 12) и сочеха, че тя може да достигне  от 144 места през 1983 г. или дори да достигне тази на Тони Блеър от 1997 г., който получи мнозинство от 179 места. Според проучването на YouGov, публикувано в сряда, е възможно  и така да има по-малко от 326, необходими за правителство.Тогава проучванията подцениха вота за торите с 4 процентни пункта и надцениха този за лейбъристите с 3. Като причини за това бяха сочени \"срамежливите тори\" - консервативни избиратели, които не са пожелали да обяснят предпочитанията си. Но социолозите твърдят, че истинският им проблем е бил, че не са могли да предвидят кой действително ще отиде да гласува.Този въпрос все още е актуален и сега агенциите започнаха да претеглят още един фактор – доколко интервюираните действително са решени да пуснат бюлетина, а не просто да заявят намерението си в анкетата, пише \"Политико\".Източници на \"Политико\", близки до Джеръми Корбин, сочат, че  стига до младите хора, които не бяха привлечени от лейбъристите преди. 246 487 млади хора са се регистрирали да гласуват в последния възможен ден – на 22 май. Това е почти двойно повече, отколкото направилите това в последния момент преди изборите през 2015 г. - 137 400, сочи агенция \"Ройтерс\". От друга страна, през 2015 г. само 43% от тази възрастова група отидоха да гласуват.Агенциите като YouGov и Survation, които предвиждат най-високи резултати за партията на Джеръми Корбин, поставят и най-голяма тежест върху лично изказаното намерение за гласуване. Всички социолози вече преглеждат и демографския статус – възрастта, имущественото положение и това как те са се отразили на предишните гласувания. ComRes и ICM Research поставят акцент върху тези фактори и предвиждат голяма преднина за консерваторите на Мей.С две думи, ако торите наистина се справят толкова зле, колкото прогнозират YouGov и Survation, ще трябва да гласуват голям брой млади хора. Втората агенция прави оценката си при допускането, че 82% от хората на възраст 18 – 24 години ще гласуват.Ipsos Mori предвижда 45% за торите и 40% за лейбъристите, като във втората група се включват много младежи, \"които не са гласували преди, които обичайно не гласуват\", коментира изпълнителният директор на института Бен Пейдж пред \"Ройтерс\".Референдумът за излизане от Европейския съюз активизира много възрастни избиратели от работническата класа, които гласуваха за пръв път след дълго въздържание. Дали ще гласуват отново тази година? И дали ще подкрепят лейбъристите, или ще преминат към торите, които са по-категорични в обещанията си за напускане на ЕС?Вотът  ще бъде решаващ дали  или Корбин ще управлява Великобритания, втората най-голяма европейска икономика, по време на . Именно заради Брекзит Мей свика предсрочните избори в опит да си издейства по-голяма свобода в преговорите, да спечели време, за да се справи с последиците и да утвърди позициите си сред консерваторите. Тя пое поста не след парламентарен вот, а след оставката на Дейвид Камерън заради резултата на референдума през юни миналата година.", "date": "05-june-2017", "title": "От победа в стил Тачър до възход на лейбъристите: защо прогнозите на британските социолози са толкова различни"}
{"url": "http://www.dnevnik.bg/bulgaria/2017/06/05/2983420_organizatori_na_trafika_na_migranti_sa_nai-chesto/", "text": "Непълнолетният шофьор на микробуса, в който  заедно с него още 8 мигранти, както и собственикът на автомобила, са само изпълнители в мрежата за трафик на идващите от рисковите държави хора. Това коментира главният прокурор Сотир Цацаров.В момента се изясняват по думите му три неща: начална точка, преминаване и осигуряване от други лица на маршрута. Може да се окаже, че организаторите на канала са чужденци, както се оказа при случая на летището, добави Цацаров. Те идват в България от рискови държави, получават статут и някои от тях започват да организират канали за други бежанци. А трафикантите не се интересуват дали действително търсещите транспорт са бежанци.На летище София бяха арестувани гранични полицаи за трафик на мигранти, но организаторите на мрежата се оказаха пребиваващи у нас граждани на Бангладеш.Засега било установено, откъде са влезли у нас мигрантите от катастрофиралият микробус, но Цацаров не съобщи. Каза все пак, че те не са пресекли граница с европейска държава, което може да означава, че са минали през българо-турската граница.", "date": "05-june-2017", "title": "Организатори на трафика на мигранти са най-често чужденци със статут у нас"}
{"url": "http://www.dnevnik.bg/bulgaria/2017/06/05/2983485_sofiiskata_obshtinska_banka_zapochva_da_kreditira/", "text": "Софийската Общинска банка предлага инвестиционен кредит \"Град с история\", предназначен за финансиране на укрепителни, консервационно-реставрационни и ремонтни работи на недвижими културни ценности, се казва в прессъобщение от името на институцията. В него се уточнява, че подобен продукт за пръв път се предлага на българския банков пазар, а лихвата е ниска - 3% годишно.Това става дни след като кметовете на София, Пловдив, Варна, Бургас, Русе, Велико Търново, Габрово, Несебър и Копривщица  и развитието на историческите зони. Инвестиционният кредит е само за недвижими имоти с предоставен статут на недвижима културна ценност по смисъла на Закона за културното наследство. Имотите трябва да са вписани в Националния регистър на недвижимите културни ценности.Кредитът е предназначен за физически лица - собственици на сгради - паметници на културата, които кметът на общината е задължил със заповед да извършат в определен срок необходимите укрепителни и ремонтни дейности. Друго условие е да има проектна документация и/или инвестиционен проект, съгласувани по реда на Закона за културното наследство.Годишната лихва е 3.00%, няма такси за проучвания и комисиони за одобрение и предсрочно погасяване. Кредитополучателят получава безплатна застраховка \"Живот\".Минималният размер на кредита е 10 000 лева, а максималният размер е до 70% от стойността на имота.\"Кредитът е с много ниски лихви и отлични условия и собствениците на тези имоти вече ще разполагат със средства да реновират и укрепят сградите. Така те ще продължават да красят градовете ни и да пазят културно-историческото наследство на България\", коментира Сашо Чакалски, изпълнителен директор и председател на управителния съвет на Общинска банка.", "date": "05-june-2017", "title": "Софийската Общинска банка започва да кредитира ремонти на паметници на културата"}
{"url": "http://www.dnevnik.bg/biznes/2017/06/05/2983442_purvanov_pohvali_upravliavashtite_postignali_maluk/", "text": "Втората тръба на газопровода \"Турски поток\" може да завие към България и това е \"малък шлем\", постигнат от сегашните управляващи в отношенията с Русия в енергийната сфера. Това мнение изрази в интервю за Нова телевизия президентът (2001 - 2011 г.) Георги Първанов.Така той коментира \"тихо промъкналата се\", по думите му, новина, за подписването преди дни на  между енергийния министър Теменужка Петкова и председателя на управителния съвет на \"Газпром\" Алексей Милер.\"Това не е дело на Петкова и Милер, а сигурно има разбирателство на най-високо ниво и е знак за възобновяващ се прагматичен диалог\", коментира Първанов. Той иронизира \"с най-добро чувство\" официалното съобщение за подписания документ, в което се посочваше, че \"страните ще проучат въпроса за развитие на газопреносната инфраструктура на територията на България\". \"Там пише, чеБългария е проучена за 45 г. и всичко се знае - от къде какво трасе може да мине\", каза Първанов.\"Новината е добра, няма да минат 63 млрд. куб. м газ ( - колкото предвиждаше прекратеният проект \"Южен поток\", заменен от Путин с \"Турски поток\"), а 15 -16 млрд.,\" каза Първанов и нарече постигнатото \"малък шлем\" за разлика от \"големия шлем\", договарян от самия него като действащ държавен глава ( т. нар. голям шлем на Първанов включва три неосъществени и до днес, но предизвикали милиардни разходи, проекта \"). Той подчерта, че освен приходи от транзитни такси чрез новия проектПърванов се позова и на изявления на руския премиер Дмитрий Медведев, който в края на май съобщи, че Москва води преговори с няколко европейски държави, между които Гърция и България, за точката, през която втората тръба на \"Турски поток\" да влезе на територията на ЕС. По думите на Медведев решаващ фактор за избора на решение ще е икономиката, а не политиката. Десет дни след изявлението на Медведев Петкова подписа пътната карта с \"Газпром\".По-късно днес премиерът Бойко Борисов определи подписаната пътна карта катов проекта за газов хъб, финансиран от Европейската комисия. \"Ще съберем газ от много източници - \"Хан Аспарух\", \"Галата\", \"Терес\", интеркоректори с Румъния и Гърция, азерския газ и руски газ. Изпълняваме си ангажиментите и си пълним кошничката газова, уширяваме си преносната мрежа, за да може по всички изисквания и спазване на всички правила да превозваме газ на който от тези източници пожелаем и да си вземаме транзитните такси\", каза Борисов и потвърди, че заложените в пътната карта количества са 15.7 млрд куб. метра природен газ годишно.", "date": "05-june-2017", "title": "Първанов похвали управляващите, постигнали \"малък шлем\" с Русия"}
{"url": "http://www.dnevnik.bg/bulgaria/2017/06/05/2983467_regionalnoto_ministerstvo_otpuska_58_mln_lv_za/", "text": "Министерството на регионалното развитие и благоустройството обяви, че ще осигури 58 млн. лв. за изграждането на 151 нови социални центъра за грижи за деца. Средства са от оперативна програма \"Региони в растеж\" 2014 - 2020 г. Новината съобщи зам.-министърът Деница Николова, съобщиха от ведомството.Тя уточни, че общо 54 общини ще могат да кандидатстват по този проект. Сред тях са областни центрове като София, Бургас, Смолян, Кърджали, Благоевград и др., както и малки общински центрове като Павликени, Нови пазар, Стражица, Елена и др. Определени са 2 срока за кандидатстване на общините. Първият е до 2 август, а вторият изтича на 3 ноември.Други 20 общини пък ще имат възможност да изградят центрове за здравно-социални грижи със средства от програмата, чийто бенефициент е Министерството на здравеопазването.По думите на Николова до 2020 г. трябва да бъдат изградени 23 центъра за обществена подкрепа, 27 дневни центъра за подкрепа на деца с увреждания, 16 дневни центъра за подкрепа на деца с тежки и множествени увреждания, 10 центъра за настаняване от семеен тип, 28 преходни жилища за деца от 15 до 18 години, 17 наблюдавани жилища за младежи от 18 до 21 години и 20 центъра за специализирани здравни и социална грижи за деца с увреждания.Зам.-министърът допълни, че през миналия програмен период по оперативната програма са инвестирани близо 90 млн. лв. С тях са изградени и оборудвани 132 центъра за настаняване от семеен тип и 26 защитени жилища, 8 дома за медико-социални грижи за деца.", "date": "05-june-2017", "title": "Регионалното министерство отпуска 58 млн. лв. за изграждането на 151 социални центъра за деца"}
{"url": "http://www.dnevnik.bg/evropa/zemedelie/2017/06/05/2983455_podadeni_sa_iskaniia_za_subsidii_za_38_mln_dekara/", "text": "Увеличение при регистрираните земеделски земи за субсидии и спад в животновъдния сектор. Това е равносметката от една от най-напрегнатите кампании за подаване на заявления за директни плащания, която приключи в края на май след административни неуредици и удължаване на срока за кандидатстване, съобщава . Според данните към момента средствата от ЕС по линия на т.нар. първи стълб от Общата селскостопанска политика и от националния бюджет, които годишно са за над 1.2 млрд. лв., ще се разпределят между стопанства с обща обработваема площ от над 38 млн. дка и 1.68 млн. отглеждани животни.Парите традиционно започват да се превеждат в края на годината, като юни 2018 г. е крайният срок за получаването им.Данните към момента показват, че до 29 май, когато беше крайният срок за подаване на заявления за субсидии без санкции, са подадени над 113 хил. заявления за подпомагане с обща декларирана земя от 38.33 млн. дка. От тях 37.8 млн. дка са заявени по схемите за плащания на площ, като кандидатите са повече от 62 800. Всъщност данните показват, че има ръст както при броя кандидати, така и при регистрираната земя. За 2017 г. увеличението на кандидатите за субсидии е с повече от 1000 стопанства, а заявената площ - с повече от 630 хил. дка спрямо предходната година, когато регистрираните земи са били 37.20 млн.дка. Същевременно обаче има спад в животновъдния сектор.  До 29 май в кампанията са успели да се включат над 21 хил. кандидати при повече 30 хил. за предходната година. Броят заявени животни сега е 1.69 млн. при 1.94 млн. година по-рано. Настоящото намаление според агроведомството идва от нови изисквания за кандидатстване, свързани с наложеното ограничение с едно животно да може да се кандидатства само по една схема за подпомагане, независимо дали тя е национална и специфична.През тази година кампанията за директни плащания беше удължена след административни проблеми. Причината е, че земеделското министерство обяви едва в края на март обществена поръчка за избор на фирма, която да прехвърли данните от т.нар. правни основания (документ за собственост или наем на земите) в системата ИСАК, където земеделците очертават парцелите, с които кандидатстват за субсидии. Така официално тръгналата на 1 март кампания за субсидиране се забави като едва във втората половина на април фермерите можеха да финализират процедурата по кандидатстване.Впоследствие се взе решение кампанията да бъде удължена - от 15 май на 29 май, като това е срокът, в който се подаваха заявления без санкции.В момента продължава да тече срокът, в който закъснелите с документите производители могат да се включат в кандидатстването. Така срокът за корекция в заявленията за кандидатстване без санкция е 14 юни, а срокът, в който могат да се подават заявления и да се променят данните в тях, но с намаление на субсидията за всеки ден закъснение, е до 23 юни. Това е и крайната дата на кампанията за тази година, след което предстои да започнат проверки на подадените заявления от кандидатите. ", "date": "05-june-2017", "title": "Подадени са искания за субсидии за 38 млн. декара земя и 1.6 млн. животни"}
{"url": "http://www.dnevnik.bg/sport/2017/06/05/2983435_voleibolistkite_shte_se_boriat_s_holandiia_belgiia_i/", "text": "Холандия, Белгия, Чехия, Гърция и Словения ще бъдат съперниците на женския национален отбор по волейбол на България в допълнителна квалификация за световното първенство в Япония през 2018 г. Последните пресявки за мондиала ще бъдат от 22 до 27 август.Квалификацията ще бъде във формат всеки срещу всеки, а мястото на провеждане все още не е уточнено. За световното ще се класират заелите първите две места в крайното класиране.Българките пропуснаха шанса да си гарантират директно място за финалите в Япония, след като завършиха втори в домакинската квалификация в зала \"Христо Ботев\". Националките записаха четири победи и едно поражение, като решаващ за първото място се оказа двубоят с Турция, .Холандия е фаворит за първото място във финалната квалификация, а България, Белгия и Чехия се очертават като другите претенденти за квотите. Гърция и Словения на хартия ще бъдат аутсайдери в този турнир.Състезателната програма на българския национален отбор продължава с участие в силния международен турнир купа \"Елцин\", който ще се проведе от 26 до 30 юни в Екатеринбург.Тази надпревара се явява генерална репетиция за тазгодишното Гран при 2017 г., еквивалентът на Световната лига при мъжете. \"Булстрад арена\" в Русе ще бъде домакин на мачовете от първия кръг, който ще се изиграе на 7, 8 и 9 юли.", "date": "05-june-2017", "title": "Волейболистките ще се борят с Холандия, Белгия и Чехия за място на световното"}
{"url": "http://www.dnevnik.bg/sviat/2017/06/05/2983513_snimka_na_denia_da_okosish_dvora_pod_siankata_na/", "text": "Да косиш невъзмутимо тревата в двора, докато на 2 км бушува торнадо – малко хора имат такова присъствие на духа. Снимката, в която живеещият в Канада Теънис Уесълс върши домашните си задължения на фона на удивителната буря, стана хит в социалните мрежи.Тя е дело на съпругата му Сесилия, която разказва пред Би Би Си, че е спяла и деветгодишната ѝ дъщеря я събудила, уплашена от приближаващото торнадо. Сесилия излязла да провери какво се случва, но съпругът ѝ казал, че всичко е наред и изглеждал съвсем спокоен. Оказал се прав – бурята се е движела в друга посока и след пет минути е изчезнала.Сесилия го снимала и публикувала кадъра във \"Фейсбук\", без да очаква, че той ще стане толкова популярен. Майка ми се притесни много и ме пита защо изобщо го пускам навън, казва тя.\"Повечето хора тук косят тревата, преди да завали, той също реши да го направи и стана известен\", казва пред BuzzFeed Сесилия. \"Просто беше чудесен ден да окосиш двора.\"", "date": "05-june-2017", "title": "Снимка на деня: Да окосиш двора под сянката на торнадото"}
{"url": "http://www.dnevnik.bg/sviat/2017/06/05/2983510_turciia_otnema_grajdanstvoto_na_gjulen/", "text": "Министерството на вътрешните работи на Турция е обявило началото на процедура за отнемане гражданството на 130 души, сред които и живеещият от 1999 г. в САЩ Фехтуллах Гюлен, когото Анкара обвинява за вдъхновител и организатор на неуспешния опит за преврат миналото лято.Според съобщението на частната телевизия CNN Türk сред останалите имена има настоящи и бивши депутати от прокюрдската Народна демократична партия (HDP).Те ще изгубят турското си гражданство, ако не се върнат в страната в следващите 3 месеца.Списъкът за денатурализация включва още заподозрени за връзки с организацията на Гюлен, с Кюрдската работническа партия и \"Ислямска държава\".Междувременно държавната Анадолска агенция, цитирана от в. \"Хюриет\", съобщи, че според данни на главния прокурор на Анкара Гюлен е планирал лично да пристигне в Турция, за да поведе преврата. Документи на прокуратурата сочат, че според декодирани съобщения, изпратени с мобилното приложение \"Байлок\" (Bylock) самият живеещ в САЩ духовник е обсъждал с представители на движението си (наричано от властите в Анкара \"Фетхуллахистка терористична организация\" или ФЕТО) възможността да пътува до Турция. Властите в Анкара вярват, че \"Байлок\" е използван за комуникация между последователите на Гюлен при организацията на опита за преврат.\"Ако здравето ми позволи, и аз бих могъл да се включа (в опита за преврат). Но да стигнеш до Турция със самолет, отнема 10 часа и здравето може и да не ми го позволи,\" пише живеещ в Африка член на движението на Гюлен, който цитира думи на духовника.В обвинителния акт може да се намери и друго съобщение, изпратено на членове на движението от същия потребител. Гюлен, по думите му, е казал: \"Всичко се връща на този свят. Ще видите как разглезените и арогантните, които днес летят в облаците от суета, ще се разбият в земята.\"Когато празникът настъпи в Турция и Египет, това значи, че е настъпил в целия свят,\" гласи друго цитирано съобщение на Гюлен.", "date": "05-june-2017", "title": "Турция отнема гражданството на Гюлен"}
{"url": "http://www.dnevnik.bg/detski_dnevnik/2017/06/05/2983472_v_sriada_shte_ima_vunshno_oceniavane_po_geografiia_za/", "text": "Външното оценяване по география и икономика за учениците от пети клас, насрочено за 7 юни, ще обхване 6000 ученици и ще се проведе в 215 училища от всички райони на страната, избрани на случаен принцип, съобщи днес на сайта си Министерството на образованието.Днес във всички столични училища имаше външно оценяване по \"Човекът и природата\". И двете препитвания са извънредни и бяха оповестени преди дни, а оценките от тях няма да бъдат включвани при оформянето на срочния и годишния успех на децата.Основната цел на изпитването е да се установи какви знания са усвоили учениците, дали разбират материала и дали могат да приложат наученото, уточняват от министерството. Според влезлия в сила от август 2016 г. нов Закон за предучилищното и училищното образование тази година петокласниците учиха по нови учебни програми, но по стари учебници, тъй като нямаше време за издаване на нови. Поради този причина учителите преподаваха и по допълнителни, подбрани от тях, материали.Изпитът ще започне в 10 ч. за учениците от първа смяна и в 13 ч. за тези, които са на училище следобед. Продължителността е 50 минути и е съобразена с възрастовите особености на децата. Тестът включва 25 задачи, от които 18 са с избираем отговор и 7 със свободен. Децата няма да получават текущи оценки, които да бъдат вписани в бележниците им, посочват от образователното министерство и подчертават, че няма да се правят съпоставки на ниво регион, училище, отделен клас или ученик.Уточнява се, че на базата на резултатите от външното оценяване ще бъде направен анализ до каква степен децата покриват очакванията от обучението по география и икономика, определени в новата учебна програма. От началото на новата учебна година петокласниците и първолаците ще имат нови учебници. Второкласниците и шестокласниците обаче ще учат по нови учебни програми, но със старите учебници поне до края на септември.", "date": "05-june-2017", "title": "В сряда ще има външно оценяване по география за петокласниците"}
{"url": "http://www.dnevnik.bg/sport/2017/06/05/2983464_halep_i_svitolina_stignaha_chetvurtfinalite_na_rolan/", "text": "Две от фаворитките за титлата - Симона Халеп и Елина Свитолина, се класираха за четвъртфиналите на \"Ролан Гарос\". Румънката беше безапелационна и даде само два гейма на Карла Суарес Наваро, а украинката оцеля драматично след страхотен обрат срещу преминалата през квалификациите Петра Мартич.Халеп имаше нужда от едва 60 минути за успеха с 6:1, 6:1 срещу Наваро. Финалистката в Париж от 2014 г. показа изключително ефективен тенис, като реализира шест от седемте си точки за пробив и спаси пет от шестте, които се откриха пред 29-годишната испанка.Световната номер 4 контролираше разиграванията от основната линия, направи много по-голямо количество печеливши удари - 19 срещу едва пет, а в същото време дописна и по-малко непредизвикани грешки - 20 срещу 25 за Суарес Наваро.В опит да достигне до втория си полуфинал на червените кортове в Париж и четвърти в турнирите от Големия шлем Халеп ще се изправи срещу Свитолина в един от най-очакваните мачове в тазгодишния турнир.Свитолина, която е най-силно представящата се тенисистка през 2017 г., беше опряна до стената от заемащата 290-ото място в световната ранглиста Мартич. Украинката загуби първия сет, а третия изоставаше с пробив и беше на две точки от загубата, но направи впечатляващ обрат и спечели с 3:6, 6:3, 7:5.Мартич водеше с 5:2 и 30:0 във финалния сет, но Свитолина показа страхотен характер и взе 20 от следващите 24 точки, за да стигне до втория си четвъртфинал на \"Ролан Гарос\" след 2015 г.Халеп и Свитолина се срещнаха само преди три седмици във финала на турнира в Рим, когато украинката се наложи с 4:6, 7:5, 6:1. Те имат още един двубой помежду си - успех с 6:1, 6:1 за румънката в груповата фаза на Турнира на шампионките в София през 2013 г.Последните четвъртфиналистки в Париж ще бъдат определени от двубоите Ализе Корне срещу Каролин Гарсия и Каролина Плишкова срещу Вероника Сепеде.Вчера бяха излъчени четвъртфиналните двойки в горната половина - Каролин Вознячки срещу Йелена Остапенко и Кристина Младенович срещу Тимеа Бачински.", "date": "05-june-2017", "title": "Халеп и Свитолина стигнаха четвъртфиналите на \"Ролан Гарос\""}
{"url": "http://www.dnevnik.bg/bulgaria/2017/06/05/2983555_bulgarin_e_postradal_pri_napadeniiata_v_london/", "text": "Български гражданин е пострадал  на 3 срещу 4 юни, съобщиха от Министерството на външните работи. Информацията е получена в българското посолство във Великобритания от Форин офис.В момента пострадалият мъж се лекува в болница и е в стабилно състояние. Посланикът ни в Лондон е направил постъпки да го посети.Българското посолство е подало до полицията данните на друга наша сънародничка по сигнал на нейни роднини, за която има съмнения, че е пострадала. По-късно от пресцентъра на министерството на външните работи съобщиха, че тя се е свързала с близките си.При атаките в Лондон загинаха седем души, а 48 бяха ранени. Очакват се подробности за самоличността на жертвите и тяхната националност.Засега роднини обявиха името на канадката Кристин Арчибалд, а външният министър на Франция потвърди, че сред убитите има негов сънародник, седмина французи са ранени, четирима от тях са в критично състояние, един французин още се издирва. Поне един австралиец е ранен и има съобщения за втори пострадал. Новозеландец е с тежки наранявания.", "date": "05-june-2017", "title": "Българин е пострадал при нападенията в Лондон"}
{"url": "http://www.dnevnik.bg/morski/2017/06/05/2983511_zaradi_goliama_avariia_vodata_vuv_varnenskiia_kv/", "text": "Водата във варненския кв. \"Аспарухово\", който преди три години пострада тежко от наводнение след поройни дъждове, е негодна за пиене. Това съобщиха от местното ВиК дружество. Изследването е направено от специализираната лаборатория, след като през почивните дни жители на ромската махала в квартала съобщиха за тежка авария в района на ул. \"Горна студена\". Именно в тази част на гетото през 2014 г. поройният дъжд и предизвиканата от него приливна вълна в отводнително дере стана причина за смъртта на 13 души.Жители на ромската махала в \"Аспарухово\" съобщиха за \"Дневник\", че още в събота са подали сигнал до общината и ВИК за изтичане на големи количества вода и нарушена асфалтова настилка на мястото на аварията. Според тях аварийните екипи са пристигнали на място, но след направения оглед са заявили, че действия ще бъдат предприети едва в началото на работната седмица.В момента подаването на питейна вода в района е спряно и ще бъде възстановено след преценка на общинската администрация, уточниха оттам. На мястото на аварията обаче няма да бъдат поставяни водоноски, тъй като в района има източник на питейна вода, която била годна за употреба.Точно там след опустошителното наводнение преди три години местната администрация имаше намерение да изгради жилищен блок за социално слаби. След протест от страна на жители на квартала и ВМРО обаче проектът, който трябваше да бъде финансиран с европейски средства, беше спрян.", "date": "05-june-2017", "title": "Заради голяма авария водата във варненския кв. \"Аспарухово\" е негодна за пиене"}
{"url": "http://www.dnevnik.bg/sviat/2017/06/05/2983516_germaniia_tursi_kvalificirani_a_idvat_hiliadi_bez/", "text": "Седемстотин хиляди социално осигурени работни места са били разкрити през последните няколко години в Германия. Около 40% от тях са били заети от граждани на ЕС. Но едва 6.2 процента от гражданите на трети страни, пристигнали в Германия през 2016 година, са имали намерение да си търсят работа. През 2015 г., когато беше и пикът на бежанската вълна, този процент е бил още по-нисък - едва 3.4 на сто. Повечето от въпросните хора са били движени от други мотиви - бягство от войни, събиране на разделени семейства или следване в германски университет.През 2016 година в Германия са пристигнали общо 1.24 милиона чужденци, от които повече от половината (667 хиляди) са били от страни - членки на ЕС, а от тях 37% са били само българите и румънците. За десет години (2006 - 2016) броят на гражданите от ЕС, които работят и плащат социални осигуровки в Германия, се е удвоил, достигайки ниво от общо 18 милиона души.Но с подобряването на икономическата ситуация в страните по южната периферия на ЕС, например в Испания и Португалия, намалява и интересът към обучение или работа в Германия. Това посочва вестник \"Франкфуртер Нойе пресе\", като се позовава на Кеа Декер, ръководителка на Централната служба за работа в чужбина (ZAV).Някои вече мислят как да върнат своите специалисти обратно.Службата със седалище в Бон консултира кандидатите за работа в Германия и активно посредничи за привличането на чужди специалисти. До думите на Декер някои европейски партньори проявяват вече по-малък интерес към подобни възможности. \"Полша например започва да мисли как да върне у дома своите сънародници, работещи в Германия или - заради Брекзит - от Великобритания\", посочва Декер.Заради това тя и колегите ѝ са насочили усилията си към трети страни - например към Мексико или Филипините, откъдето се надяват да привлекат болногледачи, или към Южна Корея, откъдето търсят IT специалисти. Общо 5 задгранични центъра, финансирани от германското Дружество за международно сътрудничество (GIZ) и Министерството на икономиката, ще бъдат разкрити в Сърбия, Косово, Албания, Тунис и Мароко. Като предлага на гражданите на тези държави легални възможности за работа в Германия, правителството в Берлин се опитва да ограничи притока на кандидати за убежище, които иначе не биха имали никаква възможност да останат в страната.Мярката се радва на огромен успех: в столицата на Косово Прищина например има толкова много кандидати, че часовете за консултации в германското посолство се раздадени за 9 месеца напред.По-добри шансове да останат в Германия имат бежанците от Сирия, Афганистан, Еритрея или Ирак. Повечето от тези хора са млади мъже – на възраст под 35 години, а едва 18% от тях имат някаква професия или висше образование. Повечето кандидати търсят работа като чистачи, кухненски работници или в логистиката.\"Хората искат бързо да започнат работа и да изкарват пари. Невинаги са готови да последват съвета ни и първо да повишат квалификацията си\", казва Даниел Терценбах от Федералната агенция по труда. Рискът е, че от тези помощни професии много лесно се изпада в безработица, добавя той.Фактите показват, че бежанците обикновено успяват да си намерят само временна работа, основно в хотелиерството или в автокъщи, които обикновено са собственост на мигранти като тях.", "date": "05-june-2017", "title": "Германия търси квалифицирани, а идват хиляди без образование"}
{"url": "http://www.dnevnik.bg/bulgaria/2017/06/05/2983553_obshtina_rakovski_obiavi_chastichno_bedstveno/", "text": "Община Раковски обяви частично бедствено положение. Това се налага заради , разположен на територията на бившия завод за стоманолеене, в пловдивското село Шишманци.Кметът на Раковски Павел Гуджеров заяви за \"Фокус\", че все още има малки огнища и продължава да излиза дим от мястото на пожара. Той посети мястото на инцидента заедно с кмета на Шишманци Костадин Иванов.\"Категорично заявявам, че за момента реална пряка опасност за населението няма, но за спокойствието на жителите на Шишманци и околните села ще бъде изпратена мобилна група на екоинспекцията, която ежедневно да измерва качеството на въздуха до отменяне на частичното бедствено положение\", каза Гуджеров.От регионалната здравна инспекция препоръчват на местните да избягват дейности на открито и да затварят прозорците на жилищата си в населените места на югозапад от пожара.Причините за избухването на огъня все още не са разкрити. Няма и официално становище от разследващите органи.", "date": "05-june-2017", "title": "Община Раковски обяви частично бедствено положение заради пожара в Шишманци"}
{"url": "http://www.dnevnik.bg/analizi/2017/06/05/2983587_razrivut_na_arabite_s_katar_-_kakvo_se_krie_pod/", "text": "Беше въпрос на време напрежението между страните в Залива да ескалира.Сутринта на 5 юни неочаквани за повечето външни наблюдатели новини разтресоха Персийския залив и вероятно ще се отразят тепърва в целия Близък изток и Северна Африка. Няколко от държавите, формиращи Съвета за сътрудничество в Залива, решиха да скъсат отношения с Катар, обвинявайки Доха в спонсориране на радикални групи и политически движения, застрашаващи националната им сигурност. Разбира се, това е само на повърхността. Историята е много по-дълбока и нюансирана. На първо време, не става дума само за скъсване на отношения между Катар и държавите от Съвета за сътрудничество в Залива. На катарски граждани е забранено да посещават емирствата и Саудитска Арабия, а онези, които сега се намират там, им е даден срок от 14 дни да напуснат. Границите са затворени, както и въздушното пространство. Редица компании съобщиха, че ще спрат полетите си от и за Катар, а по сухопътната граница със Саудитска Арабия е наложена блокада. От всички държави Кувейт и Оман са единствените държави от Съвета за сътрудничество, които все още не са скъсали отношенията си с Катар. Освен страните от Залива Египет, Йемен и Либия от страна на преходното правителство също се присъединяват към изолацията на Катар, което означава, че сблъсъкът вече излезе от границите на Персийския залив и съвсем скоро ще има отражение от регионален характер.Можем само да предположим какво може да последва.Така например сблъсъкът е много вероятно да се отрази на терен в Сирия и Либия, тъй като Катар и емирствата подкрепят различни милиции. Турция също ще се принуди да заеме позиция, заради близките си отношения с Катар не само за Близкия изток, но и за Сирия. Анкара и Доха имат и сериозни икономически връзки и обмен на стоки. А ако Близкия изток се разтресе (очакваме и реакцията на Иран), то със сигурност ще има отражение и в съседни райони. Икономически последици със сигурност ще има заради важността на Катар в износа на газ. В този ред на мисли, ако видите картата на района, блокадата има голямо значение, тъй като Катар зависи от доставките по суша на храна, идващи през Саудитска Арабия. От сутринта цените на хранителни продукти са увеличиха двойно, включително на ориза – една от най-използваните храни в страната. Изолацията на Катар може да се отрази на цените на газта, ако бъде наложена морска блокада. Прави впечатление, че САЩ обмислят от седмици насам да махнат флота си от Катар и да го преместят към някоя друга страна в Залива. Все още не е ясно коя ще е тази държава, но очевидно Вашингтон желае да преразгледа политиките си с Катар предвид сближаването на Доха с Иран. Трябва да се каже, че конфликтът между Саудитска Арабия, емирствата и Катар тлее от години, но ескалира през последните седмици. За външния наблюдател тези страни представляват една хомогенна цялост с една и съща политика спрямо региона и Близкия изток, но това далеч не е така. Тези държави имат различен поглед за почти всички теми освен Йемен – включително относно подкрепата за въоръжени групи. По този параграф Катар води значително пред емирствата и Саудитска Арабия. За Катар държавната подкрепа за движения като \"Мюсюлмански братя\" и \"Нусра\" в Сирия означава по-голяма сфера на влияние за сметка на силните си съседи. За Саудитска Арабия и емирствата обаче това е сериозен проблем предвид идеологическата и политическа война, която водят от десетилетия с групировки като \"Ал Кайда\". По време на посещението на Тръмп напрежението се показа наяве с различни изказвания и словесни престрелки между лидерите на държавите от Залива и Катар. Тогава на официалната агенция на Катар се появиха съобщения в подкрепа на Иран, които Катар от своя страна твърди, че са следствие на хакерска атака. Скандалът достигна връхна точка с изгонването на определени граждани от Саудитска Арабия в Катар и от Катар в Саудитска Арабия, като няколко от големите фамилии, имащи представители и в двете държави, обвиниха Катар в политики срещу тях.Напрежението се засили допълнително с изтичането на мейли и документи на посланика на емирствата в САЩ, според които емирствата опитват да работят с Израел и САЩ срещу Катар и ограничаването на влиянието му в Близкия изток и Залива.За съжалението на Катар връзките му с организации като \"Нусра\" и \"Мюсюлмански братя\" са доказани, като Катар е единствената държава в Залива, за която има данни за подкрепа на държавно ниво за подобни групи. \"Нусра\" подобно на \"Ислямска държава\" е отявлен противник на Саудитска Арабия въпреки религиозната доктрина на Рияд. Още преди няколко дни лидери на \"Нусра\" изразиха подкрепа за Катар срещу кралството и това не остана незабелязано. Катар е и страната, в която се подслоняват някои от най-видните клирици и лидери на Мюсюлмански братя.С няколко думи, страните от Залива виждат проблем в опитите на Катар да установи по-добри отношения с Иран, чието влияние в Близкия изток се увеличи благодарение на милициите, които Техеран подкрепя. Също така страните от Залива искат Катар да прекрати отношения с \"Хамас\", които са подкрепени също от Иран. Именно по тази линия Доха поиска от членове на движението да напуснат страната, но дали това ще стане наистина тепърва ще се види. Катар вече пренасочи голяма част от полетите си през иранска територия, което в очите на страните от Залива е потвърждение на обвиненията, които отправят. От гледна точка на САЩ вътрешната криза в Залива е нож с две остриета – Рекс Тилерсън направи всичко възможно корпорацията Exxon Mobile да получи достъп до газовите полети на Катар, но в същото време Вашингтон води сериозна политика за изолацията на Иран и неговите съюзници.За обикновените граждани на Катар и Саудитска Арабия противопоставянето в Залива е лоша новина. Не се знае какви регулации ще има за смесените семейства и техните деца, които са граждани и на двете държави. Не се знае още какво ще се случи с бизнес отношенията, свързани с катарски фирми и личности, базирани в емирствата. И още нещо – все още не знаем как тази регионална криза ще се отрази извън Близкия изток. ", "date": "05-june-2017", "title": "Разривът на арабите с Катар - какво се крие под повърхността"}
{"url": "http://www.dnevnik.bg/bulgaria/2017/06/05/2983521_knsb_iska_neoblagaem_minimum_i_danuk_bogatstvo/", "text": "Въвеждане на необлагаем минимум на нивото на минималната работна заплата за страната, прилагане на семейно подоходно облагане, въвеждане на еднопроцентен данък върху финансовите транзакции и разработване на методология за въвеждане на данък \"богатство\" са част от предложенията на КНСБ към управленската програма на правителството, съобщи БТА.От КНСБ искат повишаване на данъка върху приходите от дивиденти от 5 на 10 на сто, както и допълнителни данъчни стимули за повишаване на квалификацията.Според синдиката, ако предложенията му бъдат приети, жизненият стандарт в страната ще достигне 60% от средния в ЕС.КНСБ иска да се повишат и минималните норми за допълнителните трудови възнаграждения. Например заплащането на нощния труд (0.25 лв.) и за времето, през което работникът е на разположение на работодателя (0.10 лв.) не са променяни от 2007 г. , каза главният икономист на синдиката Любен Томев.Синдикатът настоява за промени в няколко закона, за да се преустанови неизплащането на заработени трудови възнаграждения. Утре темата ще бъде обсъдена в съвета за тристранно сътрудничество.КНСБ предлага в бюджета за догодина са се предвидят пари за увеличаване на учителските заплати с 25%. Правителството увеличи заплатите на учителите с 10% от 1 януари и планира ново нарастване от 1 септември с 15 на сто.", "date": "05-june-2017", "title": "КНСБ иска необлагаем минимум и данък \"богатство\""}
{"url": "http://www.dnevnik.bg/bulgaria/2017/06/05/2983579_bivshiiat_rektor_na_medicinskiia_universitet/", "text": "Бившият ректор на Медицинския университет Ваньо Митев и бившият главен секретар на висшето училище Алексей Алексеев се изправиха пред съд по обвинения за сключване на неизгодна сделка.\"Аз съм благодарен на прокуратурата, че не ме обвинява, че дишам\", заяви Ваньо Митев, цитиран от \"Медиапул\". \"Аз съм оставил този университет със 100 млн. лв. - плюс, не минус. Вдигнал съм четири пъти заплатите и съм обновил цялата база\", заяви бившият ректор на медицинското училище и нарече обвиненията несъстоятелни.Той обясни действията на прокуратурата като \"атака\", основана на \"един измислен одит на МОН, знаете кой беше тогава министър\" (Меглена Кунева - бел. ред.), заяви Митев.Според прокуратурата Митев е сключил неизгодна сделка, с която е нанесъл вреда на висшето училище за близо 30 хиляди лева. Обвинен е и в това, че съзнателно и допуснал подчиненият му Алексей Алексеев да извърши престъпление по служба. Обвинителният акт срещу тях беше внесен през март. Повече четете .", "date": "05-june-2017", "title": "Бившият ректор на Медицинския университет: Благодарен съм на прокуратурата, че не ме обвинява, че дишам"}
{"url": "http://www.dnevnik.bg/pr_sfera/2017/06/05/2983500_pristiga_izcialo_obnovena_seriia_ideapad/", "text": "Не е тайна, че искаме все повече от нашите компютри. Обикновено това включва по-висока скорост и по-добра производителност, но защо да не ги опаковаме и в по-изящен и нов дизайн. По-малко значи повече, е философия, която Lenovo стриктно следва с новата серия IdeaPad - шест различни машини, които отговарят и на най-взискателните потребителски очаквания не само що се отнася до производителност, но и до компактност и стил.Шестте модела от новото портфолио на Lenovo - IdeaPad 720, 520, 320 и IdeaPad 720S, 520S и 320S (slim) - идеално подхождат на съвременните вкусове за стил, форма и функционалност. От подобрения и изчистен дизайн до инструментите и функциите, които потребителите ценят най-много - Lenovo създаде серия лаптопи, които са съобразени с вкуса, нуждите и финансовите възможности на всеки.Независимо дали говорим за поколението Z, което държи да е онлайн винаги и навсякъде1; поколението Y, което търси най-доброто на възможно най-ниска цена2; поколението Х, което държи на продуктивност и иновация3, или бейби бумърите4, за които е важно новите технологии да са \"умни\" и с тях да се борави лесно, лаптопите от новата серия IdeaPad могат да отговорят на потребностите на всеки.От най-натоварените технически елементи до най-фините акценти по дизайна - при проектирането и изработката на всеки детайл в IdeaPad е обърнато специално внимание. Скосените ръбове предлагат изчистена и елегантна визия, наклонът в предната част гарантира лесно отваряне на капака. Тънкият страничен профил, особено при S моделите, заедно с опростения дизайн на корпуса, го прави удобен за носене.Покритието на IdeaPad 720S например е от висококачествен оксидиран алуминий. При създаването му е използвана техниката, с която се шлифоват диаманти, за да се постигне впечатляващият ултратънък профил.IdeaPad 520S е тънък едва 19,3 мм, а IdeaPad 320S е със специално метално покритие.А за да могат лесно да се впишат в съвременния дом или офис, лаптопите от серията идват с богат избор от цветове - от класическия полиран метал до виолетово.Освен с впечатляващ външен вид, лаптопите от серията IdeaPad се отличават и с редица подобрения и усъвършенствани функции за още по-добро потребителско изживяване - нова клавиатура, по-тясна рамка на дисплея, добавен Microsoft®’s Precision Touchpad™ за директна връзка с Windows® 10. И всичко това на приемлива цена.Ако производителността и преносимостта са вашият приоритет, изберете между три ултратънки S модела. IdeaPad 720S идва с до 7-о поколение процесор Intel® Core™ i7, Thunderbolt™ 3 порт и до 1 TB PCIe SSD. 13-инчовият модел тежи едва 1,14 кг и е тънък само 13,6 мм, което го прави идеален за студенти и хора с натоварен работен график.IdeaPad 720S се предлага и с четец за пръстови отпечатъци за бързо и сигурно вписване с Windows Hello™, както и до UHD дисплей (при 13\" модел). А постоянно активното зареждане ви позволява да зареждате други устройства през USB порта дори когато лаптопът е изключен.В случай че държите на комфорт и функционалност, подходящи за вас са IdeaPad 520 или 520S с до 7-о поколение процесор Intel Core i7 и видеокарта до NVIDIA® GeForce® 940MX, опционална клавиатура с подсветка и опционален четец за пръстови отпечатъци, както и Windows Hello поддръжка за бързо вписване.Ако търсите бюджетен лаптоп, IdeaPad 320 и по-тънкият му вариант IdeaPad 320S ще удовлетворят напълно изискванията ви. Той идва с усъвършенстван тъчпад, отличен процесор, вградено DVD оптично устройство, няколко USB-C порта и опция за четец за пръстови отпечатъци и мултитъч екран. Освен това се предлага в няколко цвята - от синьокласически деним до пурпурно.Изцялото новата серия IdeaPad е тук, за да отговори на изискванията за стил и производителност на добра цена. Ние подобрихме дизайна, премахнахме ненужните функции и приложения и предлагаме цветови опции, които ще удовлетворят всеки вкус.Запалените геймъри ще изненадаме с най-новото попълнение в серията Legion - лаптопа Lenovo Legion Y920. Мощен, VR-ready 17\" компютър с най-новия процесор Intel Core i7 K, до NVIDIA Geforce GTX 1070 8G DDR5 и механична клавиатура с RGB подсветка и светлинни ефекти. Това е най-добрият ни геймърски лаптоп, който сме създавали.1 \"Gen Z and the Future of Mobility,\" C Space доклад2 \"Recession-scarred Millennials fuel interest in tiny homes,\" USA Today, 18 май 2016 г.: 3 \"The undetected influence of Generation X,\" Forbes, 13 септември 2016 г: 4 \"The real reason Baby Boomers hesitate with technology,\" 17 февруари 2017: LENOVO и IDEAPAD са търговски марки на Lenovo. INTEL, INTEL CORE и THUNDERBOLT са търговски марки на Intel Corporation в САЩ и/или други държави. MICROSOFT, WINDOWS, WINDOWS HELLO и PRECISION TOUCHPAD са търговски марки на Microsoft Corporation. NVIDIA и GEFORCE са търговски марки на NVIDIA Corporation. Всички други търговски марки са собственост на съответните им притежатели. ©2017, Lenovo Group Limited.", "date": "05-june-2017", "title": "Пристига изцяло обновена серия IdeaPad™"}
{"url": "http://www.dnevnik.bg/sport/2017/06/05/2983595_eden_azar_shte_propusne_predsezonnata_podgotovka/", "text": "Плеймейкърът на \"Челси\" Еден Азар ще пропусне предсезонната подготовка заради контузия в глезена. Днес белгийският футболист ще претърпи операция, която ще го извади от игра за осем седмици.Очаква се белгиецът да бъде възстановен за началото на следващия сезон, който за сините започва в първия уикенд на август с двубоя срещу \"Арсенал\" за \"Къмюнити шилд\".Aзар се контузи на тренировка в неделя по време на лагера на белгийския национален отбор преди приятелския мач с Чехия (6 юни) и световната квалификация с Естония (9 юни). Първоначалните прогнози бяха, че травмата не е сериозна, но допълнителните прегледи установиха фрактура в десния глезен. Тази сутрин белгийският полузащитник е отпътувал от базата на националния отбор в Тюбиз за Лондон, където ще се осъществи операцията.Междувременно в неделя Азар заяви, че бъдещето му в \"Челси\" не е сигурно. 26-годишният играч е обект на интерес от \"Реал\" (Мадрид) и намекна, че би приел евентуално предложение от европейския клубен шампион.\"Разбира се, че ако получа оферта от \"Реал\" (Мадрид), ще я обмисля. Моята голяма цел е да печеля трофеи. Би било страхотно да спечеля Шампионската лига. Но целта на \"Челси\" също е Шампионската лига. Да бъда честен, не знам какво ще се случи\", обясни той.\"Знам само, че имам договор с \"Челси\" за още три сезона и тъкмо изпратихме един невероятен сезон. Искаме да продължим по този път и да надградим, за да се борим за Шампионската лига\", каза още Азар.", "date": "05-june-2017", "title": "Еден Азар ще пропусне предсезонната подготовка заради операция"}
{"url": "http://www.dnevnik.bg/zdrave/2017/06/05/2983622_vnezapni_proverki_kontrol_kontrol_i_pak_kontrol-/", "text": "\"От вас искаме внезапни проверки, контрол, контрол и пак контрол\". С тези думи министърът на здравеопазването проф. Николай Петров инструктира директорите на всички регионални здравни инспекции в страната какво да правят през предстоящия летен сезон.Цялото ръководство на министерството, както и главния държавен здравен инспектор д-р Ангел Кунчев, се срещнаха с директорите на регионалните звена, за да се подготвят за лятото и опасностите от инфекциозни заболявания, които идват с него.Министерството на здравеопазването очаква засилване на контрола на водите, питейни и за къпане, на храните и на шума, както и мониторинг на персонала на обектите с обществено предназначение, съобщи пресцентърът на ведомството.Когато възникнат въпроси от съвместна компетентност, например за водите, здравните инспектори да търсят помощта и на другите отговорни институции, заръча още министърът. Ежемесечно всяко РЗИ ще изготвя доклад до министерството за актуалната ситуация и евентуалните проблеми, които могат да възникнат на територията му.В дългосрочен план Министерството на здравеопазването планира да направи анализ на дейността на всяка регионална инспекция, като очаква от директора ѝ да мотивира всеки разходен лев, каза още Николай Петров.", "date": "05-june-2017", "title": "\"Внезапни проверки, контрол, контрол и пак контрол\"- нареди здравният министър за летния сезон"}
{"url": "http://www.dnevnik.bg/politika/2017/06/05/2983634_prezidentut_radev_shte_se_sreshtne_utre_s/", "text": "По молба на председателя на Върховния касационен съд Лозан Панов утре президентът Румен Радев ще се срещне с него, съобщиха от пресцентъра на съда.\"Целта на работната среща е двамата да обсъдят взаимодействието между властите в страната с оглед на последните събития в съдебната система, както и евентуални конституционни промени, свързани с функционирането на Република България като правова държава\", пише още в съобщението.Подобна беше и темата на срещата на Панов с премиера Бойко Борисов преди две седмици. След нея тогава стана известно, че за промени в конституцията, като част от съдебната реформа в дълбочина.", "date": "05-june-2017", "title": "Президентът Радев ще се срещне утре с председателя на Върховния касационен съд"}
{"url": "http://www.dnevnik.bg/bulgaria/2017/06/05/2983619_purvite_poseshteniia_zad_granica_na_premiera_borisov/", "text": "Първите международни посещения на Бойко Борисов след встъпването му в третия му премиерски мандат ще бъдат във Франция и Германия, съобщи правителствената информационна служба.На 6 юни Борисов ще разговаря в Елисейския дворец с новоизбрания президент на Франция Еманюел Макрон. По-късно същия ден ще започне официалното посещение на министър-председателя в Берлин, където ще разговаря с президента на Федерална република Германия Франк-Валтер Щайнмайер.На 7 юни, сряда, Бойко Борисов ще разговаря и с федералния канцлер Ангела Меркел.Акценти в официалните разговори са развитието на двустранните отношения и сътрудничеството в рамките на Европейския съюз. В правителствената делегация са и вицепремиерът Томислав Дончев и министърът на финансите Владислав Горанов.", "date": "05-june-2017", "title": "Първите посещения зад граница на премиера Борисов ще бъдат във Франция и Германия"}
{"url": "http://www.dnevnik.bg/biznes/finansi/2017/06/05/2983632_prezidentut_otkaza_dostup_do_stenograma_ot_sreshta_za/", "text": "Администрацията на президента не може да предостави достъп по Закона за достъп до обществена информация до стенограмата от проведените консултации за финансовото състояние на държавата в президентската институция на 14 юли 2014 г., тъй като документът е класифициран в съответствие с изискванията на Закона за защита на класифицираната информация.В следващите дни президентът Румен Радев ще вземе своето решение за публикуване на стенограмата от срещата при държавния глава за ситуацията във финансовия сектор в страната, която беше на 29 юни 2014 г., съобщи БНТ като цитира прессекретариата на президента.Информацията беше разгласена, след като по-рано днес президентът Радев отказа на сайта \"Биволъ\" достъп до стенограмата от среща при предшественика му Росен Плевнелиев по темата КТБ от 14 юли 2014 година, съобщи \"Фейсбук\" страницата на изданието. Аргументът на държавния глава е, че тя съдържа информация, която е класифицирана с гриф \"Поверително\".Създателите на сайта \"Биволъ\" посочват, че ще атакуват отказа в съда.Президентът , като уточни, че е трудно да се предвиди до какви неблагоприятни последици би довело разгласяването на информация за банковата система.", "date": "05-june-2017", "title": "Президентът отказа достъп до стенограма от среща за КТБ (допълнена)"}
{"url": "http://www.dnevnik.bg/sport/2017/06/05/2983753_bivshiiat_futbolist_na_njukasul_sheik_tiote_pochina/", "text": "Бившият футболист на \"Нюкасъл\" Шейк Тиоте е починал днес вследствие на инфаркт. 30-годишният национал на Кот д'Ивоар е колабирал по време на тренировка със своя отбор \"Пекин ентърпрайсис\", а по-късно е издъхнал в болницата, съобщи агентът му Емануеле Паладино.Дефанзивният полузащитник направи отлична кариера в \"Нюкасъл\", където игра от лятото на 2010 г. до февруари тази година. Котдивоарецът записа 156 мача с екипа на \"свраките\", 138 от които във Висшата лига на Англия.Той отбеляза само един гол в тези срещи, но той остава паметен за феновете на английския футбол. С него Тиоте донесе точка на своя отбор при равенството 4:4 с \"Арсенал\", когато \"Нюкасъл\" навакса изоставане от 0:4.Тиоте беше важна част и от националния отбор на Кот д'Ивоар, за който изигра 53 мача. Той игра на две световни първенства - в Южна Африка през 2010 г. и в Бразилия през 2014 г., а освен това беше част от състава, който спечели Купата на африканските нации през 2015 г.Полузащитникът започва професионалната си кариера в \"Андерлехт\", където е привлечен едва 18-годишен.След това преминава през холандските \"Рода\" и \"Твенте\", преди да бъде купен от \"Нюкасъл\" срещу 3.5 милиона паунда. През февруари тази година котдивоарецът напусна \"Нюкасъл\", за да се насочи към китайското първенство.На клубно ниво Тиоте два пъти стана шампион на Белгия (2006 и 2007 г.), а с \"Твенте\" спечели титлата и Суперкупата на Холандия през 2010 г.", "date": "05-june-2017", "title": "Бившият футболист на \"Нюкасъл\" Шейк Тиоте почина след инфаркт на тренировка"}
{"url": "http://www.dnevnik.bg/sviat/2017/06/05/2983623_surbiia_shte_opazva_kirilicata_s_globi_i_danuchni/", "text": "Сръбските власти ще опазват кирилицата с глоби и данъчни облекчения, съобщи в. \"Вечерни новости\", цитиран от .Новите мерки са част от стратегия за културното развитие, обясни министър Владан Вукосавлевич. \"Състоянието е сравнително тревожно предимно заради доминиращата употреба на латиницата\", казва той и добавя, че младите хора  заради интернета, телевизията, марките и логата.Вукосавлевич заяви, че ще бъде създаден Съвет за сръбския език, който ще има грижата за езиковата политика. Нов проектозакон предвижда  да бъде определена като \"родната азбука\", а латиницата да има допълнителна функция.Според конституцията от 2006 г. цялата комуникация на държавните институции (помежду им и с обществото) трябва да бъде на кирилица. Проектозаконът, цитиран от , ще задължава половината от чуждите филми, показвани от частните телевизии, да имат субтитри на тази азбука.Местните власти в Белград наскоро обявиха, че обмислят да предоставят данъчни облекчения на компаниите, чиито реклами са изписани на . \"Макар латиницата да не е по-малко сръбска, ние сме на мнение, че защитата на  в епохата на глобализацията и интернета е една от най-важните ни задачи\", заяви Горан Весич от градската управа пред новинарска агенция \"Бета\".Съветникът на министъра на културата Драган Хамович каза, че министерството ще предложи насърчения за употребата на азбуката в печата и в интернет и че ще поиска от мобилните оператори да таксуват  на същата цена, както и тези на латиница.През 2015 г. вестниците \"Политика\" и \"Вечерни новости\" започнаха кампания да бъдат отменени данъците за вестници, излизащи на  (сред които са и те). Инициативата бе подкрепена от Асоциацията на сръбските журналисти, чийто председател тогава бе главният редактор на \"Политика\" Лиляна Смайлович. Кампанията обаче се провали заради бездействието на политиците.", "date": "05-june-2017", "title": "Сърбия ще опазва кирилицата с глоби и данъчни облекчения"}
{"url": "http://www.dnevnik.bg/sport/2017/06/05/2983635_vezenkov_shte_uchastva_v_drafta_no_iska_da_ostane_v/", "text": "Баскетболистът на \"Барселона\" Александър Везенков потвърди, че ще участва в тазгодишния драфт на НБА. Той обаче иска да остане поне още един сезон в настоящия си отбор, защото все още не е достатъчно подготвен да влезе в лигата на най-добрите.Това е третата и последна година, в която българският национал може да се включи в драфта. Предишните две години той подаде заявка, но я оттегли преди крайния срок. Този път той ще бъде част от драфта, която ще се състои на 23 юни в Ню Йорк.\"Ще си пусна името в драфта, така или иначе ми е последната година. Оттам нататък ще видим. Дай Боже, някой отбор да ме избере и да ме остави в Европа да се развивам. Но това е една тема, която ще се изясни на 23 юни\", заяви Везенков пред bgbasket.comТ.нар. драфт-енд-сташ е много често срещана практика при избора на европейски играчи. Считаният някога за детето чудо на испанския баскетбол Рики Рубио беше селектиран под №5 в драфта от \"Минесота тимбъруулвс\" през 2009 г., но остана в \"Барселона\" до 2011 г., преди да се върне при \"горските вълци\".Друг от водещите испански играчи - Хуан Карлос Наваро, беше избран от \"Вашингтон уизърдс\" през 2002 г., но записа само един сезон в НБА - с \"Мемфис гризлис\" през 2007/2008 г., и от 1997 г. до ден днешен носи екипа на каталунците.\"Моят агент говори по въпроса (с драфта), но аз съм изцяло фокусиран върху \"Барселона\" и там искам да остана и да се подобрявам като състезател\", обясни Везенков, който днес награди финалистите в държавното първенство до 19 години.Плановете на 21-годишният играч сега са да отпътува за Орландо, където ще работи индивидуално, след което ще се присъедини към лагера на националния отбор за световните квалификации с Португалия и Беларус през август.\"Искам да тренирам колкото се може повече в Орландо. Още малко само трябва да обсъдим с г-н (Любомир) Минчев дали ще се включа от първия ден, или ще ми даде четири-пет дни повече. Искам да направя плановете си така, че всички да са доволни\", каза още той.По думите му предстои много важно лято за националния отбор и този път \"въпросът не е дали ще се класираме\". \"Трябва да се класираме\", завърши 206-сантиметровото крило.", "date": "05-june-2017", "title": "Везенков ще участва в драфта, но иска да остане в \"Барселона\""}
{"url": "http://www.dnevnik.bg/citat_na_deniia/2017/06/05/2983645_citat_na_denia_kato_v_operata_e_-_ima_li_pushka_na/", "text": "\"Аз си спомням времето, когато се заговори за разоръжаване. Когато започнаха да се унищожават ядрени и стратегически ракети [...] някак си светът си отдъхна. Защото това е като в операта: има ли пушка на сцената, рано или късно трябва да гръмне\" - това заяви премиерът Бойко Борисов пред журналисти с коментар за .Още от изказването на Борисов - .", "date": "05-june-2017", "title": "Цитат на деня: Като в операта е - има ли пушка на сцената, рано или късно трябва да гръмне"}
{"url": "http://www.dnevnik.bg/bulgaria/2017/06/05/2983647_zrelostnicite_mogat_da_si_vidiat_rezultatite_ot/", "text": "Готови са резултатите от майската сесия на държавните зрелостни изпити и зрелостниците вече могат да ги видят, съобщиха от пресцентъра на министерството на образованието.Проверката става с входящ номер, ЕГН и идентификационен код на адрес: .Крайната дата за обявяването на резултатите от ДЗИ беше 9 юни. В петък, по-рано от определения срок, бяха обявени и по български език и литература и по математика.", "date": "05-june-2017", "title": "Зрелостниците могат да си видят резултатите от матурите"}
{"url": "http://www.dnevnik.bg/kultura/2017/06/05/2983512_operno_liato_na_otkrito_-_ot_peshterata_magura_do/", "text": "Нов летен оперен фестивал на открито - \"Крепост на вековете Баба Вида\", ще се проведе между 4 и 13 август във Видин. Освен в едноименната крепост постановки ще има на площада пред Стамбол капия, както и на шлеп на Дунава, съобщи Пламен Карталов, директор на Софийската опера и балет.Целта е да се даде нов културен импулс на този край чрез подобни събития, които развиват не само културния живот на града, а и туризма, заяви той.За фестивала се строят три сцени - в крепостта Баба Вида, където ще бъде представена операта за деца \"Шегобишко на Острова на чудесата\" на Георги Костов; на площад \"Бдинци\" пред Стамбол капия, където ще се изиграят балетите \"Лебедово езеро\" на Чайковски и \"Зорба гъркът\" на Микис Теодоракис; а също ще бъде построена сцена на шлепа на р. Дунав, на която ще бъдат поставени оперите на Пучини \"Мантията\" и \"Джани Скики\".Карталов разказа, че \"Мантията\" е била избрана, защото действието се развива точно на шлеп. Организаторите изграждат трибуни за публиката до пристанището.Община ще осигури автобуси от центъра на града до крепостта, тъй като движението на леки автомобили около Баба Вида ще бъде забранено, посочи кметът на Видин.Директорът на националната опера Пламен Карталов обяви и което ще се проведе между 27 юли и 6 август.Спектаклите ще се провеждат в първия двор на Белоградчишката крепост от 20 ч. и включват оперите \"Набуко\" на Верди, \"Мадам Бътерфлай\" на Пучини и \"Пепеляшка\" на Росини. Ще бъдат представени и балетите \"Зорба гъркът\", \"Кармен - Рапсодия в синьо\" на Бизе-Шчедрин и Гершуин, както и \"Дон Кихот\" на Лудвиг Минкус.В тазгодишното издание ще има специално събитие - спектакъл-пърформанс в три части, озаглавен \"Вагнер Магура: Богове, великани, джуджета и валкюри\", който ще бъде представен между 21 и 23 юли и от 27 до 30 юли.Първата част на спектакъла се развива на входа на пещерата Магура, втората - концертната зала на пещерата, а третата част ще е на изхода на пещерата, където зрителите ще видят \"Ездата на валкюрите\", съпътствано с дегустация на вината от местна изба.Билетите за спектаклите са почти разпродадени, споменаха също организаторите.", "date": "05-june-2017", "title": "Оперно лято на открито - от пещерата Магура до крепостта Баба Вида"}
{"url": "http://www.dnevnik.bg/sport/2017/06/05/2983768_fifa_obiavi_che_sledi_vnimatelno_obstanovkata_okolo/", "text": "ФИФА обяви, че следи внимателно хода на подготовката на Катар за домакинството на световното първенство през 2022 г. По-рано днес Саудитска Арабия, Бахрейн, ОАЕ, Египет, Йемен, временното правителство на Либия, както и Малдивските острови, .ОАЕ и Бахрейн дори затвориха за 24 часа въздушното си пространство за самолети на Qatar Airways. От Доха изразиха съжаление за решението и обясниха, че обвиненията за връзки с терористични организации са неоснователни.ФИФА потвърди, че има непрекъснат контакт с хората от Организационния комитет на Катар 2022. \"Няма да даваме допълнителни коментари по темата, но комуникацията е на добро ниво\", заявиха от международната федерация.Катар получи правото да организира Световното първенство на избори, провели се на 2 декември 2010 г. Очаква се разходите да са между 8 и 10 милиарда долара, а по-голямата част от тази сума ще е предназначена за строителството на стадиони и съоръжения. Първоначално се смяташе, че ще се използват 12 стадиона, но броят беше намален до осем. За момента градовете-домакини са Доха, Лусаил, Ал Уакра, Ал Хор, Ал Райян, Ум Салал и Мадинат аш-Шамале.Сривът в дипломатическите отношения с някои страни в региона поставя под съмнение домакинството на катарците на турнира за Купата на Персийския залив, който трябва да се проведе от 22 декември до 8 януари 2018 година.", "date": "05-june-2017", "title": "ФИФА обяви, че следи внимателно обстановката около Катар"}
{"url": "http://www.dnevnik.bg/sviat/2017/06/05/2983749_kurvavata_diria_v_london_preriazani_gurla_i_onemeli_ot/", "text": "Жертви с прерязани гърла, докато нападателят е бил зад тях и ги е дърпал за косата. Ранени, които са толкова шокирани, че не могат да говорят. Терористи, които са действали \"като машини за убиване\".Такива подробности от атаката в съботната вечер описва \"Ройтерс\" по-малко от 48 часа по-късно. Агенцията разказва, че малко по малко се събират отделните елементи на случилото се и, за съжаление, се потвърждават някои от най-ужасяващите първи разкази.Тримата терористи, , първо са блъскали с наетия микробус пешеходците по моста \"Лондон бридж\". Според разказ на очевидец една от жертвите е била блъсната с такава сила, че тялото било изхвърлено на 3 метра във въздуха.Най-кървавата част от продължилият 16 минути кошмар следва, когато нападателите изскачат с дълги ножове в ръце и започват безразборно и хладнокръвно да намушкват хората и събралите се в ресторанти и барове на \"Бороу маркет\". По последни данни жертвите са 7 и 18 от 48-те ранени все още са в критично състояние.\"Хората с прободни рани са намушквани с безспорно намерение да бъдат убити\", разказва Малик Рамадан, главен лекар, който е бил дежурен в спешна помощ в болница Royal London. Пред радио Би Би Си той описа, че при тях линейките са докарали 12 пострадали и няколко от тях буквално са изгубили говор от шока\"Преминалите през това са преживели нещо толкова ужасно, че просто седяха на носилките и не продумваха. Бяха докарани до състояние да онемеят.\"Очевидка споделя пред \"Ройтерс\", че докато е бягала в хаоса в съботната вечер е видяла трима души, които са паднали на улицата с рани, сякаш са преразани гърлата им. Появяващите се в понеделник подробности изглежда потвърждават това.Сред оцелелите е австралийската сервитьорка Кандис Хедж. Нейни близки описаха пред австралийски медии, че нападателят я сграбчил за главата отзад, след което опитал да пререже гърлото ѝ.Джеф Хо е заснет на видео с бликаща кръв от врата след като се опитал да помогне на нападнат собственик на кръчма.Новозеландецът Оливър Даулинг е с множество прободни рани по лицето, врата и стомаха, описа сестра му.Очевидецът Джерард Ваулс, казва, че нападателите са били като роботи: \"Бяха там, за да свършат едно единствено нещо - да убиват хора, да ги ръгат, да ги ръгат до смърт\".Някои лондончани са опитали да прекратят касапницата с каквото могат, включително като замерят нападателите с бутилки, столове и маси от заведенията.Служител на транспортната полиция опитал да се намеси, въоръжен само с палка. Терористите го удрят с ножове по лицето, главата и краката.\"Мушкаха хората наред... зли, просто зли хора. Ритаха ги, блъскаха ги, извадиха ножове и настана...\", описва очевидец пред Би Би Си. \"Една жена вцепенено ги гледаше, а те просто започнаха да я ръгат с ножовете.\"Друг споделя, че \"видях мъж в нещо червено с доста дълго острие, не знам - може би 30-ина сантиметра. Намушка мъж... намушка го три пъти съвсем хладнокръвно. Може би човекът се е опитал да направи нещо, но в такава ситуация какво да сториш - просто спокойно го наръгаха и той се свлече на земята.\"", "date": "05-june-2017", "title": "Кървавата диря в Лондон: Прерязани гърла и онемели от шок ранени"}
{"url": "http://www.dnevnik.bg/photos/2017/06/05/2983758_snimka_na_denia_ot_skalite_na_duvur_mei_prikanva/", "text": "Гигантски кран, от който виси изображение на британския премиер Тереза Мей се появи на скалите около град Дувър в Югоизточна Великобритания, предаде агенция \"Ройтерс\". \"Роклята\" на Мей е с цвета на британското знаме, а жестът ѝ казва на останалата част от Европа, че трябва да си тръгне.Много посетители на Великобритания, които пътуват по вода, виждат първо белите скали на Дувър, щом се приближат до бритаската земя.Югоизточният град, на 43 километра от Кале във Франция, беше сред местата, чиито жители най-отявлено поддържаха Брекзит и гласуваха близо 2 към 1 за напускане на съюза. Крайбрежните градчета през последните години станаха свидетели на значителна вълна мигранти от ЕС.Не е ясно кой е докарал крана и е поставил изображението на Мей. Усмихвайки се, премиерът показва с два пръста знак, който отдалеч може да прилича на символа на победата, във формата на английската буква V. Това значение обаче е в сила само ако дланта е обърната към гледащия. Когато се вижда опакото на ръката, знакът изразява презрение.", "date": "05-june-2017", "title": "Снимка на деня: От скалите на Дувър Мей \"приканва\" европейците да си вървят"}
{"url": "http://www.dnevnik.bg/bulgaria/2017/06/05/2983747_chetiri_godini_zatvor_poluchi_mladej_podgotvial_se_za/", "text": "Четири години затвор получи днес Иван Светломиров Захариев, съобщиха от пресцентъра на Специализирания наказателен съд. Роденият във Виетнам българин с австралийски паспорт получи присъдата, тъй като дошъл в България да се учи да стреля с автомат, за да се присъедини към \"Ислямска държава\", уточнява БНТ.Той се учил да стреля на стрелбище, освен това четял и радикална литература. Мъжът живеел в столичен апартамент на покойния му баща. Иван Захариев по прякор Терориста може да обжалва присъдата си в 15-дневен срок.Захариев бе задържан на 20 септември 2016 г. при специализирана операция на ДАНС, ГДБОП и СДВР под ръководството и надзора на Специализирана прокуратура. Съдът прие тезата на прокуратурата и представените от нея доказателства, че той се е обучавал за включване във въоръжена терористична групировка в Сирия и участие в реални бойни действия.Според доказателствата по делото през 2013 г. Захариев е посетил Сирия с намерение да се влее в подобна групировка, но не е бил приет заради липса на бойни умения. До Сирия пътувал със самолети от Сидни, през Сеул, Истанбул и гр. Хатай, Турция. Поддържайки фейсбук контакт с лице с инициали \"ST\" (който прехвърлял хора от Турция в Сирия), в покрайнините на Хатай, Захариев попаднал в скривалище с други лица, тръгнали към Сирия и описани от самия него като \"бойни другари\". Заедно с тях бил преведен в Сирия и настанен в база на Свободната сирийска армия. Престоят му там обаче се оказал кратък.Компютърно-техническа експертиза на преносимия му компютър му доказа, че в него се намират файлове, които пропагандират \"нуждата да бъде напълно отречена западната цивилизация, без да се отказват материалните обекти, свързани с нея, тъй като те представляват продукт на научното и технологично развитие\".Открита е информация, според която след падането на режима на Асад \"могат да бъдат освободени и други мюсюлмански страни, страдащи от тирания и несправедливост\". Захариев редовно е посещавал сайтове със статии и видео клипове за Джабхат Ал Нусра и Ислямска държава.", "date": "05-june-2017", "title": "Четири години затвор получи младеж, подготвял се за терорист"}
