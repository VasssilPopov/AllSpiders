{"url": "http://www.dnevnik.bg/bulgaria/2017/07/11/3005223_i_donchev_i_pavlova_videli_seriozni_propuski_v_ndk_no/", "text": "Трайна тенденция към загуби, работа без бизнесплан, правила и процедури, нарушения и в трите основни приключили обществени поръчки и системен отказ да предостави информация и документи на отговорния министър - за масови нарушения в управлението на НДК свидетелстваха в парламента днес и министърът на европредседателството Лиляна Павлова, уволнила директора Мирослав Боршош, и вицепремиерът Томислав Дончев, който защитаваше  Въпросите защо не е бил освободен по-рано - и най-вече, защо се наложи дворецът да бъде преместен в отново в Министерството на културата, за да , не получиха отговори по същество. за разследване на скандала с ремонтите около европредседателството събра днес  Деница Златева (БСП) - бившият служебен вицепремиер по председателството, се извини с командировка и отпуска в САЩ до 26 юли. Стана обаче известно, че на 2 май е одобрила отчета на НДК за 2016 г., с което е приела, че нарушения на ръководството няма. Самият Боршош също не присъстваше.заяви Томислав Дончев, който като вицепремиер стопанисваше дружеството от август 2015 г. до края на втория кабинет \"Борисов\". По негови спомени НДК било прехвърлено от Министерството на културата към него, защото Вежди Рашидов не се оправял с тогавашното му ръководство. През 2016 г. Дончев многократно настоявал да получи бизнесплан от Мирослав Боршош и изразявал тревога от загубите на дружеството, но получавал само устни, незадоволителни пояснения. \"Няма да ви запознавам със всички анализи и съображения за решението си да не предложа отстраняване и за това нося своята отговорност\", допълни Дончев. Според него обаче финансовата загуба не е непременно причина за уволнение. Липсва ясна концепция какво ще е НДК - културен оператор или място, което носи приходи от наем, откриха депутатите от комисията.3 млн. лв. досега е загубата на НДК за 2017 г., заяви вицепремиера по европредседателството Лиляна Павлова. За месеца, в който ръководи НДК от 10 май до 26 юни, тя поискала от дружеството бизнес план, инвестиционен и оздравителен план, правилата за работата на ръководството и за организирането на обществените поръчки - всичко без резултат. Павлова назначила и външен одит, който завършил без заключения за финансовото състояние на дружеството, защото НДК не предоставило нужните документи. Открити били обаче нарушения в провеждането и на трите обществени поръчки, за които са сключени договори - за строително проектиране и строително-монтажни дейности, за конферентна техника и за надзор.малка част от дейностите - под 5% - все още нямат разрешение от Столична община и са спрени. Другата досега е вършена без вътрешна комисия от НДК, която да следи за качеството. Мирослав Боршош системно не отговарял на писмата на Павлова за сроковете и контрола върху строителството. Въпреки това тя не отговори на въпроса на БСП защо Бойко Борисов го върна за ден на поста. \"Никой не ми е връщан. Решението на Министерския съвет по предложение на премиера беше за смяната на принципала\", каза тя и допълни: \"Новият принципал също не го върна, но това може би не е отговор, който трябва да дам аз...\"Павлова отрече твърденията на Мирослав Боршош за оказан от нея натиск в управлението на обществените поръчки по нейно време. \"Искрено се надявам парите да са вложени в ремонта на НДК, но това трябва да кажат компетентнтите служби, коментира и Томислав Дончев. Комисията се ангажира в следващите си заседания да чуе всички институции, разглеждащи казуса - дори и прокуратурата., казват от кабинета. Над 60% от ремонта за европредседателството бил готов и се очаква да свърши в срок, обобщи новият принципал, Министерство на културата в лицето на Боил Банов. Стана известно и че парите, които понастоящем НДК изкарва от наеми са 420 хил. лв., а тези, които отиват за заплати - 460 хил. лв. на месец, има и значителни режийни разходи - над 300 хил. месечно през зимата. В сегашното си състояние след европредседателството НДК не може да се издържа от наеми, посочи Банов, но се застъпи за продължаването на кулурните политики.Към края на работния ден от имейла на потребител с име \"azsumndk\" бе разпространена \"Позиция на Мирослав Боршош\". В нея се казва, че информацията, отправена от Павлова, е невярна и непълна и целяла да отвлече вниманието от сериозното закъснение на самата държава с европредседателството. \"Министър Павлова търси да оправдае неуспешния си опит за отстраняване на професионалното ръководство на НДК и подмяната му с политическо такова [...] Категорично не споделям силовия опит покрай Председателството НДК да се преформулира от успешно работещ културен институт в мъртва инфраструктура за отдаване под наем.\"", "date": "2017.07.11", "title": "И Дончев, и Павлова видели сериозни пропуски в НДК, но не знаят защо Боршош бе върнат на поста"}
{"url": "http://www.dnevnik.bg/sport/2017/07/11/3004834_kazusut_deflimpiks_-_narushavane_na_zakona_ili/", "text": "От 1996 г. законът за физическото възпитание и спорта е претърпял 32 поправки. По традиция разработването и евентуално приемането на нов такъв е обявено за приоритет на всеки спортен министър. Крайният резултат обикновено е пълна загуба на време, а поправките често създават нови казуси, вместо да урегулират съществуващите. Такъв е случаят със спора между спортното министерство и носители на медали от най-голямото спортно събитие за глухи хора - Дефлимпикс (Deaflympics), които в понеделник излязоха на протест пред сградата на ММС заради отказани и спрени доживотни месечни премии.От първото си издание през 1924 г. до 1965 г. състезанието е носило името Международно игри за глухи, от 1996 до 1999 г. са е наричало Световни игри за глухи, а през 2001 г. получава официално разрешение от Международния олимпийски комитет (МОК) да използва настоящото си название. От 1 януари 2013 г. (по времето на Свилен Нейков като спортен министър) в сила влиза изменение в закона за спорта, според което право на месечна премия имат \"олимпийски медалисти от игрите за глухи Дефлимпикс и от параолимпийските игри, прекратили активната си състезателна дейности\".Първото недомислие е, че \"олимпийски\" медалисти могат да бъдат само и единствено носители на отличия от летни и зимни олимпийски игри. (Въпреки че в интернет страницата си спортната федерация на глухите в България (СФГБ) винаги нарича Дефлимпикс олимпийски игри и олимпиада.)В две писма, изпратени от спортния директор на МОК Кристоф Дюби - първото до служебния министър Петър Стойчев през април 2013 г. и второто до спортния министър в кабинета \"Орешарски\" Мариана Георгиева, изрично е посочено, че \"Дефлимпикс и параолимпийските игри нямат статут на олимпийски игри, състезателите, които участват в тях, не се считат олимпийци, а състезателите, които печелят медали от тях, не са олимпийски медалисти\". (Запитването до МОК за статута им е отправено във връзка с домакинството на България на Дефлимпикс през лятото на 2013 г.)От олимпийския комитет все пак допълват, че е \"важно да се отбележи, че участието и печеленето на медали от параолимпийските игри и Дефлимпикс представлява най-високото спортно постижение\" за съответната група спортисти с увреждания.Първоначално единадесет носители на медали от най-големия спортен форум за глухи получават одобрение за пожизнени месечни премии. Впоследствие екипът на Красен Кралев спира парите на шестима и продължава да изплаща премии само на петимата, които са медалисти след 2001 г. Това са състезателите по борба Ангел Кремов, Илиан Кирилов, Пламен Иванов, Иван Ангелов и Александър Валериев, чието общо пожизнено годишно възнаграждение възлиза на 125 865 лева.Според закона медалистите от олимпийски игри, параолимпийски игри и Дефлимпикс имат право на еднаква пожизнена пенсия - три минимални работни заплати за страната при златен медал, 90% от три минимални заплати при сребърен и 80% при бронзов. Министерството оправдава спрените и отказани премии на медалисти преди 2001 г. с факта, че наименованието Дефлимпикс е разрешено от МОК през 2001 г. И твърди, че именно това е причината в закона изрично да е посочено \"игрите за глухи Дефлимпикс\".\"Законодателят не е използвал друго наименование на игри за глухи като например Международни игри за глухите, Международни тихи игри, Световни игри за глухите, както и не е приет текст \"аналогични първенства и игри за хора с увреждания\", с което приетата норма не може да се тълкува разширително и се отнася само за медалисти от игри \"Дефлимпикс\", заявиха в понеделник от ММС. Тук идва вторият голям проблем в приетата поправка през 2013 г., защото ситуацията с параолимпийските игри например е същата. Те получават разрешение от МОК да се наричат по този начин (Paralympics) през 1984 г. A първите игри за хора с увреждания, които официално са се наричали параолимпийски, са в Сеул през 1988 г.За първата параолимпиада ретроспективно се смятат игрите, проведени в Рим през 1960 г. Тогава обаче това е било деветото годишно издание на международните игри \"Стоук Мандевил\" (такова е и официалното наименование на състезанието), а в него участват само състезатели с увреждания на гръбначния стълб.Te носят името си от селцето Стоук Мандевил в Англия, където през 1948 г. се провеждат първите организирани игри за хора с увреждания. Те представляват състезание по стрелба с лък, в което участват 16 парализирани бивши военнослужещи - 14 мъже и две жени. Четири години по-късно се включват участници от Холандия, което превръща състезанието в първите международни игри за хора с увреждания.За параолимпийси се броят игрите \"Стоук Мандевил\", проведени в олимпийските 1960, 1964, 1968 и 1972 г. съответно в Рим, Токио, Тел Авив и Хайделберг. (През 1976 г. се наричат олимпиада за хора с физически увреждания, през 1980 г. - олимпиада за хора с увреждания, а през 1984 г. - международни игри за хора с увреждания.)Игрите \"Стоук Мандевил\" обаче са се провеждали всяка една година от 1948 до 1975 г., а след това продължават да се провежда всеки път с изключение на олимпийските години и до днес. През 1997 г. променят името си на световни игри за хора в инвалидни колички, а от 2005 г. се наричат световни игри за хора в инвалидни колички и с ампутации (IWAS World Games).Така както международният параолимпийски комитет смята игрите \"Стоук Мандевил\" в Рим през 1960 г. за първа параолимпиада, така международният комитет за спорт за глухи (МКСГ) счита световните игри в Париж през 1924 г. за първите Дефлимпикс. \"Дефлимпикс е новото име на световните игри за глухи от 2001 г., но без промяна в статута на проявата\", се казва в писмо от МКСГ, което беше показано от протестиращите.\"Дефлимпикс и световните игри за глухи са едно и също. Обиден съм на държавата. През цялото време не съм получавал премия\", обясни един от протестиращите - бившият състезател по борба Атанас Димитров, пред \"Нова телевизия\".Кралев неколкократно в различни медийни изяви в понеделник и вторник заяви, че екипът му изцяло спазва разпоредбите на закона, а в тях по думите се казвало, че \"Дефлимпикс е от 2001 г.\". Всъщност в закона никъде не е посочено откога датират игрите, а единствено, че медалистите от тях имат право на пожизнени премии. В понеделник Кралев свика пресконференция по казуса \"Дефлимпикс\" и заяви, че целта на протестиращите медалисти от най-големия спортен форум за глухи хора е да измъкнат много пари от държавата.\"Сутринта чух коментари (от протестиращите), че не става въпрос за пари, да не говорим за пари, а да говорим за моралната оценка. Става въпрос за пари. Когато не става въпрос за пари, става въпрос за много пари. А тук става въпрос за много пари. Аз не мога да дам морална оценка, парламентът и медиите могат да дадат\", каза спортният министър. На въпрос защо са са били давани премии на шестима медалисти отпреди 2001 г., след като с разпоредбата в закона министерството уж е имало предвид само медалистите, откакто игрите получават разрешение да се наричат Дефлимпикс, Кралев хвърли винаги върху екипа на Мариана Георгиева.\"В началото се подават имената на спечелилите медали от Дефлимпикс. Почват да се изплащат. След това пробват с един (спечелил медал преди 2001 г.), пробват с втори, виждат, че минава нещо, че администрацията не може да се ориентира и от 2014 вече изсипват списъците с 30, 40, 50 души. Нали се сещате, че тези, които са се състезавали през 60-те и 70-те години, са се отказали отдавна от спорта и би трябвало да се започне от тях, ако самите ръководители на федерацията на глухите бяха убедени, че това е коректно\", каза Кралев пред \"Нова телевизия\".А на пресконференцията в понеделник заяви, че \"от министър Георгиева са пуснати няколко души, направихме проверки, получихме писмата от БОК, подготвихме се с информация и видяхме, че това не е било в рамките на разпоредбите на закона\". В сайта на ММС беше публикуван списък на 51 души, подали декларация за пожизнена месечна премия. Те са на състезатели, спечелили медали в периода 1957 - 1993 г. Според закона, ако те бъдат признати за участници в Дефлимпикс, трябва да получават премии на обща годишна стойност 1.26 млн. лева. От министерството допълниха, че очакват още десет заявки. \"Хората не са отишли там да искат пари\", заяви за \"Дневник\" дъщерята на Атанас Димитров - Соня, един от организаторите на протеста. \"Никой не подскача за пари, става въпрос за морално отношение. Нито един няма конкретни претенции. Те самите не знаят за сумите, които бяха изнесени от спортното министерство\", допълни тя. Според нея министерството е публикувало споменатите суми с цел да изкара протестиращите алчни за пари хора, които се опитват да изнудват държавата.Нейните притеснения са, че медалистите от Дефлимпикс могат напълно да бъдат зачеркнати от списъка с пожизнени премии, когато се приеме нов закон за спорта. \"Кой ще получава премии зависи само от текстовете, които ще бъдат приети от народното събрание в новия закон. Чака се оценката за въздействие, преди да бъде внесен за гласуване\", обясни Кралев.В проектозакона, с който спортният министър продължава да се занимава от предишния си мандат, поправката гласи, че право на пожизнени премии имат \"олимпийски медалисти, включително и медалисти от игрите за глухи Дефлимпикс и от параолимпийски игри, прекратили активната си състезателна дейност\".Това обаче по никакъв начин не решава казуса, защото единствено се уточнява, че носителите на отличия от Дефлимпикс и параолимпиадите не са олимпийски медалисти. Затова най-вероятно ще има промени по тази точка.Кралев каза още, че спортната федерация на глухите няма общо с протеста на медалистите. \"Дневник\" опита да се свърже с член на ръководството на СФГБ, но на посочения телефон отговори човек, който се занимава с организирането на събития и който не даде връзка с хора от управителния съвет.\"Всички в спортните среди знаем за какво става въпрос. Но тъй като нашето общество е изключително чувствително към социалните проблеми, защото това е социален проблем, а не спортен, и казва: \"Да, нали тези хора защитават честта на България, защо да не им се даде. Съгласен съм, но много други спортисти също защитават честта на България\", каза Кралев.Според него игрите за глухи не са по-различни от много други форуми, признати от МОК, като Спешъл олимпикс, световните игри за хора с трансплантации, световните игри за военни или шахматната олимпиада. В МОК членуват около 200 организации като международният комитет за спорт за глухи (МКСГ).Кралев заяви още, че липсват официални копия на протоколи от състезанията и документ от МКСГ, който да удостовери спортните постижения, посочени в декларациите на състезателите. По думите му такива са поискани многократно от СФГБ, но не са предоставени, а вместо това са изпратени копия от интернет страница на международния комитет, допълнени с информация от българската федерация.Другият проблем, който той посочва е, че \"липсва трета страна, административен орган, който да удостоверява завоюваното призова място\" и това \"дава поредната неяснота\". Пожизнените премии на медалисти от олимпийски и параолимпийски игри например са по предложение на Българския олимпийски комитет (БОК). От БОК са заявили, че такъв документ няма как да бъде издаден за световни игри за глухи, защото това \"не било част от тяхната компетенция\".Спортният министър изтъкна като съображение срещу даването на такива пожизнени премии и факта, че в Дефлимпикс никога не е имало квалификации или нормативи, а участват всички спортисти, които могат да докажат наличие на увреден слух. \"Но в крайна сметка най-важното е, че така е решил законодателят. Без значение какво е нашето мнение, на изпълнителната власт, дали ние смятаме, че тези хора трябва да получават пожизнени пенсии в такъв размер. Текстът, както казах, е изписан некоректно, без да бъде съобразен. Очевидно трябва да има промяна. Нашите съображения ще ги изкажем по време на дебатите\", каза още Кралев.Кралев заяви, че държавата подпомага изключително добре спортистите с увреден слух. Според изнесени от него данни от 2004 до сега СФГБ е получила от министерството 6.8 млн. лева за подпомагане на тренировъчния процес на състезателите и участието им в различни спортни състезания. Изплатените премии за постигнати резултати в този период са на стойност 1.44 млн. лева.\"До момента никой не ми отговори от федерацията, с която иначе сме в отлични отношения, има ли друга държава, която да дават премии на спортисти с увреден слух, дори на състезатели от Дефлимпикс, както го прави България. Аз ще ви кажа - няма. Няма такава държава, намерете държава, която да се грижи толкова за спортистите с увреден слух - пари за подготовка, огромен ресурс, огромен. Сравняваме го с други федерации, които за хиляди спортисти получават същите пари, премии, пожизнени пенсии\", заяви министърът. В крайна сметка обаче в закона е посочено, че медалистите от Дефлимпикс подлежат на пожизнени месечни премии. Също така е факт, че Дефлимпикс и международните игри за глухи са едно и също, колкото и пъти Кралев да повтаря, че не е така.В момента министерството просто се чуди как да избегне плащането на толкова високи премии. А те са такива, защото един участник в Дефлимпикс може да спечели повече златни медали от един участник в олимпийските игри. Или иначе казано, защото формулировката в закона е недомислена. Ако наистина най-важно за протестиращите е моралното отношение и както каза Соня Атанасова пред \"Дневник\" - те биха били доволни и на минимално възнаграждение, тогава може да бъде се постигне компромис за по-ниски премии. (Най-високата пожизнена премия на медалист от олимпийски игри е около 3000 лева). И Кралев, и Атанасова са на мнение, че формулировката в закона е проблемна.Друг е въпросът дали държавата изобщо иска да дава пожизнени премии на медалисти от Дефлимпикс. Ако се съди от изказванията на Кралев, мнението на министерството е, че по-скоро не трябва. \"Това обаче ще решат народните представители\", каза той.", "date": "2017.07.11", "title": "Казусът \"Дефлимпикс\" - нарушаване на закона или изнудване за пари"}
{"url": "http://www.dnevnik.bg/bulgaria/2017/07/11/3005166_razsledvashtite_neglijirali_chetiri_signala_sreshtu/", "text": "Разследващите са неглижирали четири сигнала срещу Стефан Станев, обвинен за убийството на Виола Николова. Това се разбра на брифинг на главния прокурор Сотир Цацаров и градския прокурор на София Емилия Русинова във връзка с проверка по случая и след писмо на бившата жена на Станев. Той е в ареста от две седмици.Цацаров заяви днес, че срещу него е имало пет подадени до прокуратурата жалби за закани за убийство, като само по една е образувано разследване, на другите е отказано.Единственото образувано разследване от районната прокуратура е с дата на 28 юни, т.е. 5 дни, след като вече беше известно убийството.Сигналите са подавани от неговата бивша съпруга, нейната майка и сестра. По нареждане на градския прокурор Емилия Русинова пък е направена проверка какво се е случило със сигналите. Главният прокурор обясни, че поводът за проверката не е извършеното убийство, а публикация във в. \"24 часа\", където е цитирано изказване от профила в социалната мрежа \"Фейсбук\" на бившата съпруга на Станев - Благовеста Пенева. В него тя разказва за отказите на разследващите по нейни сигнали. В обръщението се казва: \"Искам да се обърна към цялата съдебна система и по-конкретно към всички госпожи и господа, които от 2015 г. до ден днешен напълниха нощния ми шкаф с ОТКАЗИ... аз не разбирам от право, нито съм длъжна да наизустявам и да уча право, от което за мен произтича следната проста логика на една \"неправист\" жена...\"Проверката, разпоредена от градския прокурор, пък е показала, че само след последната пета жалба от 30 май 2017 г. е било образувано досъдебно производство. Останалите преписки са били прекратявани от Софийската районна прокуратура без мотиви и правни аргументи, призна Цацаров.\"Изключително силно и тъжно писмо за констатациите в него и адресатите им\", коментира още главният прокурор цитираната от него част от обръщението на бившата съпруга на задържания за убийството. Главният прокурор на няколко пъти обясни, че обръщението засягало работата на полицията, съда и \"прокуратурата, разбира се\", но той не давал брифинг, за да хвърля камъни в други дворове.Цацаров препрати към вътрешното министерство и вътрешния министър Валентин Радев, че е негова работа да коментира публично, ако сметне за добре, както и на съда да възложи проверка на Инспектората към ВСС или сам да извърши такава за водените граждански спорове между Станев и бившата му съпруга.В писмото обаче жената благодари на полицаите, като казва: \"Вие бяхте хората, които, макар с вързани ръце, направихте всичко, което отговаря на Вашата професия!\"Главният прокурор назова поименно прокурорите, които са отказали разследване, като заяви, че тяхната работа ще бъде проверена цялостно и ще има наказания заради небрежното отношение и \"меко казано, неизпълнение на служебните им задължения\".След проверката е установено, че бившата жена на Станев е подавала сигнали до държавното обвинение, в които се казва, че е била заплашвана по телефона. Заплахите започвали с \"Ще те убия\" и завършвали с \"Приготвил съм ти инвалидна количка\", обясни Цацаров. Той поиска и да зададе реторичен въпрос пред медиите, като каза \"Ако ние, и не само ние, си бяхме свършили работата, дали щеше да се стигне до това\".Първият сигнал е до Девето районно управление в София, а прокурор Диана Векилова е отказала разследване. Постановлението било кратко и немотивирано. Цацаров каза, че ироничен бил и фактът, че всеки следващ отказ след първия бил все по-кратък от него. По-късно сигнал е подаден и в Трето районно управление. Като прокурор Велин Воденичаров също отказва разследване, като се обосновава с констатирана невменяемост на Станев през 2015 г. Което Цацаров коментира с думите, че вменяемостта се преценява към момента на извършване на престъплението и не може констатация от предишна година да е аргумент за отказ от разследване. На третия сигнал до полицията отказът за образуване на разследване е на прокурор Валери Василев.Четвъртият сигнал е до Второ районно управление, когато е имало и обаждане на телефон 112 от бившата съпруга на Станев, че той е проникнал в дома на майка ѝ. Прокуратурата обаче пак отказва да разследва. Постановлението е подписано от обвинителя Валентин Филипов. Неговите аргументи били, че закана за убийство била от частен характер и жалбоподателят трябвало да си търси правата с частна тъжба пред съда. Цацаров припомни, че все още по българското законодателство заканата за убийство се разследва от прокуратурата.Цацаров каза още, че градската прокуратура е отменила всички откази на районната. Той уточни, че държавното обвинение напълно съзнава, че с този процесуален въпрос не се решава въпросът от житейската му страна и той няма да донесе удовлетворение на пострадалите. Той обясни, че брифингът \"не е повод да се гордеем с работата на прокуратурата, но всеки трябва да си носи отговорността\", заяви Цацаров, с което обоснова и споменаването на имената на отказалите разследване прокурори.Без да иска да оправдава обвинителите, отказали разследване, главният прокурор заяви, че Стефан Станев вземал наркотици от девети клас, бил е първенец сред випуска си в Класическата гимназия и през годините бил лекуван по Закона за здравето.Иначе градският прокурор Емилия Русинова заяви, че убийството на Виола Николова е извършено към 5 часа сутринта на 23 юни. Към момента Стефан Станев е в ареста за постоянно, след като не е обжалвал определението на Софийския градски съд за определяне на най-тежката мярка за принуда спрямо него и то е влязло в сила. По делото била назначена психиатрична експертиза, която да установи психичното състояние на обвиняемия към момента на извършване на престъплението. Назначени са и биологична и дактилоскопична експертиза. Тя изрази надежда към края на септември разследването да е приключило и дори да има внесен обвинителен акт в съда.Тя припомни, че и прокуратурата в Ямбол води разследване срещу Станев за побой и грабеж, което ще бъде обединено с това в София, обясни още Русинова. Преди да го задържат ден след убийството - на 24 юни в Созопол, където бил на парти, Станев качил по пътя стопаджии и край Ямбол пребил единия с метален бокс и го обрал.", "date": "2017.07.11", "title": "Разследващите неглижирали четири сигнала срещу обвинен за убийство"}
{"url": "http://www.dnevnik.bg/sport/2017/07/11/3005367_donaruma_produlji_dogovora_si_s_milan_do_2021_g/", "text": "Вратарят на \"Милан\" Джанлуиджи Донарума поднови договора си с клуба. Талантливият играч, който е на 18 години, продължи контракта си до лятото на 2021 г.Така се потвърди обратът в сагата около бъдещето на стража. Пред по-малко от месец .Тогава започнаха слухове за евентуалната раздяла между \"росонерите\" и вратаря. Интерес към привличането му имаха \"Реал\" (Мадрид) и ПСЖ.На европейското за младежи Донарума беше замерен с фалшиви банкноти от недоволни запалянковци. Тогава той заяви, че отказът му да преподпише не е по финансови причини.Преди седмица се появиха сигнали, че нещата са се променили и двете страни са се споразумели. Според медиите в Италия в новия договор на Донарума, чийто , ще има клауза за откупуване от 100 милиона евро, но в случай, че отборът се класира за Шампионската лига. Ако \"Милан\" не играе в най-силния европейски клубен турнир, тогава клаузата ще е 50 милиона.Вратарят ще получава по 6 млн. евро на сезон.Донарума дебютира за \"росонерите\" на 16 години и бързо успя да се наложи в състава. Миналия сезон той привлече вниманието с отличните си игри.", "date": "2017.07.11", "title": "Донарума продължи договора си с \"Милан\" до 2021 г."}
{"url": "http://www.dnevnik.bg/sviat/2017/07/11/3005224_asociiraneto_na_ukraina_v_es_e_ratificirano_rusiia/", "text": "Съветът на Европейския съюз приключи процедурата за ратифициране на споразумението за асоцииране на Украйна, а президентът Петро Порошенко определи събитието като поредното поражение за Кремъл и начало на нов етап по пътя на страната му към ЕС.На 11 юли съветът съобщи, че всичките 28 държави са одобрили споразумението, това е заключителната стъпка в процеса и тя позволява влизането в сила на документа от 1 септември 2017 г.Движението на Украйна към свързване с гражданите и икономиките на ЕС продължи повече от 6 години. Планът за действие, който да доведе до безвизово пътуване за украинците с биометрични паспорти, бе съгласуван през ноември 2010 г. След това имаше доработване и промени, докато в началото на 2014 г. се смени проруската власт в Киев. В края на 2015 г. еврокомисията потвърди, че украинците са изпълнили всички условия за свободно преминаване на границите за ограничен период от време.Референдум с консултативна сила, проведен в Холандия през април 2016 г., отхвърли споразумението и чак през май 2017 г. холандският Сенат даде окончателното си съгласие.\"Споразумението за асоцииране бе едно от ключовите искания и надежди на Евромайдана. Радостен съм, че със съвместни усилия го постигнахме. А Кремъл, който мобилизира всички ресурси срещу него, цинично наруши международното право и разгърна агресия срещу Украйна, претърпя поредното си поражение\", написа във \"Фейсбук\" президентът Петро Порошенко.Москва не се е отказала и дава сигнал за нова поредица искове срещу Украйна и ЕС в Световната търговска организация, защото твърди, че асоциирането нарушавало правилата и наказвало Русия. Асоциирането позволява внос на продукти от ЕС на украинския пазар, докато от украински износ към ЕС ще се възползват само компании, покриващи изискванията на единния пазар.\"Ройтерс\" цитира стенограма от заседание на комисията на СТО по регионалните търговски споразумения, в която руският представител казва, че споразумението ЕС - Украйна е \"идеален пример за ситуация, в която свободната търговия влошава търговските условия за други партньори\". То нарушава правила на СТО, според които зоните за свободна търговия не бива да стимулират издигането на бариери пред други държави, допълва представителят.За последните 5 години Москва е започнала 6 процедури в СТО и всичките са срещу Украйна или ЕС. Последното е от май и в него Киев е обвинен, че въвел \"цяла вселена от ограничения, забрани, изисквания и процедури\", които дискриминират Русия.От 2011 г. десетки двустранни и многостранни споразумения в търговията и инвестициите обвързват Украйна със страните от ОНД, а много от ангажиментите, поети от Киев, не съвпадат със задълженията му по споразумението за асоцииране, допълва представителят. Основно притеснение на Москва е, че стоки от ЕС може безмитно за попаднат на руския пазар през Украйна.", "date": "2017.07.11", "title": "Асоциирането на Украйна в ЕС е ратифицирано, Русия заплашва с наказания в СТО"}
{"url": "http://www.dnevnik.bg/bulgaria/2017/07/11/3005307_nadstroiavaneto_na_hotel_marinela_e_nezakonno_reshi/", "text": "Административният съд - София-град обяви за нищожно издаденото от главния архитект на столичния район \"Лозенец\" разрешение за строеж за частично надстрояване на конгресния център на хотел \"Маринела\". Това съобщи пресцентърът на Софийската градска прокуратура, по чийто протест се води делото.От решението на съда се разбира, че архитектът на район \"Лозенец\" не е имал правомощията за издаване на , какъвто обект се явява хотел \"Маринела\".Същевременно обаче фирмата собственик на хотела \"ВГ\" АД е представила пред главния архитект на \"Лозенец\" документи, в които \"Маринела\" е представена като сграда от четвърта категория. Това не отговаря на истината, се казва в съобщението на прокуратурата. На базата на тези документи част от сградата бива отделена и е представена не като цял хотелски комплекс, а като надстрояване на едноетажна нежилищна сграда – казино. Така е разгледана само част от \"Маринела\", така че да отговаря на изискванията, които са компетентност на един районен архитект, посочват от СГП. В действителност според съда става въпрос за една сграда и по този начин хотелският комплекс попада във втора категория и не е от правомощията на районния архитект да издаде разрешително за строеж.Решението на съда не е окончателно и може да бъде обжалвано.Незаконното дострояване на хотел \"Маринела\" започна през миналата пролет. Тогава собственика на хотела започна да надстроява едноетажна сграда, част от комплекса. Последваха няколко проверки от различни институции, които издадоха заповед за спиране на работите.  и последвали проверки установиха, че строителните работи там продължават.Сградата на хотела, известен като Японския, е единствената творба от този тип в Европа на един най-значимите японски архитекти - Кишо Курокава. Издигната е между 1974 и 1979 г. и тогава носи името \"Витоша Ню Отани\".  си допреди две години, включително за годините, в които е собственост на веригата \"Кемпински\" (между 1994г. и 2014 г.) Видимите промени започват след като той става притежание на бизнесмена Ветко Арабаджиев през 2014 г. чрез фирмата \"Виктория груп ВМ\". Малко след това той смени името си на на хотел \"Маринела\" - по името на съпругата на Арабаджиев, която е и изпълнителен директор на \"ВГ\"", "date": "2017.07.11", "title": "Надстрояването на хотел \"Маринела\" е незаконно, реши административният съд в София"}
{"url": "http://www.dnevnik.bg/bulgaria/2017/07/11/3005274_da_bulgariia_za_stenogramata_za_ktb_nikoi_ne_poiska_da/", "text": "Остро критични изводи прави Движение \"Да, България\" за политическата и институционалната система от разсекретената стенограма на консултациите при президента Плевнелиев на 14 юли 2014 г. В разпространена до медиите позиция \"Да България\" обобщава въз основа на стенограмата, чеДвижение \"Да, България\" вижда героите на срещата - политици, главния прокурор, \"доскорошни помагачи и посетители на Цветан Василев, които стенограмата е уловила в момент наНай-важното за осмисляне заключение според \"Да България\" е, че стилистиката и аргументите за едно или друго решение за съдбата на четвъртата по големина банка са всичко друго, но не и експертна или правно аргументирана дискусия. Изрази от типа \"да се успокоят хората и медиите\", \"ние сме под ударите на общественото мнение\", \"ще се изправят срещу нас митинги, протести\", \"как ще го продадем на българската общественост\" са не само откровено цинични, но и показателни за мотивацията на политическата класа на статуквото.заявява \"Да, България\".И напомня, че според прокуратурата банката, в която Бойко Борисов е заварил значителни държавни средства, но не е направил нищо, за да промени завареното положение, се характеризира с присвоителни действия в целия период от 2011 г. до юни 2014 г. Забележителното в случая е, че това поведение обхваща поне четири български правителства от най-новата ни история и съпътстващите ги регулатори – като всички те имат своя принос за подготвената катастрофа за вложителите, финансовата система и- пита \"Да, България\" и припомня, че още преди три години се констатира, че има \"неизпълнение на задължение по осъществяване на банковия надзор\" и \"няма как да прехвърляме вината само на Цветан Гунев\". Но незнайно защо неизпълнените надзорни задължения досега са камъни в градината само на бившите шефове на управление \"Банков надзор\".Същевременно никой не си задава въпроса за отговорността на гуверньора на БНБ, който по закон е длъжен да организира, ръководи и контролира дейността на централната банка, пита \"Да, България\". И определя като абсурдни изявленията на Иван Искров: \"Ние доклади не гледаме – нито управителят, нито Управителният съвет\".\"Същият този Искров, при проблем с Общинска банка, се намеси \"без да има правата\" и беше оставен да се оттегли спокойно и в удобен за него момент - развитие, всъщност, напълно логично, предвид репликата на Бойко Борисов: \"Приятел си ми, знаеш.\", коментира се язвително в позицията на партията. Макар да се споменават и подозрения за пране на пари и обвързаности покрай \"КТБ\" (н), тепърва прокуратурата ще показва какво и доколко ефективно е разследвала в рамките на три години, независимо, че множество данни за злоупотреби или източване чрез свързвани лица бяха в медиите много преди кризата от лятото на 2014 г., припомнят в позицията на партията.Ето защо от \"Да, България\" оценяват разговорите от стенограмата катоОт откровените реплики на участниците \"Да, България\" прави извода, че за \"каймака\" на политическа каста проблемите са били очевидни : \"продукт на тежка системна корупция., на нерегламентирана връзка на институции и престъпен бизнес\"... .И въпреки тежките констатации,между политици, регулатори и бизнес\", категорична е \"Да, България\". . И подчертава, че не е случайно, че никой на срещата в президентството не вижда и не споменава \"слона в стаята\" - депутата от ДПС, Делян Пеевски.Според анализаторите на \"Да, България\" именно твърденията за подготовка на убийството му от страна на Цветан Василев са дали старта на финалния щурм срещу \"КТБ\" (н) и Василев. В консултациите няма и нито дума за други регулатори, които засягат пряко \"КТБ\" (н) – КФН, КЗК, ДАНС – ясна индикация за тяхната безполезност и непригодност при адресирането на реални рискове в държавата.когато и както възникнат - без превенция, без проактивно изследване на рисковете\" - продължава \"Да, България\" унищожителния си анализ на управлението. Прокуратурата се задейства едва след обществена активност по теми като \"КТБ\" (н), а Фондът за гарантиране на влоговете в банките, квесторите и синдиците се отчитат непрозрачно или се обясняват \"художествено\" при някаква медийна активност, се посочва в позицията.И понеже според \"Да, България\" не само парите не са открити, но и уроците не са научени, а в аферата \"КТБ потънаха над 3 млвд. лв.,- бързо оздравяване на регулаторната среда – освен по-принципно структуриране на работата и отговорностите в БНБ, КФН, КЗК, това включва и влизане в Европейския банков съюз, както и присъединяване към Еврозоната;- съзнателен и фундаментален отказ от безполезните чисто политически, назначения в държавните регулатори, както и за експертно начало, публичност и прозрачност при избора на членовете на регулаторните органи;- пълна прозрачност на работата по събиране на източените пари на \"КТБ\" (н) – активни мерки по осребряване на масата на несъстоятелността на \"КТБ\" (н), както и привличането на международни експерти за проследяване и разследване на раздадени пари към \"кухи\" фирми, свързани с бившата банка или нейните бизнес партньори;- създаване на буфери във финансовата система на България, които да могат да поемат бъдещи сътресения от типа на \"КТБ\" (н) – предвид изпразнения Фонд за гарантиране на влоговете в банките.", "date": "2017.07.11", "title": "\"Да България\" за стенограмата за КТБ: Никой не поиска да види \"слона в стаята\""}
{"url": "http://www.dnevnik.bg/biznes/2017/07/11/3005311_durjavata_triabva_da_spre_da_plashta_smetkite_na/", "text": "Вицепремиерът Валери Симеонов се обяви за спиране на практиката държавата да плаща сметките на \"новоизлюпени чорбаджии\". Изявлението му по Би Ти Ви беше по повод състоянието на приватизираното дружество Български морски флот, собственост на компанията KG Maritime Shipping на братята Кирил и Георги Домусчиеви.Симеонов уточни, че ще се прегледат и други съмнителни сделки. \"До момента за 2 месеца нашето управление доказа, че е категорично против олигархията\", допълни вицепремиерът.В началото на миналата седмица Валери Симеонов изненадващо съобщи, че ще постави пред Министерския съвет въпроса за  Днес той изрази подозрения, че фирмата, \"която е прилапала БМФ\", готви фалита на фирмата.Преди седмица , че с много усилия компанията е оцеляла, докато други фирми от бранша са фалирали.Днес вицепремиерът посочи още, че година преди прегледа на изпълнението на договореностите, включени в приватизационната сделка, няма индикации те да бъдат постигнати. \"По договор през 2018 година в БМФ трябва да работят 2300 човека. Към 1 януари 2016 г. те са 124. По отношение на общия брутен тонаж на корабите на компанията, той трябва да е 1.3 млн бруто регистър тона, а сега е 800 000, посочи Симеонов.Както е известно, след повдигането на въпроса на заседание на кабинета, , нужни за обжалване на решение на арбитражния съд на Българската търговско промишлена палата (БТПП), разрешаващо промени в приватизационния договор за БМФ.", "date": "2017.07.11", "title": "Държавата трябва да спре да плаща сметките на новоизлюпени чорбаджии, обяви Валери Симеонов"}
{"url": "http://www.dnevnik.bg/bulgaria/2017/07/11/3005323_durjavata_shte_gradi_chetiri_izkustveni_ostrova_krai/", "text": "Четири изкуствени острова ще бъдат изградени край Варна, курортните комплекси \"Св. Св. Константин и Елена\" и \"Златни пясъци\". Това съобщи днес главният архитект на община Варна Виктор Бузев. Според него островите щели да бъдат част от брегоукрепителните съоръжения по крайбрежието.Размерите и формата им предстои да бъдат уточнени. \"Нашата задача е да маркираме в плановете такава възможност, в случая – срещу бившия минерален басейн на някогашния курорт \"Дружба\" (\"Св. Св. Константин и Елена\", бел. ред.). След като островът бъде изграден, ще допуснем строителството на яхтено пристанище и евентуален подводен ресторант\", каза Бузев.Според плановете още три острова щели да се появят пред \"Златни пясъци\". Други ще бъдат оформени във Варненското езеро, но тяхната цел щяла да е \"екологична\". Те трябвало да предложат терени за нови местообитания на защитени видове.\"Този подход не е нов за света, най-масирано се прилага в Холандия, която е водеща в отвоюването на територия от морето\", каза още главният архитект на Варна.Посочването на мястото за първия остров с яхтено пристанище и подводен ресторант може и да не е случаен. В момента върху терена на някогашния \"минерален басейн в \"Дружба\" (според Виктор Бузев) . Той ще се намира само на стотина метра от морския бряг и ще е с разгъната застроена площ от близо 19.5 хил. кв.м.\"Инвестицията се реализира съвместно с \"Карачи\" АД, дъщерно дружество на \"Св. св. Константин и Елена холдинг\" АД\", съобщиха преди време от компанията. Тя експлоатира яхтено пристанище Балчик чрез дъщерното си дружество \"Консорциум Марина - Балчик\" АД на базата на концесионен договор с община Балчик от 2006 г.Междувременно върху част от терена и на самата морска граница вече се появи масивна луксозна строго охранявана постройка. Достъпът до нея и морския бряг в района, който е изключителна държавна собственост, е абсолютно ограничен. По непотвърдена информация собствеността й се свързва с компанията \"Хидрострой\".", "date": "2017.07.11", "title": "Държавата ще гради четири изкуствени острова край Варна"}
{"url": "http://www.dnevnik.bg/politika/2017/07/11/3004559_bulgariia_moje_da_zagubi_nai-malko_70_mln_lv_ot/", "text": "Шест месеца след  България все още се опитва да убеди Европейската комисия (ЕК) средствата да бъдат размразени.Към момента няма решение в какъв размер ще бъдат финансовите корекции по одобрените вече проекти, които Брюксел ще наложи заради констатираните при одит нарушения - т.е. колко ще бъдат загубите на безвъзмездно европейско финансиране, тъй като ЕК ще плати по-малък процент от разходваните средства, което ще трябва да бъде компенсирано с пари от националния бюджет. Засега е известно, че заради различни забавяния , по която ще се финансира изграждането на четири центъра за върхови постижения и осем центъра по компетентности. Това се разбира от информация, предоставена на \"Дневник\" от Министерството на образованието и науката.Заради констатирани нарушения, сред които и свръхконцентрация на власт в ръцете на образователния министър, по времето когато на поста е Меглена Кунева, от февруари т.г. България не може да иска осребряване на вече фактурирани разходи по започнати проекти по оперативна програма \"Наука и образование за интелигентен растеж\" и всичко се плаща от националния бюджет. Преди този срок страната ни също не е искала възстановяване на платени средства.Констатираните от одита нарушения са по осем проекта на обща стойност 180 млн. лв., за които със сигурност се очаква ЕК да направи финансови корекции, т.е. част от безвъзмездното финансиране ще бъде загубено. От отговор на въпроси на \"Дневник\" се разбира, че в момента одитори правят анализ на изпълнението на всички сключени договори за предоставяне на безвъзмездна финансова помощ и ще бъдат предложени \"мерки както за промени в начина на изпълнение на съответните договори, така и финансови корекции – ако е необходимо\".Става въпрос за 133 договора по процедури за подбор на проекти и 15 заповеди за директно предоставяне на безвъзмездна финансова помощ на обща стойност 338 676 352.85 лв., което представлява 24.7% от общия размер на бюджета на оперативната програма. От тях от националния бюджет са разплатени 65.4 млн. лв., или близо 5% от всички средства.От информацията от образователното министерство се разбира, че одиторите от ЕК ще решат кога да предложат размразяване на междинните плащания по оперативната програма и какъв да е размерът на финансовите корекции, т.е. на загубите за страната ни, след като проследят изпълнението на предприетите от ведомството мерки, които са разписан в приет от Министерския съвет през април т.г. план.Една от мерките е Управляващият орган (УО) на програмата да бъде самостоятелна структура към образователното министерство, с което да се постигне разделение на властите, т.е. на министъра да не е подчинено и управлението на средствата, и тяхното усвояване, тъй като ведомството е бенефициент по проекти. Липсата на такова разделение бе основната от причините за замразяването на плащанията. В отговора на министерството се посочва, че към настоящия момент всичко по тази мярка е в процес на обсъждане.Всички мерки, чийто краен срок бе 30 юни, са изпълнени. Създадена е и добра организация за изпълнение на задачите, чийто срок е 31 юли т. г., посочват от просветното ведомство.Миналата седмица просветният министър Красимир Вълчев обяви пред депутатите от образователната комисия, че  Причината - заради забавяния по различни процедури, спиране на обществена поръчка и съдебни обжалвания, може да се стигне до неизпълнение на междинните цели към края на 2018 г., а именно 30% от средствата да бъдат усвоени. В такъв случай максималният размер на загубите ще бъде 70 млн. лв., посочват от просветното министерство. Това значи Брюксел да не възстанови парите и те да бъдат платени от националния бюджет.Към момента за оценяване на кандидатстващите за финансиране 44 проекта предстои сключване на договор с италианската фирма \"Прогетти плант\", която е получила най-висока оценка при първия конкурс за избор на оценители. Фирмата печели дело във Върховния административен съд, след като конкурсът, при който е избрана, е прекратен по времето на служебния министър проф. Николай Денков с мотив, че не са предоставени всички документи, след което е стартирана нова процедура.Решението на съда в полза на \"Прогетти плант\" е от 22 юни т.г., а ден по-късно образователното министерство като възложител е обявило решение за избор на фирмата за изпълнител на оценяването. Ако то не е обжалвано в съда в срок от 14 дни, договорът следва да бъде сключен и да се върви към оценка на подадените проекти. Едва след това ще бъдат сключени договори за изграждане на центровете.", "date": "2017.07.11", "title": "България може да загуби най-малко 70 млн. лв. от еврофондовете за наука и образование"}
{"url": "http://www.dnevnik.bg/sport/2017/07/11/3005317_mok_otchete_prihodi_ot_35_mlrd_dolara_za_minalata/", "text": "Приходите на  за 2016 г. възлизат на 3.5 млрд. долара, съобщиха от организацията на извънредно засеедание в Лозана. Председателят на финансовата комисия Хуан Шъ Мян представи подробен доклад за състоянието на комитета.Според данните до 31 демекври 2016 г., МОК има рекордни приходи, а разходите за календарната година възлизат на 2.8 млрд. долара.\"Отбелязваме голям скок на набраните средства от външни източници за миналата година, ако преди те бяха 1.4 млрд., в момента са 2 млрд. долара. Това означава че нашата организация е финансово стабилна и силна\", каза Шъ Мян.Докладът сочи още, че активите на  към момента се оценяват на 3.2 млрд. долара.\"Дневно ние харчим по 3.25 млн. долара за развитието на спорта по света. МОК продължава да разпределя 90% от своите приходи на спортни организации и спортисти\", припомни председателят на финансовата комисия.", "date": "2017.07.11", "title": "МОК отчете приходи от 3.5 млрд. долара за миналата година"}
{"url": "http://www.dnevnik.bg/bulgaria/2017/07/11/3005325_v_romskiia_kvartal_na_asenovgrad_shte_se_izgradi/", "text": "В ромската махала на Асеновград ще се игради полицейски участък, съобщи по Би Ти Ви вицепремиерът Валери Симеонов. До тук се стигна след напрежението в града, на деца от гребната база, за който са заподозрени роми.\"Парцелът е на чудесно възлово място, като се контролират входовете и изходите на квартала\", каза вицепремиерът. Той обяви увереност, че  няма да бъдат възстановени, защото властите щели да изпълнят дадените пред тях обещания.Сред тях са засилено полицейско присъствие в ромския квартал, пълна проверка на лицата, които живеят без адресна регистрация в него, опис на незаконните постройки и тяхното събаряне, както и бързо разследване на инцидента, предизвикал недоволството. До момента са установени 844 души без адресна регистрация и те щели да бъдат изселени, посочи Симеонов.Той уточни още, че от днес полиция охранява децата от гребния клуб, като винаги с тях ще има униформени лица. \"На язовира поставихме табели, че е забранено къпането. Приключи там плажният сезон. Честито\", допълни Валери Симеонов.", "date": "2017.07.11", "title": "В ромския квартал на Асеновград ще се изгради полицейски участък"}
{"url": "http://www.dnevnik.bg/politika/2017/07/11/3005208_edinstveno_prof_kamen_plochev_e_kandidat_za_upravitel/", "text": "Единственият кандидат за управител на Националната здравноосигурителна каса (НЗОК) е проф. Камен Плочев, който е началник на Клиниката по инфекциозни болести към Военномедицинската академия (ВМА). Кандидатурата му е предложена от депутати от ГЕРБ и \"Обединените патриоти\", научи \"Дневник\".Срокът за предложения за кандидати за управители на здравната каса изтече в 18.00 часа тази вечер. Проф. Плочев трябва да бъде изслушан в здравната комисия в парламента, след което кандидатурата му ще бъде гласувана в пленарна зала. Очаква се това да стане преди лятната ваканция на депутатите.Миналата седмица . До решението се стигна, след като на 29 юни т.г. в деловодството на Народното събрание е била внесена оставката на Комитов, подписана от него. \"Дневник\" обаче научи, че .", "date": "2017.07.11", "title": "Единствено проф. Камен Плочев е кандидат за управител на здравната каса"}
{"url": "http://www.dnevnik.bg/bulgaria/2017/07/11/3004644_glavnoto_mjuftiistvo_iska_da_stane_pravopriemnik_na/", "text": "В Софийския градски съд (СГС) е насрочено за днес първото открито заседание по дело, заведено от Главното мюфтийство за признаване на правоприемство на съществувалите преди 1949 г. мюсюлмански вероизповедни общини и други юридически лица.Според Закона за вероизповеданията след искане на регистрирано вероизповедание директорът на дирекция \"Вероизповедания\" на Министерския съвет издава удостоверение за правоприемствеността между вероизповеданието и съществували религиозни, религиозно-просветни и социално-благотворителни юридически сдружения в периода до 1949 г., когато са забранени от социалистическата власт.За тази цел обаче съответното вероизповедание трябва да внесе и иск пред СГС за установяване на правоприемствеността като предоставя удостоверението от директора. След евентуално решение на съда за установяването ѝ, фактът не се вписва в регистъра на вероизповеданията.Иначе ответници в процеса, започнат от мюфтийството са 21 общини и държавата чрез Министерския съвет.Делото вече е минало през три съдебни инстанции, но само заради процесуален въпрос. В началото мюфтийството го е завело по реда на охранително производство, а това трябва да стане чрез исково производство. Това стана известно от съобщение на сайта на мюфтийството, където се цитират изводите от съдебните актове, обуславящи това.\"Поради непрецизна редакция на Закона за вероизповеданията, текстът, който урежда възможността за установяване на правопримество носеше белезите и на охранително, и на исково производство, поради което делото бе заведено в охранително производство. Като Мюсюлманско изповедание ще се възползва от възможността, която дава закона и ще заведе ново дело за правоприемство по реда на исковото производство\", посочват още от мюфтийството.На интернет-страницата му се подчертава, че това не е спор за собственост на имоти, а иск за установяването на правоприемство. От мюфтийството уточняват, че споровете за собственост на имоти са в различни съдилища според местонахождението на имота и са неповече от 30 процеса за приблизително същия брой недвижими имоти.Въпросът за правоприемството пък е от значение за правилното решаване на споровете за собственост.Софийският градски съд (СГС) не даде ход по същество на делото днес. Причината - мюсюлманското сунитско ханефитско изповедание е поискало също да стане правоприемник на същите мюсюлмански вероизповедни общини и други юридически лица, за които главното мюфтийство е започнало процеса.Делото бе отложено за 21 ноември, докогато съдът трябва да реши дали да позволи на мюсюлманското сунитско ханефитско изповедание да извърши главно встъпване в процеса успоредно с ищеца - главното мюфтийство и да претендира заедно с него правоприемство.", "date": "2017.07.11", "title": "Главното мюфтийство иска да стане правоприемник на закрити през 1949 г. верски сдружения (обновена)"}
{"url": "http://www.dnevnik.bg/bulgaria/2017/07/11/3005292_chlen_na_sudebniia_suvet_se_zakle_kato_sudeben/", "text": "Бившият съдия от Върховния административен съд (ВАС) и настоящ член на Висшия съдебен съвет (ВСС) Светла Петкова се закле днес като съдебен заседател заедно с още 180 души пред общото събрание на съдиите на Софийския градски съд (СГС), информира \"Правен свят\".Председателят на съда Калоян Топалов е пожелал на новите съдебни заседатели да бъдат независими, да се вслушват в сърцето, но и в разума си, да са готови за всякакви предизвикателства, тъй като Софийският градски съд често е в окото на бурята.По информация на специализирания сайт Петкова няма да поеме новите си функции веднага, а след края на мандата ѝ като член на ВСС, който е на 3 октомври.Според Закона за съдебната власт мандатът на съдебните заседатели е четири години и започва да тече от датата, на която полагат клетва.Законът предвижда също така в срок до три месеца след клетвата съдебният администратор или административният секретар на съответния съд и Националният институт на правосъдието да организират и проведат начално обучение на съдебните заседатели.Светла Петкова се е записала на обучение на 20 юли, информира още сайтът.Според Закона за съдебната власт съдебен заседател не може да е такъв в друг съд; да е общински съветник от съдебния район, за който е избран; да участва в ръководството на политическа партия, коалиция или организация с политически цели; да работи в съд, прокуратура, следствени органи, Министерството на вътрешните работи или в други органи от системата за национална сигурност, намиращи се в съдебния район, за който е избран.", "date": "2017.07.11", "title": "Член на съдебния съвет се закле като съдебен заседател"}
{"url": "http://www.dnevnik.bg/sport/2017/07/11/3005212_arsen_venger_vse_oshte_se_nadiava_da_privleche_kilian/", "text": "Мениджърът на \"Арсенал\" Арсен Венгер не отхвърля възможността \"топчиите\" да привлекат звездата на \"Монако\" Килиан Мбапе. 18-годишният французин е ).\"Никой клуб не може да каже, че не се интересува от играч от такъв калибър. Всички се интересуват от него. Той е играч, който, когато се събуди сутрин, може да отиде, където си поиска. Не са много футболистите с такъв късмет, защото той е на 18 години и цяла Европа е постлала червения килим пред него\", каза Венгер.Мбапе направи много силен сезон с \"Монако\". Френският нападател вкара 26 гола в 44 мача във всички турнири. Той имаше ключова роля за титлата на \"Монако\" в Лига 1 и достигането до полуфинал в Шампионската лига.Венгер коментира и ситуацията около евентуален трансфер на Алексис Санчес в \"Манчестър сити\". Според английските медии чилиецът е поискал да премине в състава на \"гражданите\".\"Никой не ми е казвал, че иска да напуска отбора. Футболистите имат договори и очакваме да уважат тяхното изпълнение\", каза Венгер.Преди седмица  от \"Лион\". Френският нападател беше купен за 46.5 млн паунда, като сумата може да достигне до 52 млн., заради определени бонуси, заложени в договора между двата клуба.", "date": "2017.07.11", "title": "Арсен Венгер все още се надява да привлече Килиан Мбапе"}
{"url": "http://www.dnevnik.bg/sviat/2017/07/11/3004436_mei_shte_protegne_ruka_kum_opoziciiata_i_shte_prizove/", "text": "Британският премиер Тереза Мей ще обещае във вторник да продължи със смелите вътрешнополитически реформи въпреки щетите, които загубата на мнозинството парламента нанесе на авторитета ѝ.Близо година след като пое министър-председателския пост (на 13 юли 2016 г.) и лидерството на управляващите консерватори, тя ще призове гласоподавателите и и ще протегне ръка към опозицията да ѝ помогнат \"да се справи с несправедливостта и значителните интереси, които заплашват да ни спънат\", според предварително разпространени откъси от речта ѝ, цитирани от \"Ройтерс\" и Би Би Си. Премиерът ще поиска от лейбъристите и останалите партии да \"допринесат\" за нужните реформи, \"а не да критикуват\".Мей също така ще препотвърди ангажимента си да създаде \"по-справедливо\" общество и да прокара законодателството на напускане на Европейския съюз в парламента, както и успешно да защити страната в .Британският премиер  на правителството си на малцинството от Демократичната юнионистка партия (ДЮП) на Северна Ирландия, след като не успя да задържи парламентарното си мнозинство на свикани от нея предсрочен вот на 8 юни. \"В този нов контекст ще бъде все по-важно да защитаваме политиките си и ценностите си и да печелим битката за идеи както в парламента, така и в страната.\"Очаква се в изявлението си Мей да потвърди, че иска да \"промени\" Великобритания, но и че загубеното мнозинство означава, че е необходим нов подход и да даде сигнал, че кабинетът ще приеме по-консенсусен стил на управление, отбелязва Би Би Си.От лейбъристката опозиция, чийто лидер Джеръми Корбин вече се обяви за \"избори през септември\", използваха публикуваните откъси, за да обвинят торите, че са им свършили идеите. Първият държавен секретар Деймиън Грийн - на практика \"заместникът\" на Мей в кабинета - обаче определи новия подход като \"по-зрелия начин да се прави политика.\"Това е своеобразно завръщане към първия ѝ ден на \"Даунинг стрийт\", когато тя, поемайки поста от Дейвид Камерън, се зарече да води правителство на \"единната нация\", което работи за всички, а не само за  \"Изложете собствените си идеи и възгледи за това как да се справим (с предизвикателствата)... Може да не се съгласяваме за всичко, но можем да изясняваме и подобряваме идеите и да намерим по-добър път.\"Заради крехкото мнозинство, което имат торите с ДЮП, опозицията и гласове в собствената ѝ партия все по-често поставят под съмнение възможността тя да продължи да бъде премиер и успешно да прокара нужното за Брекзит законодателство в парламента. Част от британските коментатори определиха предстоящата реч като уверение, че тя ще се бори да възвърне намалелия си авторитет в собствената партия. Въпреки това позицията ѝ засега изглежда сигурна - колегите ѝ биха предпочели напредък в преговорите с Брюксел, отколкото да я отстранят и да рискуват падане на правителството, което може да доведе лейбъристите на власт, отбелязва \"Ройтерс\".Първата истинска вътрешнополитическа стъпка на Лондон към Брекзит ще доде по-късно тази седмица със законопроекта, който превръща европейското законодателство в британско и който ще бъде внесен в парламента.Мей ще търси подкрепа от цялата страна, докато властите публикуват доклад на тема как правителството трябва да защитава работници, засегнати от технологичните промени и въвеждането на нови модели на трудови отношения като тези на Uber. Докладът, изготвен по нейно искане отпреди близо година (още преди да стане премиер), е ключов момент от плана на Мей да се обърне към работническата класа, която чувства, че интересите ѝ са силно накърнени от глобализацията и в чиито редици мнозина гласуваха за Брекзит.\"В този критичен момент от историята можем или да сме плахи, или смели,\" ще каже Мей. \"Ще действаме с непоколебимото усещане за смисъл, за да изградим по-добра, по-справедлива Великобритания, каквато всички бихме искали да видим.\"", "date": "2017.07.11", "title": "Мей ще протегне ръка към опозицията и ще призове за единство преди Брекзит"}
{"url": "http://www.dnevnik.bg/sport/2017/07/11/3004607_biletite_za_el_klasiko_v_maiami_dostignaha_10_hil/", "text": "Билетите за приятелския мач между \"Барселона\" и \"Реал\" (Мадрид), който ще се изиграе на 29 юли в Маями, достигнаха космически цени. Според в. \"АС\" пропуските за Ел Класико в момента се търгуват на черно срещу 10 хил. долара.Билетите за голямото дерби на испанския футбол бяха пуснати в продажба още през март и свършиха само за два дни. Двубоят е предизвикала огромна еуфория сред феновете в САЩ, което е накарало много притежатели да препродадат своя билет срещу драстично по-висока сума, пише \"АС\".Мачът между \"Реал\" и \"Барселона\" е част от приятелския турнир International Champions Cup. Срещата ще се играе на стадион \"Хард рок\", който е с капацитет от 65 326 зрители.Това ще бъде първият мач между грандовете на испанския футбол на територията на Северна Америка. Единственият двубой между двата отбора, който се е играл извън Испания, е през 1982 г. във Венецуела.Две седмици по-късно \"Барселона\" и \"Реал\" отново се изправят един срещу друг в двубоя за Суперкупата на Испания. Първата среща е на \"Камп ноу\" на 12 август, а реваншът на \"Сантяго Бернабеу\" е три дни по-късно.", "date": "2017.07.11", "title": "Билетите за \"Ел Класико\" в Маями достигнаха 10 хил. долара на черно"}
{"url": "http://www.dnevnik.bg/detski_dnevnik/2017/07/11/3004783_ot_dnes_do_chetvurtuk_se_priemat_dokumenti_za_treto/", "text": "От днес до 13 юли седмокласниците могат да подадат документи за трето класиране в профилираните или професионалните гимназии. Документи се приемат онлайн или в училищните гнезда.В трето класиране могат да участват учениците, които не са приети до сега или тези, които не харесват гимназията и паралелката, в която са приети. Класирането излиза на 17 юли.След второто класиране в софийските гимназии има 1363 свободни места. В елитните гимназии обаче местата са почти запълнени.В Софийската математическа гимназия \"Паисий Хилендарски\" има три свободни места без квоти. В 73 СУ \"Владислав Граматик\" има 2 свободни места за момчета и също толкова за момичета,съобщи БНТ.В Технологичното училище \"Електронни системи\" (ТУЕС) има 1 свободно место без квоти. В 164-а Гимназия с преподаване на испански език \"Мигел де Сервантес\" има 1 място за момиче и 2 за момчета, в Първа английска гимназия има 4 места за момичета и толкова за момчета, във Втора английска има шест места за момичета. Във Френската гимназия - 3 места за момчета.", "date": "2017.07.11", "title": "От днес до четвъртък се приемат документи за трето класиране в гимназиите"}
{"url": "http://www.dnevnik.bg/sport/2017/07/11/3004787_real_madrid_predstavi_purvoto_si_novo_populnenie/", "text": "\"Реал\" (Мадрид) представи първото си ново попълнение - Тео Ернандес. Левият краен защитник беше привлечен от градския съперник \"Атлетико\" срещу 26 милиона евро. 19-годишният французин подписа договор за шест сезона до лятото на 2023 г.\"Ти беше една от изгряващите звезди на миналия сезон и доказа, че притежаваш достатъчно потенциал, качества, амбиция, сила и решителност да играеш за \"Реал\" (Мадрид)\", заяви президентът Флорентино Перес при представянето на Ернандес.\"Първо и най-важно - ти искаше да дойдеш тук и да защитаваш тази емблема, въпреки че много други големи клубове в Европа искаха да те привлекат. Феновете винаги ще бъдат зад теб, защото сме наясно с твоята способност да се бориш здраво и голямото ти желание да печелиш. Вече си част от историята на най-големия клуб в този спорт. Сигурни сме, че ще спечелиш много трофеи по време на престоя си тук\", каза още Перес.Ернандес е роден в Марсилия, но е израснал в Испания. Той се присъединява към школата на \"Атлетико\" на десетгодишна възраст през 2007 г. През 2015 г. левият бек дебютира за втория отбор на \"дюшекчиите\", а през същия сезон няколко пъти е включван в групата на първия тим, но така и не записва нито една минута.Защитникът направи дебют в Примера дивисион през миналия сезон, в който играе под наем в \"Алавес\". Той записа 38 мача във всички турнири и помогна на отбора да стигне до първи финал за Купата на краля в своята история. В битката за трофея срещу \"Барселона\" (1:3) Ернандес вкара гол от пряк свободен удар, за да изравни резултата.\"Идвам в \"Реал\", за да се уча от най-добрите и да спечеля много трофеи. Щастлив съм, че се присъединявам към най-големия клуб в света\", заяви Ернандес, който има мачове за националните гарнитури на Франция до 18, 19 и 20 години.Той сподели, че неговият модел за подражание е новият му съотборник Марсело. \"Всички играчи ще ми служат за пример, защото притежават огромен опит. Но Марсело е най-добрият ляв защитник в света и аз ще следвам неговите стъпки, ще се уча от него и ще се стремя да се подобрявам всеки ден, докато тренирам рамо до рамо с него. Целта ми е да стана най-добрият ляв бек в света\", каза още Ернандес.", "date": "2017.07.11", "title": "\"Реал\" (Мадрид) представи първото си ново попълнение"}
{"url": "http://www.dnevnik.bg/na_put/2017/07/11/2997999_kafe_za_podremvane_stana_hit_v_madrid/", "text": "Испанската предприемачка Мария Естреля Хоро де Инса е открила начин да печели от испанската култура на сиестата, информира \"Блумбърг\".Банкери, адвокати и консултанти отдъхват в ранния следобед в нейния \"Сиеста енд гоу\" (Siesta and Go). Това е първият бар за подремване в Мадрид. Той е разположен в Аска, сърцето на финансовия район на испанската столица, където са офисите на компании като банка Ейч Ес Би Си (HSBC), Гугъл (Google) и Делойт (Deloitte).Концепцията е проста - за 14 евро на час клиентите могат да се отдъхнат и да си позволят освежаващ следобеден сън в частна спалня преди да се върнат на работа.\"При нас идват много мъже в костюми, които просто искат да се отпуснат и жени, имащи нужда да събуят обувките с високите токчета\", разказва 32-годишната бизнесдама.Де Инса стига до идеята след пътуване до Токио, където \"кафенета за подремване\" предлагат на клиентите си възможност за кратък дневен сън - практика, която според някои японци носи огромни ползи за здравето.Испанката решава, че японското предложение може да пасне добре на традициите в родината й. Работното всекидневие в Испания често е разделено на блокове, с обедна почивка, която може да се проточи над два часа, бизнес срещи, продължаващи до късно следобед и дни, завършващи късно през нощта.Според данни на Организацията за икономическо сътрудничество и развитие миналата година испанците са работили средно 1695 часа, изпреварвайки германците и французите. Сред основните икономики от еврозоната повече работят единствено италианците и португалците.Заради тази практика испанците, които обичат да остават навън до късно, са заседнали в един вид постоянно нарушение на биологичния ритъм. Решението на диктатора Франсиско Франко през 1940 г. да измести стрелките на часовника с един час напред, за да съвпада с времето в съюзническите Германия и Италия, не допринася за облекчаване на положението.\"Когато Европа спи, Испания все още е будна. Намираме се в погрешна часова зона, цялата страна закъснява, а корпоративната култура е сурова\", посочва Нурия Чинчиля, преподавател в бизнес училището И Е Ес Е в Барселона.Работещите са изтощени, защото смените са твърде дълги.\"Работи се дълги часове и не напускаш офиса, докато шефът ти не си тръгне\", допълва тя.За изморените испанци барът на Де Инса е истинско убежище. Той предлага на клиентите 19 легла, чисти чаршафи, тапи за уши, пантофи и кафе зона за освежаване. Дневно заведението посреща около 30 гости, повечето 20- или 30-годишни младши служители или 50-годишни мъже.Центърът, който бе отворен през май, все още е нещо ново и Де Инса очаква бизнесът й истински да се засили през есента. Тя следи за подходящи места за отваряне на други подобни заведения, но засега може би просто ще продължи да работи до по-късно.\"Помолиха ни да удължим работното си време, затваряме в 7 часа вечерта. Ако видим, че има желаещи за по-късни вечерни подремвания, ще помислим по въпроса\", допълва тя. /БТА", "date": "2017.07.11", "title": "Кафе за подремване стана хит в Мадрид"}
{"url": "http://www.dnevnik.bg/politika/2017/07/11/3004786_petur_stoianov_prezidentut_radev_se_nujdae_ot_nova/", "text": "Президентът Румен Радев се нуждае от една нова солидарност от българската десница. Много глупаво от нейна страна е да го натика в ъгъла като човек на левицата или да го етикира като човек на Кремъл.Това заяви в интервю за БНТ президентът Петър Стоянов (1997-2002). По думите му да реагират по \"лесния\" начин в отношението си към Радев би било \"лесно заради суетата на българските политици\". \"Суетата винаги пречи на дефинирането на главния национален интерес\", аргументира се Стоянов и продължи:\"Аз нямам идея как ще се развива занапред политическото верую на Румен Радев. Той е български, натовски генерал и това трябва да му се припомня постоянно.\"Изминаха 20 години откакто се опитваме да намерим златната формула за и сътрудничество, коментира Петър Стоянов. \"Аз вярвам, че ще успеем, но говорейки за подписването на договора за добросъседство, ние не трябва да прекратяваме никога дебата за това, което се случва на Балканите и за нашите отношения с Република Македония, особено с нейните граждани, с нейната история и така нататък\", каза той.Президентът припомни, че България първа е признала Македония и желае тя да се развива, \"но има една граница, която няма да прекрачим - това е нашата история\". По думите на Стоянов след Втората световна война ситуацията в Македония е променена, започнал е \"съвсем явен процес на обезбългаряване и на налагане на чуждо самосъзнание\". Според Петър Стоянов \"е крайно време да се обърнем към своите собствени грешки, защото най-големите грешки в това отношение сме допуснали ние, българите\".\"Първата такава е по време на Илинденското въстание. След потушаването му с нищо не помагаме на освободителното движение в Македония. Втората фатална историческа грешка е след Втората Световна война. Тогава по инициатива на Георги Димитров започва акция, в която българите трябва да се записват македонци\", разясни Петър Стоянов.\"Такъв предателски акт в историята на България в мирно време няма\", обобщи той.Според Петър Стоянов България и днес продължава да допуска грешки. \"Не мога да разбера тона на общественици, които се лутат между снизходителността и сарказма, в който се вместват вицове за македонците. По-груба провокация по отношение на българо-македонските взаимоотношения няма. Не може заради собствената си суета да се изявим като български патриоти, да разрушим нещо, градено с векове\", заяви президентът.\"Българският национален интерес днес трябва да се отстоява така, все едно не знаем какво ще се случи след 50 години. Днес българските интереси не трябва да бъдат предадени, за да можем да предадем на следващите поколения една чиста щафета. Трябва да се работи и с разбиране и любов към хората, които живеят зад западната ни граница\", обобщи той.", "date": "2017.07.11", "title": "Петър Стоянов: Президентът Радев се нуждае от нова солидарност на десницата"}
{"url": "http://www.dnevnik.bg/sviat/2017/07/11/3004833_gurciia_obmislia_da_izleze_na_pazarite_do_dve_sedmici/", "text": "След като получи поредния транш от 7.7 млрд. евро, гръцкото правителство смята, че вече са назрели условията за излизане на страната на пазарите. За целта управляващата коалиция възнамерява да емитира още следващата седмица нова облигация в размер на 2 до 4 млрд. евро, съобщава в. \"Катимерини\". Атина иска да се възползва от възникналата положителна конюнктура за нея до 27 юли, когато се очаква МВФ да вземе решение за участие в гръцката спасителна програма. Решението на фонда ще бъде съпроводено от анализ за устойчивостта на гръцкия дълг. Смята се, че при конкретизиране на мерките за облекчаване на гръцкия дълг, за което настоява МВФ, Гърция ще получи от фонда още близо 2 млрд. евро. Най-вероятно в анализа дългът на Гърция ще бъде определен като неустойчив, което ще даде основание на институцията да се присъедини към гръцката програма, посочва изданието. Порталът News.in цитира ръководителя на Европейския стабилизационен механизъм (ЕСМ) Клаус Реглинг, който по повод на отпуснатия вчера на Гърция пореден транш е казал, че \"моментът е добър, за да може Гърция да развие една цялостна стратегия за завръщане на пазарите\". Програмата за Гърция приключва в края на август 2018 г., а опитът, който имаме с останалите страни, свидетелства, че излизане на пазарите е възможно много преди края на програмата, казал Реглинг, като добавил, че Гърция отсъства от пазарите от 2009 г. с едно изключение през 2014 г. За целта той приканил Гърция да изработи стратегия за завръщане на пазарите.", "date": "2017.07.11", "title": "Гърция обмисля да излезе на пазарите до две седмици"}
{"url": "http://www.dnevnik.bg/biznes/2017/07/11/3001590_pazarut_na_jilishta_v_sofiia_-_cenite_i_lihvite/", "text": "След няколко години застой на пазара на жилища, последвал кризата от 2008 г., сега брокерите и строителните компании споделят мнението, че е . Това на практика означава, че потенциалните преди купувачи са станали реални и по-смело пристъпват към покупката на дом.Този засилващ се интерес естествено се отразява на цените на жилищата. Но какво е станало с доходите през цялото това време? Брокери твърдят, че ако се говори за най-големия пазар - София, на практика се оказва, че при по-ниски цени на кв. м жилищна площ сега спрямо пика от 2008 г., доходите значително са се увеличили. Тези процеси са съпътствани и с най-големия спад на лихвите по кредитите, отчитан досега. Това означава, че по-малък процент от доходите отива за погасяване на жилищния заем.Ето какво показват изчисленията на базата на данни на Националния статистически институт за доходите, на тези на БНБ за лихвите по заемите и на данните от пазара за цена на жилищата. Данните са осреднени.", "date": "2017.07.11", "title": "Пазарът на жилища в София - цените и лихвите спаднаха (графика)"}
{"url": "http://www.dnevnik.bg/biznes/2017/07/11/3004849_trudovata_inspekciia_e_izcherpila_pravomoshtiiata_si/", "text": "Със своите действия от септември 2016 г. досега контролните органи на Главната инспекция по труда на практика са изчерпали всички свои правомощия за въздействие върху работодателя на служителите от затворилата търговска верига \"Пикадили\", информират оттам.На работодателя \"Селект Трейд\" ЕАД са извършени 12 проверки – цялостни и в отделни обекти. Започнала е и нова проверка, която обаче не може да бъде приключена поради проблеми с комуникацията с работодателя.По повод насрочения за днес протест на работниците, които не са получили възнагражденията си, инспекцията уверява, че ще продължи да следи случая и да им оказва съдействие по всякакъв начин, включително и чрез посредничество в комуникацията им с други институции.Досега на търговеца са издадени 7 предписания за изплащане на забавени възнаграждения. Издадени са 11 акта за административни нарушения, също свързани с неизплащане на възнагражденията, както и с неизпълнени предписания за изплащането им в определени срокове. Издадени са наказателни постановления на обща стойност 42 500 лв., които се обжалват в съда. За някои от актовете, които са съставени неприсъствено в рамките на закона, но все още не са връчени, не са издадени и наказателни постановления, информира Главната инспекция по труда.Определено е упълномощено лице, което да оформя прекратяването на трудовите договори и да комуникира с различните институции, включително да предава в НОИ документи, свързани с използване на отпуск за бременност и раждане, за гледане на малко дете, както и на други видове отпуски, свързани с право на обезщетение, допълва инспекцията.", "date": "2017.07.11", "title": "Трудовата инспекция е изчерпила правомощията си по казуса \"Пикадили\""}
{"url": "http://www.dnevnik.bg/sviat/2017/07/11/3004846_v_rusiia_pokazaha_mirno_oriasht_tank/", "text": "Компанията \"Уралвагонзавод\" (УВЗ), по-известна с производството на военна, отколкото на железопътна техника, демонстрира брониран трактор по време на международна индустриална изложба в Екатеринбург.Според генералния директор на УВЗ версията на трактора Б10 ще се произвежда в Челябинския тракторен завод. Местни медии показаха разработката в началото на 2016 г. в Челябинск и още тогава направи впечатление, че булдозерът е с маскировъчна окраска като за работа в пустинята, а не в Русия, независимо че бе обявено, че е предназначен за Министерството на извънредните ситуации.Вече има договор за доставки на новите машини с Министерството на отбраната и две от тях са предадени на ведомството. Интерес имало и от други държави, включително от Близкия изток.Александър Потапов коментира пред изданието РБК защо са създали такъв трактор с тегло на лек танк. Според него инициативата е била на конструкторите от завода, създал новия руски танк \"Армата\". \"Възниква въпросът \"Защо започнаха този проект?\". Първо, има международен опит. Такъв трактор правят в американската Caterpillar. Ние го направихме значително по-добър. Не е подложен на онова въздействие на стрелковото оръжие, което нанася щети на тракториста.\"По думите му бронираният Б10 може да се използва в планинска местност за разчистване на свлачища. \"Също така той може да работи като мирно орящ танк. Каквото и да се случва, животът продължава. Да вземем една страна, където има развито земеделие, но се водят бойни действия, например. Трябва да се сее, да се оре, да те отглежда. Затова този мирно орящ танк, за съжаление, е необходим. Ако не е бронята, той, разбира се, щеше да е по-лек\", обяснява Потапов.Мощността на трактора е 190 конски сили, а по документи теглото му е 24.5 тона.Военен експерт, с когото разговарят от РБК, припомня, че подобни машини използва израелската армия, а в руския случай бронирани булдозери ще са необходими в Сирия за разчистване на развалините във все още неспокойни райони като Алепо.", "date": "2017.07.11", "title": "В Русия показаха \"мирно орящ танк\""}
{"url": "http://www.dnevnik.bg/biznes/2017/07/11/3004857_energiiniiat_holding_izleze_na_zaguba_zaradi_belene_i/", "text": "Най-големият холдинг в страната като приходи и персонал - държавният \"Български енергиен холдинг\" (БЕХ) има консолидирана загуба от 77.5 млн. лв. за 2016 г. Предходната година гигантът е бил на печалба от 137 млн. лв., пише  в днешния си брой като се позовава на публикувания отчет на дружеството в Търговския регистър.Приходите от продажби на холдинга се свиват с 9.29% и общо са 6.072 млрд. лв. Според доклада за дейността на БЕХ това е резултат от тенденцията за намаление на средните продажни цени на електрическата енергия, както и по-малкото реализирани количества през 2016 г. Според данните на холдинга вътрешното потребление е почти без промяна, но износът се е свил с 39%.Освен това се наблюдава \"драстичен спад на цените на природния газ\", което свива оборота и в този сегмент. В парично отражение стойността на закупения природен газ и електроенергия намалява с 611.3 млн. лв. спрямо 2015 г., достигайки 3.4 млрд. лв., което е понижение от 15.21%.Големият минус идва от проекта \"Белене\". Той носи допълнителен разход от 159 млн. лв., които миналата година възникнаха във връзка с арбитражното решение за АЕЦ \"Белене\", вследствие на което Националната електрическа компания трябваше да плати 600 млн. евро за произведеното оборудване за централата. Тази сума беше предоставена от Министерството на енергетиката и трябва да бъде върната на вноски до 2023 г., т.е. ще продължава да тежи в отчетите. В отчета на БЕХ обаче е посочено, че остатъка от дължимата сума към държавния бюджет е 805 млн. лв.Дъщерните дружества имат задължения към холдинга за общо 3.086 млрд. лв. От тях 2.258 млрд. лв. са на НЕК и са с падежи през 2021 и 2024 г. Над 230 млн. лв. са заемите, предоставени на ТЕЦ \"Марица-изток 2\", които са с падежи 2018 - 2020 г.\"Топлофикация - София\" пък дължи 500 млн. лв., които са разсрочени търговски задължения, които трябва да бъдат изплатени до 2035 г.", "date": "2017.07.11", "title": "Енергийният холдинг излезе на загуба заради \"Белене\" и по-евтините ток и газ"}
{"url": "http://www.dnevnik.bg/sviat/2017/07/11/3004843_suvetut_na_evropa_predupredi_sloveniia_da_ne_zatvaria/", "text": "Словения трябва да ускори процедурите по предоставяне на убежище и да не прилага новия закон, който й позволява да затвори границите си за повечето незаконни мигранти. Това заяви днес комисарят на Съвета на Европа по правата на човека Нилс Муйжниекс, цитиран от \"Ройтерс\" и БТА.Словения \"се превръща в  и властите трябва да подобрят качеството на услугите към тях, включително да скъсят процедурите по даване на убежище\", казва Муйжниекс в доклад. Той настоява бившата югославска република да уреди езикови курсове и по-лесен достъп до пазара на труда за мигрантите.По данни на словенското министерство на вътрешните работи процедурата обикновено трае около седем месеца, но може да отнеме и повече от година. Миналата година в страната с население около 2 милиона души са били подадени 1308 молби за убежище, 170 от които са били одобрени.В същото време Словения е притискана от Унгария и Австрия да затегне граничния контрол и да не пуска мигранти на тяхна територия, отбелязва \"Ройтерс\". През януари словенският парламент прие закон, който позволява на властите да затворят границите за мигранти, ако решат, че това е необходима мярка за опазване на националната сигурност.", "date": "2017.07.11", "title": "Съветът на Европа предупреди Словения да не затваря границите си за мигранти"}
{"url": "http://www.dnevnik.bg/sviat/2017/07/11/3004851_trump_shte_poseti_london_dogodina_pishat_britanski/", "text": "Държавното посещение на американския президент Доналд Тръмп във Великобритания ще се проведе едва догодина, а не тази година, както се очакваше, твърдят източници от кабинета на премиера Тереза Мей за \"Скай нюз\" и Би Би Си. Говорител на премиера по-късно отказа да потвърди информацията, но повтори, че засега не е насрочена конкретна дата за визитата.Мей покани Тръмп на посещение още в началото на годината, когато беше във Вашингтон, за да се срещне с държавния глава дни след като той встъпи в длъжност. Тогава се очакваше посещението да се насрочи за тази година. Британски медии обаче писаха, че  визитата да се отложи заради неодобрението и възможните протести срещу пристигането му на официално посещение в Обединеното кралство.Британски представители неколкократно обясняваха, че не влизат в подробности за предстоящата визита, защото все още се обмисля дата, но пътуването на Тръмп ще се случи. Съмнения породи фактът, че в речта си пред парламента през юни кралица Елизабет Втора  като част от предстоящите събития с чуждестранни лидери.В. \"Дейли телеграф\" цитира представители на \"Даунинг стрийт\", които признават, че първоначалният план за посещение това лято е бил изоставен. Въпреки това според тях е възможно Тръмп да направи неофициална визита в Лондон преди края на годината.По-рано вестник \"Гардиън\" съобщи, че според източници от кабинета на Мей е възможно Тръмп да посети голф курорта си в Шотландия преди пристигането си в Париж за честванията на френския национален празник на 14 юли. В такъв случай той вероятно ще направи кратка визита и при британския премиер, твърдяха източниците.", "date": "2017.07.11", "title": "Тръмп ще посети Лондон догодина, пишат британски медии"}
{"url": "http://www.dnevnik.bg/sport/2017/07/11/3004901_meiuedur_iska_otlagane_za_da_si_plati_prosrocheni/", "text": "Най-известният американски боксьор в последните 20 години  може да е известен с прякора си \"Парите\", но това не му попречи да се забърка в данъчни проблеми.Деветкратният световен шампион в среднолеките категории сложи край на кариерата си през 2015 г., а сега Федералната данъчна служба на САЩ (IRS) изисква той да си плати просрочени задължения именно от 2015-а.На 5 юли Мейуедър е подал молба до данъчните съдилища, като иска от Федералната служба да му бъде направена отсрочка до приключване на , който е насрочен за 26 август.Боксьорът и звездата от смесените бойни изкуства ще се изправят един срещу друг в Невада, а боят ще донесе на Мейуедър около 150 млн. долара.В кариерата си 40-годишният боксьор (49-0) е заработил близо 700 млн. долара, а само от последната си среща с  през 2015 г. спечели 250 млн.Не е ясно колко е точната сума, която дължи боксьорът, но според law360.com става въпрос за няколко десетки милиона долара.\"Макар че данъкоплатецът има значителни активи, тези активи са ограничени и преди всичко неликвидни\", се казва в молбата от адвокатите на 40-годишния боксьор, с която той моли Федералната данъчна служба отложи изискването на сумите.Той вече е просрочил своите задължения, а според сайта на IRS върху сумата се начислява по 0.5% от нея всеки забавен месец.", "date": "2017.07.11", "title": "Мейуедър иска отлагане, за да си плати просрочени данъчни задължения"}
{"url": "http://www.dnevnik.bg/razvlechenie/2017/07/11/3004898_djei_zi_napravi_platinen_album_no_ne_durji_da_vliza_v/", "text": "Новият албумът на Джей Зи, в който рапърът пее за изневярата на съпругата си Бионсе и раждането на техните близнаци, вече е платинен, но не може да се намери никъде в класацията \"Билборд Топ 200\".Едва шест дни след излизането си на 30 юни \"4.44\" бе обявен за платинен от Звукозаписната асоциация на САЩ, което означава, че над 1 млн. потребители вече са го свалили. Той бе посрещнат добре и от критиката. Но албумът може да се слуша единствено в собствената стрийминг платформа на рапъра Tidal, която пък не е съобщила статистиките си на \"Билборд\".Класация, която от години служи като индикация за успех, разчита именно на тези цифри, посочили са собствениците й пред \"Ройтерс\". Джей Зи засега не е коментирал своя избор.Това не е първият подобен случай - Life of Pablo на Кание Уест, който също излезе първо в Tidal, стигна до \"Билборд\" едва през април - и дебютира директно под номер 1.В друг ход, който изменя традиционното функциониране на индустрията, английската класация \"Топ 40\" реши, че всеки изпълнител може да има само до 3 песни в нея - принцип, който цели да популяризира нова музика за сметка на гигантите. Това стана причина Ед Шийрън, най-продаваният артист на Острова, да загуби 5 от 8 песни в нея.", "date": "2017.07.11", "title": "Джей Зи направи платинен албум, но не държи да влиза в класацията \"Билборд\""}
{"url": "http://www.dnevnik.bg/morski/2017/07/11/3004910_tursi_se_stopanin_na_plaja_bolata_koito_da_ne_dopuska/", "text": "Известният плаж  на Северното Черноморие и това лято е без концесионер заради ограничението за слизане с автомобили до пясъчната ивица.Търси се концесионер, който да се съобрази с  в защитената територия, съобщи депутатът от ГЕРБ Пламен Манушев, цитиран от БНР.Плажът \" по \"Натура 2000\". В последните години пясъчната ивица буквално бе превърната в паркинг от туристи и рибари, които не искат да слизат пеш по дългия път към плажа. Миналата година \"Болата\" влезе в новините, след като се оказа, че там е излята бетонна плоча за заведение, въпреки че има издадено разрешение само за преместваем обект. Впоследствие Министерството на околната среда и водите забрани достъпа на автомобили и на пътя . Това обаче разгневи жители на близкото село Българево, които заплашиха с протести, ако пътят не бъде отворен, а от екоминистерството .\"Не е ограничен достъпът, хора могат да ходят и никога няма да се ограничи. Проблемът е как ще стигат до долу\", заяви днес Пламен Манушев. По думите му за плажа е необходим концесионер, който да се грижи за чистотата на ивицата и сигурността на туристите, но той трябва да се съобрази със забраната за автомобили.", "date": "2017.07.11", "title": "Търси се стопанин на плажа \"Болата\", който да не допуска автомобили"}
{"url": "http://www.dnevnik.bg/bulgaria/2017/07/11/3004892_i_asociaciiata_na_prokurorite_se_obiavi_protiv/", "text": "И Асоциацията на прокурорите се обяви против внесения проект за промени в Закона за съдебната власт, с който се забранява външното финансиране на организации на магистратите. В писмо до председателя на Народното събрание съсловната организация настоява проектът да бъде отхвърлен, защото е дискриминационен и засяга независимостта на магистратските сдружения, информира \"\".Законопроектът беше внесен от депутати от парламентарните групи на ГЕРБ и на \"Обединените патриоти\" и досега срещу него официално са се обявили  и .Прокурорите посочват, че измененията не са обсъдени предварително с тях като една от известните професионални организации. Напомнят, че те са сдружение с нестопанска цел, регистрирано в обществена полза, и са част от нестопанския сектор.Според асоциацията със законопроекта се прави,които засягат независимостта и ограничават дейността по същество на магистратските сдружения с нестопанска цел.\"На първо място, считаме, че съсловните организации на магистратите не изпълняват функциите на т.нар. корпорация на публичното право, поради което е некоректно да бъдат въвеждани законодателни ограничения в принципите за формиране на бюджета, създаващи двоен стандарт по отношение на съсловните организации на магистратите спрямо другите сдружения на частното право. Управителният съвет на Асоциацията на прокурорите в България се противопоставя категорично на предложението за ограничаване на източниците за формиране на бюджета на професионалните сдружения на магистратите. Заявяваме, че в дейността си сме били против и не сме приемали дарения, в които като правен акт може да се търси мотив и да се подозират ангажименти с корупционен компонент\", се казва още в писмото до председателя на парламента.Асоциацията на прокурорите призовава народните представители при обсъждане на проекта да вземат предвид, че е нелогично и неприемливо законодателно ограничение за участие на магистратски организации в проекти с външно финансиране, които се печелят в конкурсни процедури или партньорство, основани на ясни и прозрачни разпоредби. Допълват, че изменения ще доведат до забраната за участие в проекти, които се финансират от Европейската комисия и които са официално договорени с правителството на България.\"В реализацията на такива проекти Асоциацията на прокурорите постигна успехи, които ни дават основание да се гордеем. В контекста на настоящото становище считаме за необходимо да посочим, че в доклада на Европейската комисия за България за изпълнението на политиките на Европейския съюз в областта на околната среда за 2016 г. е дадена висока оценка на дейността на Асоциацията на прокурорите в България по приключилия проект на тема \"Повишаване на контрола и спазването на правилата, установени в законодателството за опазване на околната среда и управление на рисковете\". Същият проект е реализиран с финансовата подкрепа на тематичен фонд \"Сигурност\"на Българо-швейцарската програма за сътрудничество, за намаляване на икономическите и социални неравенства в рамките на разширения ЕС\".Според асоциацията предложената забрана магистрати да получават възнаграждения за научна или преподавателска дейност, финансирана \"изключително от чужда държава или чуждестранно лице\", звучи изкуствено и необосновано.Оттам изразяват несъгласие и с друга предложена промяна - за участие на магистрати в професионални сдружения на \"други юристи\". \"Намираме предложените изменения за необосновани и ненужни. Считаме за необходимо да отбележим, че това поставя под въпрос членството на Асоциацията на прокурорите в България в Международната асоциация на прокурорите, на която сме уважаван от ръководството и партньорите ни член. В международен план подобни ограничения ще доведат до необратимо уронване на престижа на България\", аргументира се организацията.Те се обявяват и против изменението, според което всички магистрати трябва да декларират, че членуват в съсловни организации. След последното изменение в съдебния закон това задължение засегна само новопостъпилите в такива сдружения магистрати.\"Считаме, че такова задължение пряко ще засегне свободата на магистратите да се сдружават. Конституцията на България гарантира на магистратите правото на сдружаване и правото им на членство в организации за защита на техните професионалните права. Създаването на задължение да се декларира упражняване на произтичащите от посочените разпоредби права, представлява намеса в тяхното свободното упражняване\", посочват от организацията.В коментар за готвените изменения бившият правосъден министър , като прибягва до ходове, използвани от Унгария, Русия и Китай.", "date": "2017.07.11", "title": "И Асоциацията на прокурорите се обяви против забраната за финансиране на магистратски организации"}
{"url": "http://www.dnevnik.bg/biznes/2017/07/11/3004944_prihodite_na_hotelierite_prez_mai_se_uvelichavat_pri/", "text": "Приходите на хотелиерите през май се увеличават на фона на по-малко нощували туристи и нарастваща леглова база. Това се вижда от данните на Националния статистически институт за май 2017 г. спрямо година по-рано.Общата  на леглата в местата за настаняване през май 2017 г. е 21.1%, като намалява с 1.2 процентни пункта в сравнение с май 2016 г. се понижава с 6.0% спрямо година по-рано до 503.5 хил. Нощувалите българи са с 6.6% по-малко - 273.6 хил. души, а чужденците са 229.9 хил., с 5.3% по-малко. Средният престой на българите е 1.9 нощувки, а на чужденците - 3.5 нощувки. Три четвърти от чужденците предпочитат хотелите с 4 и 5 звезди, докато българите се разпределят приблизително по равно в ниско- и висококатегорийните обекти. е 1.310 млн., или с 3.0% по-малко в сравнение със същия месец на предходната година.Приходите от нощувки достигат 61.5 млн. лв., или с 2.8% повече в сравнение с година по-рано. Това се дължи на увеличението от чужди граждани с 4.8%, докато приходите от български туристи намаляват с 1 на сто.През май 2017 г. в страната са функционирали 2240 места за настаняване с над 10 легла - хотели, мотели, къмпинги, хижи. Броят им е с 0.5% по-голям, отколкото през май 2016 г. Броят на леглата - 228.2 хиляди, с 2.8% повече.", "date": "2017.07.11", "title": "Приходите на хотелиерите през май се увеличават при по-малко туристи и нощувки"}
{"url": "http://www.dnevnik.bg/zelen/2017/07/11/3004907_ekolozi_zapochvat_peticiia_za_nacionalen_den_na_orela/", "text": " за обявяването на Национален ден на орела инициират от Българското дружество за защита на птиците (БДЗП).Избраната дата е 27 юни и целта е в този ден да се напомня за незаменимата роля на тези птици в природата с информационни кампании и образователни инициативи. Исканията на БДЗП са насочени към министъра на земеделието, храните и горите и към министъра на околната среда и водите. призовава всяка година по повод този ден двете институции да отчитат състоянието в България на най-уязвимите видове птици, каквито са орлите, и постигнатото през изминалата година за опазването и увеличаването на популацията им.Петицията изразява очаквания към ековедомствата – чрез трите национални парка и регионалните инспекции, както и към министерството на земеделието чрез подчинените му природни паркове, да се ангажират с ежегодни образователни кампании, насочени към широката общественост, в различни градове на страната, посветени на опазването на орлите.България е сред страните в Европа с най-запазена природа – с близо 34% от територията й, която попада в мрежата \"Натура 2000\". По богатство на орнитофауната си България се нарежда на второ място в Европа след Испания. Територията на страната представлява само 1% от територията на Европа, а тук се срещат близо 400 вида птици, или 76% от европейската орнитофауна.Въпреки това природата ни е белязана от черна хроника на изчезващи и изчезнали видове. Сред тях са и орлите – властелини на небето - често срещани у нас само допреди 60-70 години, а днес малцина българи са виждали орел на живо.Въпреки законодателството, забраняващо и криминализиращо посегателството над грабливи птици, много от тях, включени в \"Червената книга на Република България\", продължават да бъдат обект на бракониерство, а местата, където живеят, се унищожават.Орлите не загиват само от бракониерски куршуми. Някои видове орли, дарени с почти човешко дълголетие, стават и косвени жертви – загиват от късо съединение при кацане върху необезопасени електропроводи и стълбове, умират от отровни примамки, незаконно поставени срещу чакали, вълци или скитащи кучета, или изчезват, защото унищожаваме местообитанията им.Властелините на небето трябва да продължат да живеят и в бъдещето ни. Тяхното присъствие е признак на запазена природа и здравословна околна среда, от която се нуждаем и ние, хората. Те са национално природно богатство, което си струва да пазим и умножаваме. А за да го опазим, трябва повече хора да знаят за него.Петицията е част от  с подкрепата на Изпълнителна агенция по горите.", "date": "2017.07.11", "title": "Еколози започват петиция за национален ден на орела"}
{"url": "http://www.dnevnik.bg/sviat/2017/07/11/3004916_shveciia_ottegli_predlojenieto_si_kum_belgiia_za/", "text": "Швеция няма да предложи офертата на \"Сааб\" за \"Грипен E\" (Grippen E) на Белгия в надпреварата за нов изтребител, съобщи шведското министерство на отбраната в понеделник, цитирано от местни медии и defensenews.com.Шведското правителство не е готово да осигури оперативната подкрепа, искана от правителството на Белгия, която търси да купи 34 нови изтребителя, за да замени 54-те си F-16. \"Това би изисквало шведска външна политика и политически мандат, какъвто в момента не съществува. Затова Швеция реши да не отговаря на запитването на Белгия\", се казва в изявлението на министерството на отбраната.Решението е удар за шведската отбранителна компания \"Сааб\". Компанията официално съобщи, по-рано тази година, че се надява да предложи на Белгия следващата генерация на шведския изтребител \"Грипен E\", който направи своя първи полет миналия месец.Вероятните участници в процедурата за избор на нов изтребител са \"Локхийд Мартин\" (Lockheed Martin) с F-35, \"Юрофайтър Тайфун\" (Eurofighter Typhoon) и \"Десо Рафал\" (Dassault Rafale).F-35 е сочен за модела с най-големи шансове за успех. Белгия е купила F-16 заедно Дания, Холандия и Норвегия в \"сделката на века\" за \"Локхийд Мартин\" през 1975 г. Останалите три страни вече са се спрели на F-35.\"Сааб\" е втората голяма компания, която се изтегля от търга, след като \"Боинг\" (Boeing) оттегли предложението си за F/A-18E/F Super Hornet през април, като определи изискванията на Белгия като нечестно даващи предимство на F-35.\"Грипен\" е фаворит в процедурата за избор на нов изтребител за българските ВВС, след като служебното правителство оцени офертата на \"Сааб\" най-високо, а министърът на отбраната Красимир Каракачанов внесе  На второ място е класирана офертата на Италия за употребявани \"Юрофайтър Тайфун\", но премиерът Бойко Борисов каза, че иска . Междувременно по предложение на ГЕРБ бе създадена парламентарна комисия, която да провери цялата процедура по класиране на предложенията и ролята на президента и бивш командир на ВВС Румен Радев в нея.", "date": "2017.07.11", "title": "Швеция оттегли предложението си към Белгия за продажба на \"Грипен\""}
{"url": "http://www.dnevnik.bg/bulgaria/2017/07/11/3004945_cacarov_iska_vurhovniiat_sud_da_raztulkuva_dali_moje/", "text": "Главният прокурор Сотир Цацаров се е обърнал към общото събрание на Наказателната колегия на Върховния касационен съд с искане за допълване на Тълкувателно решение № 3 от 2015 година 22.12.2015 г. във връзка с приложението на принципа, че \"ne bis in idem\". (Никой не може да бъде съден два пъти за едно и също нещо, бел ред.)Повод е възможността, когато едно лице е санкционирано с административно наказание, с влязъл в сила акт след проведено административнонаказателно производство с характер на наказателно, образуваното второ по време наказателно производство да бъде прекратено.В искането си Цацаров казва, че това е довело до възможност за изключване на наказателната отговорност и превес на наложените административни санкции, предвид значително кратките срокове на приключване на административнонаказателните производства, с влязъл в сила акт. Така са били прекратени образувани и неприключени производства за престъпления контрабанда, държане на акцизни стоки без бандерол в големи размери, незаконно преминаване на границата, хулиганство, причиняване на смърт при професионална непредпазливост, пътнотранспортни произшествия и др.В искането си Цацаров се позовава на практиката на Европейския съд по правата на човека и цитира решение от ноември миналата година по делото \"А и Б срещу Норвегия\" на Голямата камара на съда, което предпоставя друг подход по отношение на \"двойните производства\".Според цитираното Решение едно правно укоримо поведение може да бъде санкционирано едновременно и със средствата на наказателната санкция и на административнонаказателното право, когато двете производства са достатъчно близки по същество и по време, така че взаимно се допълват, пишат от прокуратурата.", "date": "2017.07.11", "title": "Цацаров иска Върховният съд да разтълкува дали може да има две наказания за едно и също престъпление"}
{"url": "http://www.dnevnik.bg/detski_dnevnik/2017/07/11/3004987_nai-jelanite_specialnosti_v_sofiiskiia_universitet_sa/", "text": "Тази година в Софийския университет \"Св. Климент Охридски\" са кандидатствали 7230 души, като за поредна година най-много от тях са посочили като първо желание специалност \"Психология\". На второ и трето място са специалностите \"Публична администрация\" и \"Социология\", следвани от \"Английска филология\", \"Компютърни науки\", \"Софтуерно инженерство\", \"Българска филология\", \"Информатика\", \"Информационни системи\" и \"Право\".Днес бе обявен първият етап на класирането на кандидат-студенти (. От утре до 14 юли новоприетите студенти имат две възможности - да се запишат в специалността, в която са класирани, за което са необходими оригиналът на дипломата за средно образование, лична карта, документ за платена семестриална такса и четири паспортни снимки, или само да я потвърдят с депозиране на оригинала на дипломата си за средно образование и да участват във втория етап от класирането.Неприетите от първия етап кандидати участват автоматично в следващия етап на класирането. Вторият етап на класирането ще бъде обявен на 18 юли, а записването е от следващия ден до 21 юли.На 25 юли ще бъде обявен третият етап на класирането. Записването за него е окончателно и трябва да бъде направено в периода от 26 до 28 юли.", "date": "2017.07.11", "title": "Най-желаните специалности в Софийския университет са психологията, публичната администрация и социологията"}
{"url": "http://www.dnevnik.bg/sviat/2017/07/11/3004908_taino_sporazumenie_ot_2013_g_izostri_naprejenieto/", "text": "Четири арабски страни начело със Саудитска Арабия обявиха намерение да засилят  върху Катар заради обвиненията, че подкрепя тероризма. Според тях публикувано тайно споразумение между Рияд и Доха от 2013 г. е показало, че страната е нарушила своето обещание да не се меси във вътрешните работи на останалите държави от района на Персийския залив, предадоха \"Ройтерс\" и БТА.Текстът на договора между Катар, Саудитска Арабия и Кувейт, за чието съществуване се знаеше, но който никога досега не е ставал публично достояние, бе разпространен от американската телевизия Си Ен Ен. Впоследствие той бе публикуван в социални мрежи от представители на саудитските власти. Той задължава страните от региона да не финансират \"враждебни групи\", който действат на тяхна територия, включително и в Египет. Друг ангажимент е да не се поддържат \"антагонистични медии\" - явна препратка към телевизия \"Ал Джазира\", която останалите страни от Залива обвиняват в разпространение на пропаганда. В съвместно изявление Саудитска Арабия, Обединените арабски емирства, Бахрейн и Египет подчертават, че публикуваното споразумение, което е имало за цел да уреди спора между Катар и неговите съседи, \"потвърждава извън всякакво съмнение, че Катар не е изпълнил своите ангажименти и е нарушил напълно обещанията си\". Според тях Доха е обещала в договора от 2013 г. да не се меси във вътрешните работи на своите съседи. Копието на документа, с което Си Ен Ен твърди, че разполага, потвърждава, че подобен ангажимент са поели и други държави от Залива. Доха обаче също обвини Саудитска Арабия и ОАЕ, че са нарушили духа на споразумението и че  няма нищо общо с документа. Той разкритикува двата си по-големи съседа, че са предприели незаконна и безпрецедентна атака срещу неговия суверенитет.На 5 юни Саудитска Арабия, ОАЕ, Бахрейн и Египет наложиха санкции на Катар, който обвиниха, че подкрепя тероризма и се е сближил с шиитски Иран - съперник в Близкия изток на регионалния сунитски блок. Малкото, но богато и влиятелно емирство отхвърли тези обвинения и на свой ред твърди, че тези държави се опитват да му наложат каква външна политика да води.Друг документ от ноември 2014 г., също получен от телевизията, е с надпис \"строго секретно\" и е подписан и от краля на Бахрейн и емирите на Абу Даби и  (който е и премиер на Обединените арабски емирства), освен от владетелите на Саудитска Арабия, Кувейт и Катар, чиито подписи присъстват и върху първото споразумение. По-късният текст задължава страните да подкрепят стабилността на Египет и изрично посочва  (но не и други медии като саудитската \"Ал Арабия\") и ѝ забранява да се използва като платформа за групи или лица, които отправят предизвикателство към египетските власти. Други клаузи забраняват страните да оказват подкрепа за \"Мюсюлмански братя\" и за други групи в Йемен и Саудитска Арабия, които се считат от Съвета за сътрудничество в Залива за заплаха за стабилността и сигурността. След подписването на договора \"Ал Джазира\" закрива канал, който дотогава е отразявал ситуацията в Египет (но продължава дейност там чрез други канали), често от гледна точка на преследваните членове или привърженици на \"Мюсюлмански братя\".Нито едно от двете споразумения не посочва изрично ролята на Катар - очаква се от всички държави да ги спазват, посочва .Текстът на споразумението от 2013 г. бе публикуван в момент, когато държавният секретар на САЩ Рекс Тилърсън е на обиколка в региона, посветена на търсенето на решение на . Тилърсън и британският съветник по въпросите на националната сигурност Марк Седуил са в Кувейт, който посредничи в спора между тези страни, които са ключови съюзници на Запада в Близкия изток.В съвместно изявление Съединените щати, Великобритания и Кувейт призоваха за възможно най-бързо решаване на кризата по пътя на диалога. САЩ се безпокоят, че спорът между Катар и неговите съседи може да навреди на американски военни и антитерористични операции и да засили влиянието на Иран в региона, отбелязва \"Ройтерс\".Американският президент Доналд Тръмп изрази подкрепа за Саудитска Арабия в кризата. В Катар обаче се намира най-голямата военна база на САЩ в Близкия изток.", "date": "2017.07.11", "title": "Тайно споразумение от 2013 г. изостри напрежението между Саудитска Арабия и Катар"}
{"url": "http://www.dnevnik.bg/biznes/2017/07/11/3004954_fondut_za_vlogovete_vurna_na_durjavata_oshte_30_mln_lv/", "text": "Фондът за гарантиране на влоговете в банките (ФГВБ) извърши частично предсрочно погасяване в размер на 30 млн. лв. по заема, отпуснат от централния бюджет по договора за заем от 3 декември 2014 г., съобщи пресцентърът на Министерството на финансите.С парите бяха изплатени част от гарантираните влогове във фалиралата Корпоративна търговска банка.", "date": "2017.07.11", "title": "Фондът за влоговете върна на държавата още 30 млн. лв. от заема за КТБ"}
{"url": "http://www.dnevnik.bg/bulgaria/2017/07/11/3004950_spor_za_imoti_v_centura_na_sofiia_otne_na_suda_poveche/", "text": "Дело за собственост на недвижими имоти в идеалния център на София - на една от преките на бул. \"Витоша\", е отнело на съда 18 години, 2 месеца и 21 дни, за да го реши.Това установява Инспекторатът към Висшия съдебен съвет (ВСС) при проверка на заявление за нарушаване на правото на разглеждане и решаване на делото в разумен срок. То е едно от 52-те основателни заявления за забавени граждански, търговски и административни дела, установени от инспектората при проверки в периода 1 януари – 31 март 2017 г.На 18 януари 1996 г. девет граждани подават в Софийския градски съд (СГС) искове, основани на Закона за собствеността, според който собственикът може да иска своята вещ от всеки, който я владее или държи без основание. От магистратите те са поискали да им се предаде владението на бивши гаражи в сутерена и партера на сграда, представляващи магазин за мебели и включващ изложбена зала, магазин, два склада и два гаража.Производството се е развило на три съдебни инстанции и е приключило с окончателно решение на 28 юни 2016 г.Инспекторатът е констатирал забавяния при разглеждането на делото пред първата и втората съдебна инстанция, които са били свързани основно с многократното отлагане на заседанията поради нередовно призоваване на страните, както и с големите интервали, през които те са насрочвани. Производството пред Софийския градски съд (СГС) като първа инстанция е продължило 6 години, 9 месеца и 15 дни. Проведени са общо 14 заседания, насрочвани през периоди от 3 до 7 месеца. Въззивното производство пред Софийски апелативен съд (САС) е продължило приблизително 6 години, като са проведени 13 заседания, също насрочвани през интервали от 3 до 7 месеца.Освен това в производството за отмяна на влязло в сила съдебно решение с акт от 2011 г. Върховният касационен съд (ВКС) е отменил друго свое решение от 2009 г. като делото е върнато за ново разглеждане на друг състав на САС. Това е забавило производството с още близо 5 години, тъй като разглеждането на делото тепърва е започнало пред апелативния съд.13 години, 9 месеца и 27 дни е продължило производство по иск за възстановяване на собствеността върху 32 дка ниви, градини, цветарници и 10 сгради и съоръжения в спортен парк \"Дианабад\" в София, отчуждени през 1948 г.При разглеждането на делото са констатирани забавяния, свързани с многократното отлагане на съдебните заседания и продължителността на интервалите между тях. Производството пред Софийския районен съд (СРС) като първа инстанция е продължило 6 години, 2 месеца и 22 дни, проведени са общо 10 заседания. Пред СГС е отнело 6 години, 1 месец и 24 дни като са проведени 12 заседания, насрочвани през големи периоди от време – от 5 до 7 месеца.И пред двете съдебни инстанции основната причина за многократното отлагане на делото е станал фактът, че съдът безкритичното е допускал предоставяне на нови и нови доказателства, без да предприема дисциплиниращи мерки по отношение на страните и вещите лица за своевременно изчерпване на доказателствените искания, формулиране на ясни и точни задачи на експертизите и изготвяне на заключенията в срок.11 години, 3 месеца и 4 дни е продължило друго производство по искове на петима ищци, основаващи се на Закона за собствеността, според който собственикът може да иска вещта си от всеки, който я владее или държи без основание. Исковете на петимата са били насочени срещу седем ответници и са били за два имота с площ от 834 кв.м и 886 кв.м във вилна зона в полите на Витоша.В случая отново са установени много забавяния при разглеждането на делото пред първите две съдебни инстанции. Производството пред СРС близо е било близо 4 години и 10 месеца. Проведени са общо 15 съдебни заседания, като на първите четири не е даден ход на делото заради нередовно призоваване. Освен това едва при обявяването на делото за решаване съдът е констатирал нередовности по исковата молба. Така е отменил определението за даване на ход по същество и е оставил без движение исковата молба. След отстраняване на нередовностите в нея е проведено съдебно заседание, в което делото отново е било обявено за решаване.Този пропуск е удължил производството с близо 6 месеца.Пред СГС делот е продължило приблизително 3 години и 10 месеца, като са проведени 6 съдебни заседания през интервали от 5 до 10 месеца. Неговото решение е отменено от ВКС и делото е върнато за ново разглеждане от друг състав на СГС, което на практика е обезсмислило голяма част от продължителността на делото до този момент.Друго производство, започнато с искове по Закона за задълженията и договорите и Закона за собствеността е продължило 10 години, 6 месеца и 21 дни. То е било за възстановяване на владението върху апартамент в софийския кв. \"Младост\" и за заплащане на 4 000 лв. обезщетение за незаконното му ползване. Процесът е разгледан на три съдебни инстанции, като последните две инстанции са го гледали по два пъти в различни състави.", "date": "2017.07.11", "title": "Спор за имоти в центъра на София отне на съда повече от 18 години"}
{"url": "http://www.dnevnik.bg/zdrave/2017/07/11/3004974_jertvite_na_epidemiiata_ot_morbili_v_evropa_sa_veche_35/", "text": "Епидемията от морбили в Европа продължава да расте. За последните 12 месеца жертвите на инфекциозната болест са вече 35. Последният случай е на 6-годишно момченце в Италия, където над 3300 души боледуват от дребна шарка в момента. В Румъния смъртните случаи са най-много - 31, а в Германия и в Португалия е загинало по едно дете в последните месеци заради инфекцията. Данните обобщава Световната здравна организация.\"Всеки смъртен случай и всяко трайно увреждане, което ще се получи от тази ваксино-предотвратима болест е неоснователна трагедия\", заявява ръководителя на СЗО за региона Жужана Якаб. Здравните власти подчертават, че при наличието на евтина, лесно достъпна, ефективна и безвредна ваксина срещу морбили, е недопустимо болестта да е сред водещите причини за детска смъртност в Европа и целия свят.СЗО съдейства на държавните здравни служби да покрият пропуските в имунизационното покритие сред населението. Ваксината действа, само ако обхватът й е достатъчно голям и по-голяма част от хората са предпазени. Дори и в този случай обаче, неваксинираните са в голям риск от заразяване, защото , припомнят от организацията.За последните 20 години това е поредната епидемия от морбили в Европа. През 2015 г. общо 37 държави успяха да прекъснат хода на пандемията с кампанийно масово ваксиниране, но проблемът възниква отново заради отказа на родители да имунизират бебетата си. Сега няколко държави предприеха мерки срещу това на законово ниво -  и  обявиха, че ще задължават със закон пълната имунизация за деца, а в Румъния провеждат национална кампания за проверки по училищата и поставяне на ваксини на деца и възрастни, които не са ваксинирани или са с неясен имунизационен статус.", "date": "2017.07.11", "title": "Жертвите на епидемията от морбили в Европа са вече 35"}
{"url": "http://www.dnevnik.bg/sviat/2017/07/11/3004978_nju_iork_taims_trump-mladshi_znael_che_kremul_opitva/", "text": "Мъжът, уредил миналата година срещата на най-големия син на американския президент с руска адвокатка, пратил имейл до Доналд Тръмп-младши, за да му каже, че руското правителство опитва да помогне на баща му да стане президент.Това написа в. \"Ню Йорк таймс\", като се позова на трима неназовани източници, запознати с мейла, изпратен от публициста Роб Голдстоун. Според изданието в имейла е било казано, че информацията, която Тръмп-младши може да получи от руската адвокатка, ако се съгласи на среща с нея, е компрометираща за Хилари Клинтън, която беше опонент на Тръмп на президентските избори миналата година. През уикенда \"Ню Йорк таймс\" писа, че  на 9 юни 2016 г., в присъствието на бившия шеф на кампанията на тогавашния кандидат-президент Тръмп Пол Манафорт и на зетя му Джаред Къшнър. На нея обаче не били представени никакви компромати, твърди синът на държавния глава.Голдстоун потвърди по-рано пред \"Асошиейтед пред\", че е уредил срещата от името на свой клиент, руският поп изпълнител и бизнесмен Емин Агаларов, за чието семейство \"Вашингтон пост\" пише, че е близко до президента Владимир Путин. Руски издания припомнят, че Арас Агаларов, бащата на певеца, държи холдинга за недвижими имоти Crocus Group и организирал с Доналд Тръмп-баща, тогава строителен предприемач, конкурса \"Мис Вселена\" в Москва през 2013 г. С Тръмп-младши Арас Агаларов смятал да сключи сделка в строителството, но тя така и не се състояла.Адвокатка Наталия Веселницкая твърдяла, че разполага с информация за незаконни дарения за кампанията на Националния комитет на Демократическата партия, но не предоставила такива данни. От Белия дом отричат в разговора между Тръмп-младши и Веселницкая да е имало нещо необичайно. \"Срещата е била много кратка и от нея нищо не е последвало\", каза говорителят на президентската администрация Сара Сандърс, цитирана от \"Ройтерс\". Подобен беше коментарът и на самия Голдстоун, според когото в началото на разговора Веселницкая направила коментари за финансирането на кампанията и преминала на въпроса за забраната в САЩ да се осиновяват руски деца. Тогава Тръмп-младши прекъснал срещата.Тръмп-младши призна, че е имал интерес да получи компрометираща информация за съперничката на баща си на президентските избори, но не даде признаци да е знаел, че Веселницкая може да е подставено лице на Кремъл, уточнява \"Ройтерс\".Междувременно говорителят на Кремъл Дмитрий Песков обяви, че администрацията на президента Владимир Путин не знае нищо за Веселницкая и отрече да има връзки между нея и официална Москва. \"Не, не знаем, нито, разбира се, можем да следим срещите на всички руски адвокати в страната и в чужбина\", каза Песков, цитиран от ТАСС.В понеделник, след първите публикации на \"Ню Йорк таймс\" за срещите му, Тръмп-младши нае адвокат, който да го представлява в \"руските разследвания\". Същия ден влиятелни представители на републиканците в Конгреса също започнаха да изразяват притесненията си заради срещите на сина на Тръмп с руски граждани, отбелязва \"Ройтерс\". Сред обвиняемите, които е защитавал новият му адвокат Алън Футърфас, са лица, съдени за връзки с организираната престъпност, руски хакер и служители, обвинявани в административни престъпления. Не е ясно дали Футърфас стои зад изявленията на Тръмп-младши от уикенда, пише \"Ройтерс\". Сюзан Колинс, която е част от комисията по разузнаването към Сената (един от органите, които водят разследване за връзки на екипа на Тръмп с Русия), призова Тръмп-младши да свидетелства. \"Комисията трябва да разговаря и с него, и с останалите, посетили срещата,\" каза тя пред репортери в конгреса. Същото желание да разговаря със сина на президента изяви и сенаторът Марк Уорнър, който е най-високопоставеният демократ в комисията. По думите му заедно с републиканеца Ричард Бър, който я оглавява, двамата ще решат дали Тръмп-младши да свидетелства на открито изслушване или на поверителна среща. Бър обаче не потвърди, че такова изслушване ще се състои със сигурност.", "date": "2017.07.11", "title": "\"Ню Йорк таймс\": Тръмп-младши знаел, че Кремъл опитва да помогне на баща му на изборите"}
{"url": "http://www.dnevnik.bg/ot_vas/novini_ot_vas/2017/07/11/3004985_uspeshna_zdravna_reforma_-_ne_i_po_rodnoto_chernomorie/", "text": "Прекарвам лятната си отпуска в курортния град Китен, област Бургас. Наложи ми се да заведа сина си - 9-месечно бебе, на преглед заради неприятна кашлица. Оказа се обаче, че в Китен всякакви подобни манипулации са платени и то не 5-10лв., а 30!Тъй като всеки месец ми удържат по 200 лв. за осигуровки от заплатата, ми се стори обидно да дам и 30 лв. за преглед и то на бебе, да не говорим, че жена ми има допълнително здравно осигуряване. Но местните вездесъщи медици искат само КЕШ... И така, в крайна сметка се озовахме пред общинската поликлиника в гр. Царево. Да, ама не - и там било частно... е как така частно, питаме ние! Ей така - това е! Другото е спешното. В спешното обаче - ядец - няма никой! През входа откъм спешното попадам пак при ония първите, като лекарят безцеремонно ме прати в отдалечения на някакви си 60 км. Бургас, щото разбираш ли, кметът на Царево наложил задължителна такса за общопрактикуващия лекар и ако тоя последния не ти е личен - 25лв. такса! Веселба!- С фонд работите ли?- Само КЕШ!Почувствах се страхотно от факта, че стотиците хиляди бг-балами, които въпреки изобилието от прекрасни и не скъпи чуждестранни оферти за почивка, все пак сме решили да си изхарчим парите за подпомагане на местната икономика, а се оказваме в ситуацията местните с благословията на управляващите да ни се подиграват за благодарност, само защото сега сме им в ръчичките... Както и да е. Вече от интерес отиваме в поликлиниката в Приморско.О,изненада!! Тук работи лекарски кабинет, изглеждащ съвсем по лекарски, в нормално изглеждаща поликлиника!Ще успеем, мисля си! Да, ама друг път! И той частен и естествено - само кеш! Отиваме вече като туристи да видим отдавна заключеното \"Спешно\" и без особена изненада установяваме, че спешният екип е на адрес - да сме били заповядали в Царево... хммм, защо ли се сещам за онова забавно четиво \"Параграф 22\"... Седнах и направих анализ на положението: от Бургас до Резово: елитно Южно Черноморие. Посещавано ежегодно от стотици хиляди туристи, половината от които с деца. Въпреки осигуровките всеки преглед - платен... И логичният въпрос беше: аз за кого плащам? Докога ще слушам, че здравната реформа е \"уау\", а тя се оказва \"аууу\".Онези същите спешни доктори в Царево са отпратили към Бургас не едно и две дечица с по 40 и повече градуса температура, излагайки ги на риск, защото при 40 градуса околна температура и обичайните летни задръствания по двулентовия път шансовете им за пристигане навреме в Бургас са много относителни.... Това според мен е един проблем,който следва да бъде разгледан и отстранен в кратки срокове, особено като се вземе предвид факта, че гореописаните селища претендират за немалки курортни центрове и липсата на нормалната полагащата ни се безплатна медицинска помощ е недопустима. Парадоксално също е и това,че в Приморско последният етаж от общинската поликлиника е зает от частна медицинска клиника, която работи САМО с чуждестранните фондове на чуждите туристи, а преглед за българин е 80 лв.Същевременно миналата година в малкия град Долни чифлик, Варненска област, местен лекар подходи изключително професионално и коректно към бременната ми тогава съпруга и то без дума да обели за частни кабинети и кешови плащания. Та, дали ще посетя пак Южното Черноморие? Хахаха! Ами не разбира се! И когато бизнесът ревне, че има отлив на туристи, да не говорят, че българинът е беден, а да анализират нивото на обслужването и да проумеят, че българинът дори и беден не пести пари за кратката си морска почивка. Но когато започнат да го правят на идиот, той вече има интернет и знае какво се случва по света и догодина ще е в Кипър, Гърция, Турция и къде ли още не, но не и при симпатягите в и около Мичурин.Недопустимо е една държава, имаща претенцията да се нарича \"европейска\", да подпомага подобни очевадни схеми, водещи до лично облагодетелстване на отделни медицински специалисти, а защо не и откровени корупционни практики. Особено при положение, че навсякъде се тръби за успешна здравна реформа! И нека не забравяме,че утре в тази ситуация, позволена от модерната \"европейско\"-българска действителност може да се окаже всеки български гражданин, ако продължаваме да си мълчим и да чакаме друг да ни свърши работата.", "date": "2017.07.11", "title": "Успешна здравна реформа - не и по родното Черноморие"}
{"url": "http://www.dnevnik.bg/analizi/2017/07/11/3004377_bulgariia_i_turskiiat_pohod_na_spravedlivostta/", "text": "Българската държава трябва да следи много внимателно динамичните процеси, които протичат в Турция. Самата България е обект на все по-ожесточена пропаганда от контролираните от режима в Анкара турски медии. Например вестник \"Сабах\" твърди, че \"турците в България се страхуват да излизат на улиците\". Лидерите и членовете на \"патриотичните\" формации в нашата страна са обявени за основни врагове на турското малцинство.В подобна негативна светлина в Турция беше представен и конфликтът в Асеновград. Непремерените действия и изказания на нашите \"патриотично настроени\" политици, които са част от кабинета \"Борисов 3\", както и на обикновени провокатори като Петър Низамов–Перата, са ловко използвани от турските медии. Като важен щрих ще отбележа, че кадрите от окървавения сблъсък пред столичната джамия \"Баня башъ\" през 2011 г., в който участваха членове и симпатизанти на \"Атака\", продължават да се \"въртят\" и тиражират в ислямския свят. Събитията от последните месеци показват, че обръчът около турския президент Ердоган и неговия режим се затяга. Този извод е валиден за тенденциите както във вътрешнополитически, така и в международен план.Резултатите от конституционния референдум, проведен на 15 април 2017 г., спечелен с минимална преднина – с 51.4% от привържениците на трансформацията на Турция в президентска република, разкриха дълбокото разделение на турското общество. Повече от 48% от гласувалите бяха против промяната на политическата система; управляващата Партия на справедливостта не получи подкрепа в големите градове – Истанбул, Анкара, Измир, Адана, Анталия и т.н. Конституционните промени ще влязат в сила едва след изборите през ноември 2019 г., но извънредното положение, което само по себе си дава значителни прерогативи на турския президент, бе удължено. Усещайки своята все по-голяма изолация, режимът започна нови, още по-големи репресии. През април и май 2017 г. нова вълна от арести, най-мащабната досега, помете Турция; беше спрян и достъпът до Уикипедия. Сравнително малко на брой български медии отразиха 450-километровия Поход на справедливостта от Анкара до Истанбул, който започна на 15 юни (#adalet или \"справедливост\", \"правосъдие\" – е основният лозунг на протестиращите). Маршът беше организиран от опозиционната Републиканска народна партия (CHP, основана през 1923 г. от Мустафа Кемал Ататюрк). Походът започна, след като депутатът от партията Енис Бербероглу беше осъден на 25 години затвор на базата наобвинения в шпионаж. Маршът завърши с грандиозен протест на площад \"Малтепе\" в Истанбул, в който взеха участие 2 млн. души. Очаквано управляващите и конкретно министър-председателят Бинали Йълдъръм заклеймиха протестите, в които участваха не само представители на CHP, като \"гюленистка провокация\".Походът към Истанбул трябва да бъде разглеждан и в контекста на друга инициатива на републиканците. Преди дни Кемал Кълъчдаролу, лидерът на партията, внесе петиция в Европейския съд по правата на човека със седалище в Страсбург, в която оспорва резултатите от референдума. Европейският парламент (ЕП) с голямо мнозинство (455 от 750 гласа) поиска прекратяването на преговорите за членството на Турция в ЕС, ако пакетът за конституционни реформи, одобрен от референдума, остане непроменен. В резолюцията на ЕП се настоява и за спиране на предприсъединителните фондове за Турция, които да бъдат пренасочени към гражданското общество и сирийските бежанци. Охладняването на отношенията между Анкара и ЕС не е от вчера. Но резултатите от референдума, които заплашват да циментират режима на Ердоган, увеличиха напрежението между тях. Системните нарушения на правата на човека в южната ни съседка и съобщението, че турският президент е готов да одобри връщане на смъртното наказание, не помагат за каузата на Турция в ЕС. От една страна, разбира се, резолюцията на ЕП има символичен характер; непосредствени последици от нея не може да има защото всички двадесет и осем страни членки трябва да се обявят за спирането на преговорния процес. От друга страна обаче, вотът в ЕП показва позицията на водещите европейски правителства по казуса \"Турция\". До резолюцията се стигна, след като най-голямата държава в ЕС – Германия, реши да изтегли войските си от базата \"Инджирлик\", която има ключова роля в действията срещу \"Ислямска държава\". Отношенията между Берлин и Анкара са в критична точка. Непосредствени поводи за това бяха отказа на Турция германски депутати да посетят базата \"Инджирлик\", както и отхвърлянето на исканията на Германия за освобождаването на немския журналист Дениз Юджеп, задържан по обвинения в тероризъм в южната ни съседка. Преди срещата на Г-20 Берлин предупреди турския президент да не участва на никакви митинги или други политически прояви (т.е. срещи с турски имигранти) на територията на Германия по време на престоя си. Задълбочава се противопоставянето и между Анкара и Вашингтон. Освен обвиненията към САЩ, че покровителстват Фехтуллах Гюлен – \"организаторът\" на опита за преврат миналата година в Турция, конфликтът между двете страни се разпалва и във връзка с подкрепата на САЩ за сирийските кюрди, които се оказаха много ефикасни бойци във войната срещу ИДИЛ. Турция има сериозен проблем с кюрдското малцинство на собствената си територия и разглежда кюрдската ПКК като терористична организация.  Впрочем на 5 юли Стокхолмският център на свободата (СЦС) посочи в свой доклад, че превратът в Турция през 2016 г. е инсцениран от самия Ердоган, за да постави под контрол и смаже опозицията. Резолюцията на ЕП, докладът на СЦС и т.н. вероятно са били използвани на срещата на Г-20, за да бъде вкарана Турция в правия път. Анкара обаче ясно показва, че политиката на моркова и тоягата спрямо нея вече е почти напълно безсилна. За това говори фактът, че след резолюцията на ЕП Турция отхвърли всякакви сделки с ЕС, които да бъдат \"алтернатива\" на членството на страната в ЕС. С ареста в неделя на  Анкара даде да се разбере, че не се притеснява от заплахите на Брюксел. Отговорът не може да бъде даден, без да споменем отново и България.На първо място, Турция продължава да изнудва ЕС, в това число нашата страна – като непосредствен съсед, с това, че ще отвори шлюзовете за милионите бежанци на нейна територия, които да залеят ЕС. Ердоган може и да блъфира с \"отварянето на кранчето\", но засега блъфът дава резултат. Второ, Турция има стратегическа роля за контролирането на процесите в Близкия изток. Както съм писал и друг път, не е толкова важно дали Ердоган е демократ или не, важното е да възпира джихадистите. Остава отворен въпросът какви ще бъдат последиците от разговорите за Сирия на срещата в Хамбург на Г-20. На срещата направиха впечатление няколко неща. От една страна, Доналд Тръмп потвърди ангажимента на САЩ към НАТО и европейската сигурност в частност, но, от друга, бе очевидна \"химията\" между американския президент и Владимир Путин. Същевременно, по-важно, Ердоган показа, че ще продължи да опитва да използва сложните отношения между САЩ и ЕС в своя изгода (визирам отказа на Ердоган да ратифицира Парижкото споразумение за климата – освен ако участието на Турция не бъде осребрено). Трето, Анкара разчита на големия брой турци на територията на Европа, за да въздейства върху ЕС; само в Германия те са по неофициални данни над 4 млн. Четвъртоконкретно за действията на Анкара спрямо България. Турската държава прави все по-дръзки опити за намеса във вътрешните работи на страната ни чрез етническите партии като ДОСТ, които откраднаха от ДПС монопола върху гласовете на българските турци в чужбина Трябва да се подчертае, че няма данни, че мюсюлманите в България поддържат радикални идеи. Същевременно обаче 49% от българските мюсюлмани имат позитивно отношение към режима на Ердоган, само 19% не го одобряват, а 69% имат доверие в Турция (данните са от изследване на ). Тези, които искат да задълбочат и използват етническото напрежение и конфликти, използват и \"зловещото плашило\" на популистката радикална десница (ВМРО, НФСБ, \"Атака\" и т.н.), за да разпалват страховете на мюсюлманите в България.В заключение, нарастващата изолация на режима на Ердоган показва, че значителна част от турското общество, както и Европа и САЩ търсят все по-усилено неговата демократична алтернатива. В момента, в който тя бъде намерена и промяната на политическата върхушка в Анкара може да се осъществи по мирен път или поне на сравнително ниска цена, тя ще се случи. За България най-важното е да отстоява своя суверенитет и да не се поддава на провокациите. ", "date": "2017.07.11", "title": "България и турският Поход на справедливостта"}
{"url": "http://www.dnevnik.bg/sport/2017/07/11/3005000_kris_frum_ne_e_nepobedim_ili_kakvo_nauchihme_ot/", "text": "Половината от тазгодишното издание на  вече е зад гърба на колоездачите. Падания, хаос, контузии и скандали, с това ще се запомни първата седмица на състезанието.Започна се от самото начало със спорните екипи на \"Скай\" след доминацията на британците в часовника и се продължи през остри думи, битка на шосето и няколко контузии. Катастрофата на Марк Кавендиш и спорната дисквалификация на  ще останат като най-запомнящите се моменти от Тура, но битката за главното класиране винаги привлича по-голямо внимание.След девет етапа е ясно само едно – Крис Фрум отново е фаворит за успеха, но не е страшилището от предните години. Ще бъде ли обаче това достатъчно за другите да го победят?С шест души събрани в по-малко от две минути развръзката в Тура все още е отворена. Претендентите за генералното класиране тепърва ще кажат тежката си дума, а както често сме ставали свидетели картинката в третата седмица е много по-различна от тази в началото.Първите фойерверки ще дойдат още в четвъртък и петък, когато колоната ще катери в Пиренеите. Етапът до Пейрагуд вероятно ще е решаващ във втората седмица с три тежки изкачвания събрани в последните 40 километра.Денят на Бастилията 14 юли предлага едва 101 км до Фоа, но често подобни кратки етапи нанасят и големи вреди за някои от фаворитите.Обиколката обаче ще се реши в третата седмица, когато са тежките алпийски изкачвания. В 17-ия етап колоната ще покори митичната Галибие (2642 м), а в 18-ият завършва на височината Кол д'Изоар.Това са и етапите, в които останалите да направят разлика на Крис Фрум преди 22-километровия часовник в Марсилия.Първата седмица на големите обиколки винаги се отличава с големия брой падания, хаоса и нервите, които съпътстват колоната. Докато всички колоездачи са свежи често се получават падания, които вадят фаворитите.Така се случи и с трима от най-силните състезатели и кандидати за подиума.  и Йон Исагире бяха първите жертви, като се контузиха тежко още в етапа по часовник в Дюселдорф.Отпадането на Валверде отслаби много \"Мовистар\", с оглед на формата на испанеца през сезона.Касапницата в деветия етап извади от състезанието  и Ричи Порт. Най-верният помощник на Крис Фрум беше втори в класирането и с големи шансове за класиране в Топ 5 в Париж. Томас беше и единственият колоездач, който караше до Фрум при трите му победи (2013, 2015 и 2016 г.).Уелсецът няма късмет през тази година, след като отпада за втори път след Джирото, а по ирония на сдъбата и в двата случая това стана в деветия етап, докато той беше на второ място в класирането. беше считан за най-сериозният опонент на Фрум и с формата си в първата седмица обнадежди всичи, че ще има голяма битка. Негова грешка в мокрото спускане от Мон дю Ша обаче го прати в болница със счупени таз и клюцица.Някои от колоездачите обвиниха организаторите за големия брой падания с опасните пътища, по които се минава и по-специално спусканията.\"Спусканията са част от колоезденето и ние нямаме вина за тези падания. На нас също не ни е приятно да виждаме подобни неща, но трябва да се има предвид, че валя дъжд, ние не можем да избираме времето\", отговори на обвиненията директорът на състезанието Кристиан Прюдом.След 10 етапа  води в класирането и изглежда като фаворит за спечелването Тура за четвърти път. Безспорно най-силната страна на Фрум е опитът, вече на 32 години той е видял всичко в колоезденеето. Макар да му липсва ускорението по височините, с което преди години оставяше съперниците си на място, сега пак успява да елиминира, ако не всички, поне някои от тях. Фрум добавя и ценни секунди когато може, както се случи в петия и деветия етап.Освен това британецът успява да управлява формата си добре в триседмичните надпревари и да ограничава пораженията, когато има лоши дни.Другият голям коз на Фрум е силният и опитен отбор на \"Скай\". Макар и вече да са без Томас, британците имат най-добрите катерачи в лицето на Микел Ланда, Микел Ниеве, Серхио Енао и Михал Квятковски. зад Фрум. Италианецът изумява със спортната си форма, имайки предвид, че до юни лекуваше контузия в коляното.Звездата на \"Астана\" впечатли с етапната си победа на Ла Планш де Бей Фийе и даде заявка да играе сериозна роля в битката за победата. Ару е сред най-талантливите колоездачи, все още е само на 26 години и винаги е готов да атакува, което предвещава интрига в следващите дни.Черно петно обаче хвърля  в деветия етап.Проблемът на Ару е отборът на \"Астана\", в който освен огнева мощ на изкачванията, липсва и ясно изразена йерархия. Съотборникът му  зад Фрум, което е коз за тима за добри тактически действия в състезанието.В деветия етап обаче Ару и Фулсанг показаха, че не действат като отбор. Италианецът атакува в изкачването, докато съотборникът му се беше откъснал, а след това в спускането вместо да действат хитро, закараха Фрум до финала, където той ги би на спринт.Фулсанг се намира във формата на живота си и спечелването на \"Критериум Дофине\" през юни го поставя в ситуация да иска равни права с Ару за лидерството. За момента обаче това не е в полза на \"Астана\", които пропускат удобни моменти да атакуват Фрум.Надеждата на домакините е . Французинът е трети на 51 секунди зад Фрум, а както каза и той самият, разликата не е никак голяма.Маршрутът на обиколката е напълно в плюс на Барде, а той се опитва да се възползва максимално от това. Отборът му AG2R впечатли с дръзките си действия в деветия етап и постави \"Скай\" под напрежение, но не получи съюзници, за да пречупи британците.Минус за Барде е липсата на опит. За разлика от Фрум и Ару, той няма победа в големите обиколки, а в последната седмица това може да натежи., който е шести на 1.44 мин са в позицията на аутсайдери. Двамата впечатляват с формата си дотук, но за разлика от останалите нямат силни отбори на разположение и се справят сами. Уран е по-доказаният в триседмичните обиколки, като има две втори места в Джирото.Двама от колоездачите, които пристигнаха във Франция с амбициите за титла или място на подиума  вече са аут от сметките. Колумбиецът е осми на 2:13 мин, а Ел Пистолеро чак 12-и на повече от 5 минути зад Фрум.Те обаче могат да направят състезанието много по-интересно, след като е ясно, че няма да се возят до финала. Обичащите атаките Контадор и Кинтана могат да се окажат неочаквани съюзници за някои от по-младите съперници на Фрум.", "date": "2017.07.11", "title": "Крис Фрум не е непобедим, или какво научихме от първата седмица на Тура"}
{"url": "http://www.dnevnik.bg/sport/2017/07/11/3005041_bfs_premesti_levski_-_ludogorec_za_6_septemvri/", "text": "Спортно-техническата комисия към БФС уважи молбата на \"Левски\" и  и отложи двубоя помежду им от първия кръг на Първа лига. Вместо неделя 16 юли, дербито ще се изиграе на 6 септември.Официалният празник е и първата свободна дата за отложени срещи. Двубоят ще се играе от 20 ч на стадион \"Георги Аспарухов\". официално от БФС да отложи двубоя, заради ангажиментите на сините в Лига Европа и късното прибиране на отбора след гостуването на \"Хайдук\" (Сплит).\"Лудогорец\" подкрепи искането на \"Левски\" и също пожела двубоят от първия кръг да бъде изтеглен назад във времето. Утре разградчани гостуват на литовския \"Жалгирис\" в мач от втория предварителен кръг на Шампионската лига.СТК обаче не уважи молбата на другия евроучастник \"Ботев\", който играе с \"Бейтар\" (Йерусалим). Пловдивчани поискаха отлагане на домакинството си с \"Пирин\" от първия кръг, което също е в неделя. БФС реши просто да измести двубоя с два часа.Така двубоят ще се играе от 20.30 ч. вместо от 18.45 ч.Заради ремонтни дейности по  \"Черно море\" ще приеме новака в Първа лига \"Витоша\" (Бистрица) в Каварна.Спортно-техническата комисия констатира и прекратяването на договорите на трима футболисти с изпаднали \"Локомотив\" (Горна Оряховица). Стефано Кунчев, Николай Христов и Юлис Ндонг късат с \"железничарите\" заради неизплатени заплати.", "date": "2017.07.11", "title": "БФС премести \"Левски\" - \"Лудогорец\" за 6 септември"}
{"url": "http://www.dnevnik.bg/bulgaria/2017/07/11/3005079_obvineniiat_za_poboi_nad_lekar_ot_sheinovo/", "text": "Софийският градски съд остави окончателно в ареста Владимир Стоянов, обвинен за побой над лекар от столичната болница \"Шейново\". Мотивът на магистратите е, че той е обществено опасен., като за инцидента се разбра дни по-късно от съобщение на прокуратурата. Тогава държавното обвинение съобщи, че лекарката е със счупен нос, комоцио, разкъсана устна и множество наранявания, а Стоянов е задържан ден след нападението. Според събраните от обвинението данни повод за побоя е, че д-р Гагова отказала на мъжа да му даде плацентата на току-що роденото му дете. Нападението стана повод за .Не е вярно, няма доказателства, че съм ударил лекарката, заяви днес Стоянов, цитиран от Би Ти Ви. Той изтъкна, че срещу него няма никакви доказателства и при , дни след задържането му. На 4 юли Софийският районен съд го остави в ареста, но решението не бе окончателно и Стоянов го обжалва.", "date": "2017.07.11", "title": "Обвиненият за побой над лекар от \"Шейново\" окончателно остава в ареста"}
{"url": "http://www.dnevnik.bg/sviat/2017/07/11/3005113_investitorut_uorun_bufet_dari_nad_3_mlrd_na_fondacii/", "text": "Уорън Бъфет, един от най-богатите хора на планетата, дари приблизително 3.17 милиарда долара на Фондация \"Бил и Мелинда Гейтс\", както и на 4 семейни благотворителни организации. Дарението от понеделник е под формата на акции на неговата инвестиционна компания  и е най-голямата еднократна сума, свързана с обещанието му от преди десетилетие, че ще дари почти цялото си богаство за благотворителни цели.От 2006г. насам 86-годишният Бъфет е дарил 27.54 милиарда долара, включително около 21.9 млрд. за фондацията на семейство Гейтс.Инвеститорът притежава около 17% от базираният в Омаха, щата Небраска, конгломерат, който ръководи от 1965г. насам. Досега той е дарил над 40% от дяловете, които притежава в бизнеса.От последното дарение Фондация \"Гейтс\" получава около 2.42 млрд. долара за каузите си да подобри здравеопазването, да намали бедността и да помогне за образованието по света.\n    Останалите средства отиват предимно за кръстената на първата му съпруга Фондация \"Сюзън Томпсън Бъфет\", както и за фондациите на децата му Хауърд, Сюзън и Питър - \"Хауърд Дж. Бъфет\", \"Шерууд\" и \"НоВо\".След дарението от понеделник Уорън Бъфет остава четвъртият по богатство в света според оценката на сп.\"Форбс\". Преди това списанието изчисли, че чистото му богатство се равнява на 76.3 милиарда долара. Преди него са Бил Гейтс ($89.4 млрд.), Джеф Безос ($84.8 млрд.) и Амансио Ортега ($81.8 млрд.).Получателите на даренията обикновено продават акциите, за да финансират дейността си. Така те изпълняват и волята на Уорън Бъфет парите му да бъдат влагани в каузите, а не да бъдат задържани.", "date": "2017.07.11", "title": "Инвеститорът Уорън Бъфет дари над $3 млрд. на фондации"}
{"url": "http://www.dnevnik.bg/biznes/2017/07/11/3005034_bulgariia_otbeliazva_novo_duno_v_indeks_na_pravoto_na/", "text": "България отбелязва ново дъно в  , разработван от Алианс \"Право на собственост\", чийто партньор в България е Институтът за пазарна икономика (ИПИ). Индексът оценява защитата на правото на собственост по света, а в изданието за 2017 г. са включени 127 държави, в които живее 93% от населението на света и които произвеждат 98% от световния БВП. Оценени са три области - правна и политическа среда, право на физическа собственост и право на интелектуална собственост.България получава резултат от 4.8 т. (от 10 т.) и се нарежда на 85-то място. Спрямо миналата година резултатът намалява с 0.2 т., но в класацията България пада с 19 места.  България е изпреварена дори от страни като Мали (83-то място), Доминиканската република (82), Кения (81), Хондурас (79) и Замбия (78). Сред страните от ЕС малко по-зле е класирана Хърватия - 86-то място и 4.75 точки. По-напред са - Румъния (72-ро място), Латвия (62), Гърция (58), Литва (49), Словения (47), Унгария (46) и т.н.Намалението в точките на България не е толкова голямо, но предвид ниската база, особено за европейска държава, поддържането на това изключително незадоволително ниво на защитата на правото на собственост е стряскащо, коментират анализаторите от ИПИ.  Индексът \"Право на собственост\" още веднъж показва изключително тежките проблеми в правната среда в България, както и липсата на каквото и да е подобрение. Това води до по-ниски доходи, повече корупция, по-високо неравенство и по-слаба защита на индивидуалните и икономическите свободи, посочват авторите на проучването.Най-ниски продължават да са резултатите в областта на , които за пореден път доказват, че в България липсват независимост на съдебната власт, върховенство на закона, политическа стабилност и контрол над корупцията.В областта на правото на нараства индикаторът за достъп до заеми. Това подобрение, обаче, следва възстановяването на пазара, а не е следствие от някакви усилия на управляващите, поясняват авторите на изследването.. Защитата на правото на  е с най-висок резултат в рамките на трите изследвани сфери - 5.2 т. от максималните 10 точки. Въпреки това, тази оценка е доста по-ниска от резултата на страната в тази сфера преди 8-9 години. Индексът отново показва, че липсата на защита на правото на интелектуална собственост и широкоразпространеното пиратство на авторски права продължава да е сред големите проблеми в страната. Средният резултат на индекса за света е 5.6 т. от максималните 10 точки. Най-добре защитено е правото на собственост в Нова Зеландия (с 8.6 т.), следвана от Финландия, Швеция, Финландия и Норвегия.Докладът измерва и как защитата на правото на собственост влияе върху благосъстоянието. Първите 20% от включените държави се радват на 13 пъти по-висок доход на човек от населението (в паритет на покупателната способност) в сравнение със страните на дъното - последните 20% от включените държави. В допълнение, анализът показва, че по-добрата защита на правото на собственост води до повече предприемачество, по-ниско неравенство, по-висока икономическа свобода, по-голямо гражданско участие и по-голяма сигурност.", "date": "2017.07.11", "title": "България отбелязва ново дъно в индекс на правото на собственост"}
{"url": "http://www.dnevnik.bg/politika/2017/07/11/3005042_novata_zala_na_parlamenta_shte_bude_gotova_sled/", "text": "Новата пленарна зала на Народното събрание, в каквато ще бъде преустроена зала \"Света София\" в сградата на бившия партиен дом, ще бъде готова през август следващата година. Това е два месеца след приключването на българското председателство на Съвета на Европейския съюз (ЕС), макар и първоначално управляващите да имаха намерение тя да бъде ползвана за част от събитията.Ремонтът на НДК, където ще се провеждат събитията покрай европредседателството от 1 януари до 30 юни 2018 г., според ресорния министър Лиляна Павлова е в \".Преустройството на зала \"Света София\", чийто изпълнител е обединение \"НС ГРУП\" ДЗЗД, е в срок, но тя няма да бъде готова за председателството, тъй като то бе преместено с шест месеца заради Брекзит, коментираха от администрация на парламента.Идеята за преместване на пленарната зала на парламента в бившия партиен дом е от времето, когато негов председател бе акад. Благовест Сендов. За преустройството пари отпусна вторият кабинет на Бойко Борисов, като се очаква цената на ремонта да бъде над 25 млн. лв. Желанието на председателя на 44-ото Народно събрание е депутатите да заседават в новата зала от септември 2018 г.Новата пленарна зала ще разполага с 270 места и не може да бъде използвана за заседания на Велико народно събрание, ако бъде свикано такова. Те ще бъдат разположени на 12 амфитеатрални реда, денивелацията между които е 1.7 метра. Ръководството на парламента ще стои на президиум, а до него ще има места за Министерския съвет, президента, вицепрезидента и патриарха на Българската православна църква. Предвидени са 100 места за гости и места за журналисти.Таванът на залата ще бъде стъклен, а ширината на депутатските банки - 90 см. В момента се изгражда и пристройка, където ще бъдат фоайето, стълбите и асансьорите. Входът ще е откъм двора на бившия партиен дом, където пък ще се влиза откъм бул. \"Дондуков\".", "date": "2017.07.11", "title": "Новата зала на парламента ще бъде готова след българското председателство на ЕС"}
{"url": "http://www.dnevnik.bg/sviat/2017/07/11/3005119_rusiia_podgotvia_ekspulsirane_na_desetki_amerikanski/", "text": "Москва е много ядосана, че Вашингтон още не е разрешил спора за блокираните в САЩ руски дипломатически имоти, заяви външният министър Сергей Лавров пред държавната телевизия \"Россия 24\". Подготвяме ответни мерки, но няма да ги обсъждам публично, добави той.В днешния си брой близкият до властите в. \"Известия\" твърди, че външното министерство е подготвило списък с имената на около 30 дипломатически служители на САЩ, които може да бъдат изгонени от страната.\"Срамота е за САЩ да остави неуредена тази ситуация\", заяви Лавров. Той добави, че администрацията на президента Барак Обама е опитала \"максимално да отрови американско-руските отношения\", когато предприе мярката миналия декември.Няколко руски имота в САЩ бяха блокирани по подозрения, че са използвани за кибершпионаж в страната и намеса в изборния процес миналата година.\"Известия\" пише, че освен експулсирането на дипломати Москва обмисля и \"арестуване\" на обекти, собственост на американската държава в Русия - вила в Серебрянний бор и склад в Москва.За ответните мерки говори източник от външното министерство, според който става дума за крайни мерки като реципрочен отговор на американските. Подготвянето на плана започнало след отказа на Вашингтон да върне на руснаците сградите в Мериленд и Ню Йорк, блокирани едновременно с изгонването на 35 руски дипломати и техните семейства.Темата с руските имоти бе обсъждана и на първата лична среща на президентите Доналд Тръмп и Владимир Путин в Хамбург миналата седмица.", "date": "2017.07.11", "title": "Русия подготвя експулсиране на десетки американски дипломати"}
{"url": "http://www.dnevnik.bg/sport/2017/07/11/3005129_silvurstoun_shte_napusne_formula_1_sled_2019_g/", "text": "Пистата \"Силвърстоун\" няма да бъде част от календара на  след 2019 г., съобщава Би Би Си, като се позовава на свой източник в ръководството. Състезанието във Великобритания е този уикенд.Съоръжението е домакин на британската Гран при от 1963 г. (до 1987 г. приема състезанията на ротационен принцип с \"Брандс Хеч\"), но ще активира освобождаващата клауза, която фигурира в договора.Настоящият контракт на \"Силвърстоун\" изтича през 2026 г., но собствениците на пистата отчитат големи загуби в последните години.\"Готови сме да седнем на масата за преговори с шефовете на Формула 1, за да предоговорим условията и да получим дългосрочни гаранции. Засега обаче не виждаме подобно желание от тяхна страна\", коментира член от ръководството на пистата, пожелал анонимност.Според \"Ройтерс\" новите шефове на Формула 1 са отправили оферта към \"Силвърстоун\" за още 5 години, но се счита, че тя ще носи загуби от 1-2 млн. паунда, заради което е била отхвърлена.Пред Би Би Си Чейс Кери коментира лаконично, без да дава подробности: \"За нас \"Силвърстоун\" е ключово състезание от календара.\"От Формула 1 вече обявиха , в който се завръщат Германия и Франция. 2017 г. пък е последната за Малайзия.", "date": "2017.07.11", "title": "\"Силвърстоун\" ще напусне Формула 1 след 2019 г."}
{"url": "http://www.dnevnik.bg/analizi/predozirane/2017/07/11/3005136_predozirane_visshe_uchilishte_sublazniava/", "text": "Банер с предложението е публикуван на . Там е поместено и специално обръщение на ректора проф. Димитър Димитров, в което той изтъква предимствата на учебното заведение и разказва за томболата.\"Дневник\" публикува без редакторска намеса обръщението на ректора:УВАЖАЕМИ КАНДИДАТ-СТУДЕНТИ,Най-сигурният начин да се ориентирате дали да следвате или не в дадено висше училище е да попитате студентите, които вече се обучават там. Нашите проучвания показват, че почти всички наши кандидат-студенти са искали информация от свои съученици, роднини, приятели, съседи, които вече учат във Висше училище по агробизнес и развитие на регионите, и по този сигурен начин те са решили да се насочат към ВУАРР.През 2017 г. ВУАРР чества 25-годишнина. Юбилейната година ще донесе на 25 студенти – първокурсници специални щастливи бонуси, които ще се изтеглят от факултетните номера: джип,7-дневни почивки, смартфони, айфони, лаптопи, таблети. Щастливците ще научат за своя шанс на своя първи студентски празник 8 декември 2017 г., когато ще се изтеглят номерата на късметлиите.Дипломираните висшисти при нас се реализират в управлението на общините, туризма, финансовите институции, счетоводните къщи, банките, управлението и икономиката на агробизнеса, управлението на информационните системи, като системни администратори, управление на проекти, маркетинг и реклама, управление на човешките ресурси, артмениджмънт, международен бизнес.Разбира се, вече има наши възпитаници, които са народни представители, кметове на общини, ръководители и експерти в държавни и общински структури, зам. министри. Няма само регистрирани безработни.Международната сертификация по ISO 9001:2015 дава гаранция за авторитета на академичната институция. Редовно провежданите акредитационни процедури от Националната агенция за оценяване и акредитация при Министерски съвет на Република България гарантират легитимността на всички издавани академични документи, включително европейска диплома.ВУАРР е пълноправен член на Европейската асоциация на институции във висшето образование (EURASHE) и Вишеградската асоциация на университетите (VUA).ВУАРР притежава акредитации за научната и образователна степен \"доктор\".За да се реализира човек в българската икономическа среда, той непременно трябва да завърши нашето висше училище. Тук студентите научават не само общоприетите пакети от знания, но и тънкостите, специфичните особености и слабостите в обществените реалности. Какви са тайните на успеха? Нашите конкуренти искат да узнаят формулите:\"Чух, и забравих, видях, и запомних, направих, и разбрах!\"\"Толкова теория, колкото е нужна за практиката!\"\"В науката, бизнеса и изкуството има място за този, който каже нещо ново!\"\"Бизнесът е за смелите и предприемчивите!\"\"Да бъдем играчи, а не запалянковци !\"Тези принципи не позволяват на студентите да се прозяват по време на лекции.А истинските тайни ще научат само нашите студенти.Нашето висше училище е единственото, което от самото начало до ден днешен проучва студентските мнения за преподавателите чрез анонимни анкети. Така ректорът гарантира най-добрата селекция на академичния състав и отстранява носителите на бездарие и скука.Ето защо в Рейтинговата система имаме най-високи оценки в България по показателите качество на учебния процес и удовлетворение на студентите от учебната среда.Участието на преподаватели, служители и студенти в културните събития е най-активно.Ние се гордеем с нашите бакалаври, магистри и доктори и те се гордеят със своето висше училище. Работодателите с готовност ги приемат на работа.Пожелавам успех на смелите, трудолюбивите и предприемчиви кандидат-студенти!Пловдив, февруари 2017 г.РЕКТОР: АКАД. ПРОФ. Д. ДИМИТРОВ", "date": "2017.07.11", "title": "Предозиране: Висше училище съблазнява кандидат-студенти с джип и екскурзии"}
{"url": "http://www.dnevnik.bg/sport/2017/07/11/3005202_domakinstvo_na_parij_e_idealna_vuzmojnost_da_zashtitim/", "text": "Френският президент  описа кандидатурата на Париж за домакин на олимпиадата през 2024 г. като най-добрата защита срещу заплахите за ценностите на игрите за откритост, толерантност и зачитане на околната среда.\"Олимпийските ценности са нашите човешки ценности, те са застрашени, подложени на съмнение от мнозина днес, затова е най-добрият момент да ги защитим\", заяви Макрон на пресконференция по повод официалната кандидатура на Париж пред Международния олимпийски комитет.Френската столица се състезава с Лос Анджелис, подкрепен публично от президента на САЩ Доналд Тръмп. Наскоро  колегата си за оттеглянето на страната от споразумението за изменение на климата.Макрон е и първият държавен глава, който присъства на официалното представяне на олимпийските кандидатури.Париж вече беше домакин на игрите през 1900 и 1924 г., но не успя да спечели в надпреварата за олимпиадата през 1992, 2008 и 2012 г.\"Правилно си спомняте, че загубихме три пъти. Не искаме да губим четвърти. Реших още от самото начало на моя мандат да подкрепя този проект и да дам максимална възможност за популяризиране на тази кандидатура\", каза Макрон.МОК трябва да гласува тази вечер дали да ратифицира препоръката на изпълнителния комитет да обяви едновременно домакините на игрите за 2024 и 2028 г. Окончателният избор ще бъде по време на сесията в Лима на 13 септември.Париж е считан за фаворит за игрите за 2024 г., след като градската управа на , че е в готовност за олимпиадата през 2028.Смята се, че предимството на Париж е във вече готовите съоръжения, като единствено трябва да се направи проект за олимпийското село за спортистите.Макрон обеща, че Париж няма да остави зад себе си \"бели слонове\" – френска метафора за неразумни харчове.", "date": "2017.07.11", "title": "Домакинство на Париж е идеална възможност да защитим олимпийските ценности, смята Макрон"}
{"url": "http://www.dnevnik.bg/sport/2017/07/11/3005144_baiern_vze_hames_rodriges_pod_naem_za_dva_sezona/", "text": "Немският шампион \"Байерн\" (Мюнхен) привлече колумбийския халф . Баварците обявиха сделката с \"Реал\" (Мадрид), която е за двегодишен наем, с опция за постоянно закупуване на Хамес.Според \"Билд\" \"Байерн\" ще плати 10 млн. евро за наема, като след 2019 г. ще може да закупи колумбиеца за 35.2 млн. евро. Плеймейкърът е преминал медицински прегледи в Мюнхен и ще се включи веднага към подготовката на новия си отбор, който заминава на турне в Китай и Сингапур.\"Доволни сме, че завършихме трансфера на Хамес. Това беше най-голямото желание на нашия треньор Карло Анчелоти, който го познава отлично от престоя им в \"Реал\", каза директорът на баварците Карл-Хайнц Румениге.Хамес, който е на 25 години, премина на \"Сантяго Бернабеу\" с трансфер за 80 млн. евро след световното първенство в Бразилия през 2014 г., на което стана голмайстор. За \"Реал\" той изигра 110 мача във всички турнири, в които вкара 36 гола.С испанския клуб колумбиецът спечели два пъти Шампионската лига и Суперкупата на УЕФА, и по веднъж титлата в Примера дивисион и световното клубно първенство.След пристигането на Зинедин Зидан в Мадрид обаче Хамес започна да играе все по-рядко, а за финала в Шампионската лига дори не попадна в групата.В последните няколко месеца колумбиецът беше свързван с английските \"Челси\", \"Манчестър юнайтед\" и \"Арсенал\".До момента баварците привлякоха Корентин Торисо от \"Лион\", , както и Себастиан Руди и Никлас Зюле от \"Хофенхайм\".", "date": "2017.07.11", "title": "\"Байерн\" взе Хамес Родригес под наем за два сезона"}
{"url": "http://www.dnevnik.bg/sport/2017/07/11/3005003_ludogorec_ochakva_truden_mach_sreshtu_jalgiris/", "text": " започва похода си към групите на Шампионска лига с гостуване на \"Жалгирис\" утре вечер. Разградчани се изправят срещу литовския първенец в мач от втория предварителен кръг на турнира, като очакват тежки сблъсъци.\"Силно се надявам да сме готови за тези мачове. Утре реално ще бъде първият ни истински тест, защото контролите са нещо различно. Очаква ни труден мач срещу стойностен противник, но вярвам, че ще излезем крайни победители\", каза капитанът на \"Лудогорец\" Светослав Дяков.Българският първенец ще се опита да влезе в групите на Шампионската лига за трети път. През миналия сезон тимът завърши на трето място в конкуренцията на \"Арсенал\", ПСЖ и \"Базел\".\"Лудогорец\" участва на 1/16-финалите в Лига Европа, където отпадна от датския .Tреньорът на \"Жалгирис\" Валдас Дамбраускас определи \"Лудогорец\" като фаворит в двубоите. Той обаче вярва, че неговият отбор има сили да постигне добър резултат у дома.\"Знаем, ще ни бъде трудно. Победите в първенството и резултатите от контролите не ни дават кой знае какво самочувствие, защото нивото тук е друго. Но няколко хиляди души по трибуните ще помогнат на моите футболисти да покажат неподозирани качества\", каза Дамбраускас.Той отличи играта в атака, като най-силната страна на \"Лудогорец\".\"Понякога изглеждат хаотични и непредсказуеми, но са отбор, който обича атаката. Имат четирима футболисти в атаката, които постоянно си сменят позициите и всеки един от тях може да се окаже на позиция за стрелба и да отбележи\", допълни литовският треньор.", "date": "2017.07.11", "title": "\"Лудогорец\" очаква труден мач срещу \"Жалгирис\""}
{"url": "http://www.dnevnik.bg/sviat/2017/07/11/3005133_oon_ivicata_gaza_e_negodna_za_jivot/", "text": "Това заяви координаторът на ООН за хуманитарна помощ и развитие на Газа и Западния бряг Робърт Пайпър пред \"Ройтерс\". В нов доклад за хуманитарните условия в територията се казва, че ситуацията се влошава \"повече и по-бързо\", отколкото се предполагаше преди няколко години.\"Навсякъде виждаме регресия на забавен кадър\", каза Пайпър. \"Всеки показател: електроенергия, вода, здравеопазване, безработица, бедност, достъп до храна... всеки показател се влошава.\"\"Хамас\" пое контрола над Газа през 2007 след кратък конфликт с Палестинската автономия, която продължава да управлява Западния бряг на река Йордан. Веднага след това Израел наложи блокада, ограничаваща достъпа на хора и стоки.Напрежението между Израел и ислямистката групировка периодично избухва в насилие – последният път беше през 2014, когато ракетни обстрели от Газа и въздушни и наземни операции на израелската армия причиниха смъртта на около две хиляди души, повечето от които цивилни от ивицата Газа.В същото време \"Хамас\" са и в почти непрекъснат конфликт с Палестинската автономия, доминирана от движението \"Фатах\". През последните седмици автономната власт, базирана в Рамала, дори поиска от Израел да ограничи доставянето на електричество до Газа.За Пайпър това е \"изключително нехуманен и несправедлив процес, бавно задушаващ два милиона цивилни в Газа, които реално не са заплаха за никого\".Запитан кой ги задушава, Пайпър спомена палестинските вътрешни политически борби, политиката за сигурност на Израел, която поставя жителите на Газа между чука и наковалнята, както и регионалната политическа динамика, включително наскорошното напрежение между Катар – който поддържа \"Хамас\" – и Саудитска Арабия и Египет.\"Основното послание на този доклад е: най-после някой трябва да постави интересите на цивилните на първо място\", още каза Пайпър. \"Говорим за това, че ивицата Газа е негодна за живот. Когато имаш ток два часа дневно и 60% безработица между младите... прагът на негодност за живот е прекрачен преди много време.\"За него все пак има начини условията да се подобрят. Той предлага разширяването на зоната от Средиземно море, в която рибарите от Газа могат да работят, до размера, записан в договорите от Осло. По-свободният достъп на стоки като водни помпи, кабели, електрическо оборудване, дървесина и стомана също би помогнал според него. Израел обаче контролира тези продукти и суровини, защото значителна част от тях се използват от \"Хамас\" и други групировки не за цивилното население, а за подземни бункери и тунели за водене на война и диверсионни операции срещу еврейската държава.В дългосрочен план е нужно изглаждането на отношенията между \"Хамас\" и Палестинската автономия. Пайпър обаче казва, че подобряването на условията за живот в Газа е важно и за Израел. Според него има много израелци, които също \"осъзнават, че сегашната траектория на развитие [на Газа] застрашава Израел и че стабилността и напредъкът на Газа ще се отразят добре и на сигурността на Израел\".Ивицата Газа е окупирана от Израел по време на Шестдневната война от 1967. През 1993 от Израел и Организацията за освобождение на Палестина (ООП) са подписани договорите от Осло, според които Палестинската автономия поема контрол над Газа и Западния бряг на река Йордан. През 2005 Израел се оттегля от Газа, а през 2007 следва разцеплението между \"Хамас\" и Палестинската автономия, което продължава и досега.", "date": "2017.07.11", "title": "ООН: Ивицата Газа е негодна за живот"}
{"url": "http://www.dnevnik.bg/analizi/2017/07/11/3005188_kak_se_razkazva_komunizmut/", "text": "През март 2016 г. Фондация \"Софийска платформа\" обяви началото на проекта \"Уроци от миналото: какво се случи преди ’89-та?\", включващ разнообразни дейности, чиято цел е инициирането на диалог с ученици, студенти, учители, а също с широката публика за българската история през периода 1944-1989 г. В рамките на проекта бяха проведени отворени уроци за ученици от горния образователен курс в цялата страна, посветени на комунистическото управление на страната; семинари за учители, фокусирани върху добрите практики при преподаването на този исторически период; университетски лекции, запознаващи български студенти по журналистика с творчеството на Георги Марков и с наградата на радио BBC, носеща неговото име; бяха организирани и изложби с портретите на бивши лагеристи от Белене, рисувани от Петър Байчев.Проектните дейности включват също безплатни и леснодостъпни онлайн материали, включително онлайн курс за ученици по българска история за периода 1944-1989 г. и две помагала – за ученици и за учители.Целта на проекта е създаването на цялостен подход към изучаването на историята от периода преди 1989 г., който обхваща, но и отива отвъд учебното съдържание и включва както исторически източници, така и литература, изкуство, музика, филми и лични истории на очевидци. Идеята е чрез максималното използване на познанията на български и чуждестранни експерти и чрез прилагането на добри практики от други европейски държави да бъде създаден достъпен, практически насочен и интерактивен начин за осмисляне на близкото минало, който да допълва, а не да замества, учебния материал по история. Целта е също да се изгради връзка между гражданското общество и държавните образователни институции, която да позволи на училищата да се възползват от натрупаните познания в гражданския сектор.Инициаторите на проекта споделят, че серията от семинари в цялата страна е показала ясно, че учителите по история срещат редица трудности в процеса на преподаване на този период, вариращи от липсата на време да бъде преподаден материалът до сблъсъка на субективните мнения на самите учители и на учениците за периода на комунизма. Повечето учители, които днес преподават в българските училища, имат лични спомени от този период. Голяма част от учениците, по разкази на учители, имат утвърдено мнение за периода, което идва от семейството и което, пак по техни свидетелства, е или крайно положително, или крайно отрицателно.Как учителите, които (естествено) имат лично отношение, да преодолеят трудностите, когато преподават историята на България между 1944-1989 г.? Как да създадат онази атмосфера, в която различните, често крайни, мнения на учениците, могат да намерят своето място и да очертаят пъзела на времето? И защо е толкова съществено този период да бъде преподаван така, че да заинтригува младите хора и да ги провокира да мислят критично и да задават въпроси?Предлагаме ви личните впечатления, свързани с работата по този проект, на историка Момчил Методиев и на Луиза Славкова от \"Софийска платформа\".След многобройни разговори с учители, ученици и експерти, които се занимават с изследване на близкото минало, открихме няколко основни причини за игнорирането на този период в българското училище. Хронологичната подредба на учебното съдържание поставя комунизма в края на учебника по история, при това в период, когато учениците се подготвят за предварителни студентски изпити. От друга стана, изпитите за влизане в университет не включват във въпросниците си времето след Втората световна война и по този начин не стимулират нито учениците, нито учителите да се съсредоточат върху този период. Липсата на подходящо написани и достъпни учебни материали е друг фактор, който пречи на учителите да преподават периода. Предизвикателството става още по-голямо, като се вземе предвид фактът, че повечето родители са преки свидетели на тази епоха. Така голяма част от учениците формират впечатленията си на базата на мнението на родителите и роднините си, а не на обективни исторически източници. По този начин се създават условия за конфликтни ситуации между ученици и учители и дори между родители и учители. \"Софийска платформа\" се стреми да подкрепи учителите, като им предостави необходимите инструменти за справяне с тези предизвикателства под формата на обучения и учебни материали.Работим активно с ученици и учители, като целта ни е да предизвикаме диалог за това каква е била България преди и каква е сега, да открием връзките и зависимостите между близкото минало и настоящето. За последните три години проведохме над 60 открити урока в училища в цялата страна по темата за близкото минало, говорихме със студенти в пет университета за творчеството и личността на Георги Марков, проведохме обучения с над 200 учители по история като разгледахме иновативни методи на преподаване, с които да събудят любопитството на учениците за периода преди 1989 г., и организирахме изложби с портрети на бивши лагеристи от Белене, рисувани от Петър Байчев. Разчитаме на помощта на ученици, студенти, историци, социолози, политолози, икономисти, учители, методисти и дори документалисти.Целта ни не е да заместим, а да обогатим програмата за преподаване в училище, като предоставим допълнителни материали, близки по стил и съдържание до младите хора. Сред авторите и лекторите, с които работим или сме работили в миналото, са проф. Александър Кьосев, икономистът Георги Ганев, проф. Евелина Келбечева, учителят по история Емил Джасим, социологът Любомир Пожарлиев, доц. Михаил Груев, проф. Петя Кабакчиева, проф. Румяна Коларова, младият историк Тиберий Баръмов.Момчил Методиев бе не само един от най-интересните лектори в нашия проект, но и автор на текстове, посветени на най-популярните митове за времето на комунизма и света по време на Студената война. Можете да прочетете тези и други анализи в най-новата ни публикация за учители и ученици: .Наистина ли огромна част от българските ученици не знаят почти нищо за комунизма, а 40% не могат да посочат дали символ на неговия край е падането на Берлинската или Китайската стена? Къде е причината? С такива въпроси в главата приех предложението на \"Софийска платформа\" заедно с други изследователи да изнесем поредица от уроци за комунизма в различни училища на България. Събрахме се разнородна група – политици и бивши дисиденти, изследователи и жертви на комунистическите репресии. Един от тях, осъжданият на смърт, но успял да премине \"незаконно\" границата и да избяга в Германия Георги Саръиванов, който по тази причина умееше да цени живота, почина два дни преди да изнесе поредния си урок в Мездра. Не мога да изброя имената на всички участници, нито темите, по които те са говорили, тъй като със сигурност ще пропусна някои. Но предполагам, че всички си задавахме въпроса дали усилията ни да изучаваме и говорим за комунизма са толкова напразни, колкото ни убеждават социолозите.Посетих училища във Видин, Враца, Ловеч, Асеновград, Брезово и Сливен. Пред ученици от горните курсове – 10-и и 11-и клас, изнасях уроци за Българската стена и незаконните бягствата през границата, за Студената война, а накрая – за митовете за комунизма.Първото ми впечатление беше на приятна изненада – всички училища бяха ремонтирани, а едно от тях и досега оприличавам на космически кораб в сравнение с доста захабеното, да не кажа порутено, но водещо се за елитно столично училище, където учих през втората половина на 80-те години. В едно от училищата освен звънец за края на часа, уредбата пускаше песни, между които и Another break in the wall на Pink Floyd – стори ми се смешно, но и приятно, каква е съдбата на една от най-забранените песни през комунизма.Някои от учителите приеха уроците ми като формалност, за други те бяха периферна дейност, тъй като основната им грижа беше желанието да задържат учениците в училище. За част от тези ученици, определяни като застрашени от отпадане, образованието не беше най-голямата ценност. Възхитих се на усърдието, с което някои от тези учители и директори се борят с този проблем.Трябваше ми известно време, за да осъзная, че интересът към уроците ми зависи от подбраната тема. Най-слаб беше интересът към Студената война. Както и да се опитвах да говоря за Берлинската стена, за Виетнамската война, за нашествията на Съветския съюз в Унгария през 1956 г., в Чехословакия през 1968 г., в Афганистан през 1980 г., темата оставаше далечна. Дори желанието на Тодор Живков да превърне България в 16-а република на Съветския съюз, подкрепено със съответните документи, не предизвика особен интерес. Както ми каза един от учителите след това, вероятно единственото, което учениците запомниха от този урок, беше снимката от прекалено интимната целувка на Тодор Живков и Леонид Брежнев – спомних си, че същата снимка с Ерих Хонекер се беше превърнал в най-големият дразнител за източногерманците при падането на Берлинската стена.Доста по-активни бяха учениците по темата за бягствата през границата, а сякаш най-голям беше интересът към митовете за комунизма. След известно време си дадох сметка за причината – за тях Студената война е абстракция, нещо, което трябва да се наизусти, но с което нито те, нито техните родители могат да се идентифицират. Колко от българите бяха виждали на живо Берлинската стена, за да я приемат за символ? За сметка на това темата за бягствата през границата беше реален и сетивен проблем. Разказах истории за техни връстници – българи и чужденци, някои от които бяха намерили смъртта си на българската граница. За авантюристични, но понякога успешни бягства. Най-зрелищното, със селскостопански самолет, се беше случило в съседното на Видин село Жеглѝца (сбърках ударението и учениците с право ме поправиха). Конкретните истории за тях бяха нови, но те чудесно знаеха, че за разлика от своите родители имат право да пътуват свободно, да учат и дори да живеят в чужбина.Най–голямо предизвикателство беше преподаването на митовете за комунизма – за \"безплатното\" образование и здравеопазване, за \"липсата на престъпност\" и за \"стабилния икономически възход на България\". Това се случи в Сливен, където се запознах с г-жа Таня Еленска от гимназия \"Добри Чинтулов\", посветена не само на историята на комунизма, но и на желанието да превърне своите ученици в граждани с позиция.Преди урока по нейна молба учениците трябваше да направят кратки интервюта с техни родители или баби и дядовци за живота им по това време. Мненията бяха различни, но далеч по-важното беше, че само от един клас получих повече от 20 такива интервюта – откровено казано бях много изненадан. Учениците можеха да имат различни мнения или дори предубеждения, но интересът беше налице.От тях научих един важен урок. Най-трудно е да бъдат обяснени и преподавани абсурдите на комунизма – че човек трябва да плати за нова кола, а след това да чака три или четири години, за да си я получи. Опитах се до обясня проблема с дефицита, единствения вид стока и празните магазини. След като разказах как функционира комунистическата икономика, попитах учениците какво ще направят, ако са продавачи в магазин и получат 100 щафети луканка, а пред магазина чакат 150 души. Всички предложения бяха крайно почтени – ще се обадя да докарат още, предложи един от учениците; при следващо зареждане ще дам предимство на тези, които не са получили, гласеше друга идея. Но на никой не му хрумна онова, което правят реалните продавачи в \"реалния социализъм\" – да скрият 20 щафети, които след това да продадат на желаещите без опашка и на по-висока цена. И от своя страна да получат от тях карта за почивка например или телевизор, без да чакат на опашка. Идеята за опашката, за празните магазини, за масовата всекидневна корупция беше много по-трудна за възприемане от голите статистически факти.Урокът за мен беше, че най-трудно се преподават абсурдите на комунизма и това е причината малко от учениците да могат да си го представят. Каква е причината да спираш собствения си народ да пътува в чужбина? А да налагаш жителство и да закрепостяваш хората в един град? А да им забраняваш да имат повече от един апартамент и така да ги караш да се развеждат фиктивно?Списъкът с абсурдите може да бъде продължен. Това са реални житейски ситуации, от които са страдали всички. Едва ли можем да очакваме осмисляне на комунизма, ако не можем да обясним тези абсурди. Едва тогава ще можем да дадем плътност на тоталитарната система, да обясним липсата на свобода, тогава и учениците ще могат да се идентифицират с жертвите на комунизма, да почитат и уважават съпротивата на \"бившите хора\", на горяните или на дисидентите, защото едва тогава ще разберат срещу какво те са се борили.Действително, може би мнозинството от учениците знаят малко за Берлинската стена, но това далеч не означава, че не знаят нищо, а още по-малко, че нямат интерес. Къде тогава се къса нишката?Комунизмът може да бъде преподаван само чрез ярки житейски примери, което не винаги е силната страна на историците – ние понякога затъваме в документи и суха фактология. Точно затова има смисъл в часовете по литература да се преподава Георги Марков и неговите \"Задочни репортажи\" – защото това е един от малкото литературни документи за епохата, написани от човек, живял през комунизма, но и добрал се до свободата да опише абсурдите на този живот. И то истински талантлив писател.Другият урок е за централната роля на учителите. Вероятно немалко са учителите, които, след като не са \"овластени\" от държавата да говорят по въпроса, предпочитат да избягат от родителските въпроси, като пренебрегнат темата за комунизма или я преподадат формално. Не може да се очаква и друго, когато държавата в продължение на десетилетия настоява, че материалът за комунизма е включен в учебниците (в последните часове на всяка учебна степен), а всъщност отказва да създаде единен стандарт за преподаване или поне да изгради рамка от учебни материали, въз основа на които учениците да могат да дискутират и сами да си изграждат мнение. Инициативи като тази на \"Софийска платформа\" са изключително полезни и се радвам, че съм част от това малко усилие. Но истината е, че държавата не може да \"аутсорсва\" това начинание на една или няколко неправителствени организации, колкото и активни да са те. Ако иска да има отговорни граждани с ясна гражданска позиция, е необходимо въпросът за преподаването на комунизма да престане да бъде замитан под килима.Без елементарно познание за комунизма държавата и обществото не могат да очакват един млад човек да може да си обясни света, в който живее в момента. Да си изгради мнение дали България върви напред, стои на едно място или се развива. Да формулира личните перспективи пред себе си.Без това знание днешните ученици имат пълното право да се върнат към \"Тухлата в стената\" на Флойд:И след като държавата гледа формално на този тип образование, не можем да очакваме, че когато завършат, учениците няма да се отнесат също толкова формално към държавата.", "date": "2017.07.11", "title": "Как се разказва комунизмът"}
{"url": "http://www.dnevnik.bg/sport/2017/07/11/3005241_djokovich_se_klasira_na_chetvurtfinalite_vupreki/", "text": " е последният четвъртфиналист в мъжката схема на \"Уимбълдън\", след като се справи с французина Адриан Манарино 6:2, 7:6 (2), 6:4 за 2.14 часа. Бившият №1 в света игра на закрит корт заради лек дъжд над Лондон.Джокович се бореше през цялото време с проблеми с рамото, като на няколко пъти показа ясно, че изпитва болки.\"Рамото е нещо, с което се боря от известно време, но все още ми позволява да играя\", каза сърбинът след края на мача.Той затвърди отличната си форма на трева през сезона, като още няма загубен сет на тази настилка.\"Много съм мотивиран да стигна далеч в този турнир. Мисля, че засега играта ми е добра\" добави Джокович.Сърбинът започна много концентрирано мача и поведе с 3:0 за отрицателно време. Манарино опита да се върне в сета, но играта не му се получаваше, а за сметка на това Джокович поддържаше високо ниво, за да спечели частта с 6:2 след три пробива.Вторият сет започна по абсолютно същия сценарий, но при 4:1 в полза на Джокович Манарино реализира три поредни гейма, с което изравни. Срещата се завърза и французинът успя да доведе нещата до тайбрек.В него ситуацията вървеше точка за точка, но в края Джокович реализира минипробив и спечели със 7:5.Третият сет започна с ранен пробив на сърбина, който до края просто поддържаше разликата и затвори мача, класирайки се на своя девети четвъртфинал в .Сърбинът допусна 24 непредизвикани грешки, само две по-малко от Манарино, като на моменти играта му определено не вървеше.В следващия кръг Джокович ще се изправи срещу Томаш Бердих, срещу когото е с актив от 25 победи и само 2 загуби. Първото му поражение от чеха беше именно на трева, когато отстъпи в полуфиналите на \"Уимбълдън\" през 2010 г.", "date": "2017.07.11", "title": "Джокович се класира на четвъртфиналите въпреки проблемите с рамото"}
{"url": "http://www.dnevnik.bg/biznes/2017/07/11/3005217_knsb_presmetna_kak_biznesut_i_durjavata_da_uvelichat/", "text": "КНСБ е готов с разчети, според които заплатите могат да се увеличават с по 120 лв. годишно без правителството да прибягва до подобряване на събираемостта на приходите и без да реформира енергетиката като се разчита само на растежа на икономиката с по 4-5%, генериран от фирмите, се разбира от прессъобщение на синдиката от семинар за журналисти в с. Белчин баня.Почти 1.4 млрд. лв. ще иска КНСБ от държавния бюджет за следващата година, съобщи на семинара президентът на КНСБ Пламен Димитров на семинар за журналисти, цитиран от пресцентъра си. От тази сума почти 920 млн. лв. са за заплати. Още 472 млн. лв. са капиталовите разходи и допълнителните плащания от бюджета, по сметките на Димитров.\"През миналата година синдикатът искаше 1.25 млрд., от които получи близо 700 млн. лв. Това показва, че нашите искания се чуват и са възможни. Скоро ще седнем да преговаряме отново с финансовия министър\", заяви президентът на КНСБ.Според него \"ако растежът върви в рамките на очакванията от кабинета,тази сума\". Той пресметна, че според правителствената прогноза в края на мандата БВП трябва да нарасне с 30 млрд. лв., а това означавало с поне 3 млрд. лв. на година повече. \"Дори и без планираните мерки за повишаване на събираемостта на приходите, исканите от КНСБ средства може да бъдат дадени\", заяви синдикалният лидер.Всъщност това, което искаме, е допълнителен 1% от БВП на страната, не виждам проблем той да се преразпредели през държавния бюджет, продължи той.Според профсъюза бизнесът също не би трябвало да има проблем да увеличи заплатите. Сметките на КНСБ сочат, че от всеки лев брутна добавена стойност, за заплати се отделят едва 20 стотинки. За сравнение в Западна Европа това преразпределение между труда и капитала е 50:50, се казва в съобщението.Исканията на синдиката към управляващите включват въвеждане наработещи по специалността, в размер на 700 лв. Между 100 и 250 лв. месечно увеличение на заплатите искат отделните федерации към КНСБ, които представляват 300 000 работещи българи, е било заявено на семинара.Във ще се борят за 150 лв. увеличение, заяви председателят на синдикат \"Висше образование и наука\" доц Лиляна Вълчева. В  ще се настоява за 25 на сто увеличение на заплащането или близо 150 лв. на човек, каза председателят на ФНСДУО Кръстьо Боянов.Според лидера на синдикат \"Огнеборец\" Венцислав Станков увеличението на  трябва да бъде с 277 млн. лв., а възнагражденията на огнеборците да нараснат с 200-250 лв.В  КНСБ ще се бори за скок на заплатите в детските градини и ясли с поне 120 лв., а в Спешна помощ – за ръст от 10 на сто. 20% увеличение искат и работещите в  в частност хората, които се борят с градушките и тези от системата на земеделското министерство.В  пък заплатите представляват минимален процент от цената на тока. Ако се увеличат с 20 на сто, то електричеството ще поскъпне едва с половин стотинка, пресметна председателят на синдиката на енергетиците Георги Петров.КНСБ предлага още да се въведе, които работят по специалността си.Конфедерацията ще настоява и  да стане 800 лв. до края на 2022 г. , а средната - 1700 лв. Изчисленията показват, че за да се постигне тази цел, всяка година средните доходи в страната трябва да скачат със 120 лв. За минималната работна заплата това означава 60 лева на година.Според Пламен Димитров този ръст е напълно постижим при ръст на икономиката от 4-5%, и то без да се имат предвид предложенията към правителството на КНСБ за възраждане на индустрията, възстановяване и развитие на българската енергетика. Икономическата реалност, силно дефицитният пазар на труда подсказват и ни водят в посока по-високи искания, каза президентът на КНСБ, цитиран от пресцентъра си.", "date": "2017.07.11", "title": "КНСБ пресметна как бизнесът и държавата да увеличат заплатите"}
{"url": "http://www.dnevnik.bg/bulgaria/2017/07/11/3005213_cacarov_chujdo_finansirane_za_magistratskite/", "text": "Главният прокурор Сотир Цацаров подкрепи проекта за промени в Закона за съдебната власт (ЗСВ), внесен миналата седмица от управляващите, с който се предвижда ограничение на финансирането на съсловните организации на магистратите.На брифинг в Съдебната палата, даден във връзка с разследването за убийството на 20-годишната Виола Николова, Цацаров коментира идеите, срещу които се обявиха болшинството от организациите на съдии. Цацаров смята, че към магистратите трябва има по-високи изисквания, което изключвало те да работят по проекти, спонсорирани от чужди държави.Но след като България била член на Европейския съюз, не можело да се забрани финансиране по проекти на Европейския съюз и на държавите членки. Затова за Цацаров приемливо е проектът да се коригира и да се забрани финансирането от всички държави и проекти, с изключение на тези на страните от Европейския съюз.\"Нормата или проектът, който е предложен, се нуждае от известна корекция. България е страна, пълноправен член на Европейския съюз – следователно не може да бъде забранено на магистратските организации да участват в проекти, които са на ЕС\", заяви главният прокурор и даде пример с проекти по програма \"Добро управление\".\"Но всякакви други външни донори - било те фондации, било фондации, зад които стоят определени държави, било частни лица - те са несъвместими със статута на магистрата. Безплатен обяд няма - и в грантовете също няма безплатен обяд\", заяви още главният прокурор.\"Капитал\" припомня, че в качеството си на съдия от Окръжен съд - Пловдив,  - в рамките на програмата \"Укрепване на съдебната система\" (1999-2007 г.), финансирана от Американската агенция за международно развитие, после в рамките на проекти на Програмата за развитие на съдебната система, финансирана от \"Америка за България\", посещения на САЩ в рамките на обучителна програма и др.Главният прокурор коментира и друго спорно предложение от проекта, който ще бъде разгледан утре на първо четене в правната комисия в парламента. То предвижда членовете на настоящия съдебен съвет след края на мандата им да могат да избират в коя структура на съдебната власт да бъдат възстановени. Сегашното положение е те да се връщат на мястото, което са заемали, преди да бъдат избрани. По този начин щяло да се поправи едно недоразумение, тъй като в момента законът предвиждал такава опция само за магистратите, които отиват на работа в изпълнителната власт, но не и за членовете на Висшия съдебен съвет. ", "date": "2017.07.11", "title": "Цацаров: Чуждо финансиране за магистратските организации е допустимо само ако е от Европа"}
{"url": "http://www.dnevnik.bg/sport/2017/07/11/3005346_kitel_specheli_rekordna_pobeda_v_tura/", "text": "Марсел Кител доказа, че е най-добрият спринтьор в тазгодишното издание на  и грабна четвъртата си етапна победа. Германецът размаза останалите спринтьори, финиширайки с повече от един велосипед дължина.Той измина точно за 4.01 часа дистанцията от 178 км между Перижо до Бержерак, изпреварвайки сънародника си Джон Декенколб от \"Трек\" и Дилан Хрьоневеген \"Лото Йъмбо\".Победата е общо 13-а за  в Обиколката на Франция, с което той изпревари легендарния Ерик Цабел.\"Просто не мога да повярвам какво се случва. Вече имам четири победи тази година, а общо са 13, нереално е. Преди години мечтата ми беше просто да стана професионалист, а сега съм №1 в Тура\", каза щастливият Кител след финала.Етапът не предложи абсолютно никакви затруднения за колоната, а беше от типа преходни след тежките изпитания през уикенда и почивния ден в понеделник.В откъсването се включиха само двама състезатели – Ели Гесбер от \"Фортунео\" и Йоан Офредо от \"Ванти Гобер\". Двамата така и не бяха пуснати на повече от 4-5 минути от основната група, като спринтьорските отбори не искаха да стават изненади.Последният километър беше хаотичен, заради два остри завоя на 90 градуса, които разкъсаха и всички отбори. \"Лото-Судал\" имаше най-доброто извеждане за Андре Грайпел, но 800 метра преди финала Горилата беше оставен да се справя сам.Кител също нямаше никакво извеждане, но намери чист път пред себе си и ускори с 69.3 км, устремявайки се към победата. Превъзходството му беше толкова голямо, че 25 м преди финала германецът дори пусна кормилото.С победата той увеличи и преднината си в класацията за зелената фланелка, където води със 102 т. пред Майкъл Матюс.В генералното класиране не настъпиха промени – Крис Фрум има аванс от 18 секунди пред .Утре колоната трябва да измине 203 км между Ейме и По. Етапът предлага само една височина от четвърта категория и денят отново е шанс за изява на спринтьорите.", "date": "2017.07.11", "title": "Кител спечели рекордна победа в Тура"}
{"url": "http://www.dnevnik.bg/sviat/2017/07/11/3005348_trump-mladshi_e_poluchil_oferta_za_poveritelna/", "text": "Доналд Тръмп-младши, най-големият син на американския президент, е отишъл на среща с руска адвокатка след като е бил уведомен, че тя може да му предостави компрометираща информация за Хилъри Клинтън като част от правителствена подкрепа от Москва за предизборната кампания на баща му.Това се вижда от кореспонденция, която Тръмп  след публикация на \"Ню Йорк таймс\" от понеделник за срещата от миналия юни. От събитията се заинтересува и една от комисиите в Конгреса, разследваща твърденията за руска намеса в американските избори и подозренията за незаконни връзки на екипа на Тръмп с руската държава.След туитовете на Тръмп-младши източник от американския Сенат съобщи за \"Ройтерс\", че сенатската комисия по разузнаването подготвя искане към него за информация, както и да се яви да свидетелства пред сенаторите.\"Главният прокурор на Русия (...) предлага да предостави на кампанията на Тръмп някои официални документи и информация, която ще уличи Хилъри [Клинтън] и нейните отношения с Русия и ще бъдат много полезни за вашия баща\", пише в съобщение до Тръмп британецът Роб Голдстоун, който посредничи за срещата.\"Очевидно, това е много деликатна информация, идваща от много високо ниво, но е част от Русия и нейната правителствена подкрепа за господин Тръмп\", пише още британецът. \"Мога да изпратя информацията и на баща ви чрез Рона [Граф - вицепрезидент на фондацията на Тръмп], но е ултра деликатна и затова исках първо да я изпратя на теб.\"\"Ако е вярно това, което казвате, харесва ми\", отвръща Тръмп-младши.\"Ройтерс\" обръща внимание, че дори финансовите пазари са реагирали с леко отстъпление и объркване на новия обрат в сагата за отношенията на президента с Русия.Младият Доналд Тръмп обясни преди дни, че се е срещнал с Наталия Веселницкая 4 дни след съобщението на Голдстоун, но разговорът приключил бързо, защото тя не споделила нещо съществено и се интересувала по-скоро от т.нар. Закон Магнитски, с който САЩ през 2012г. санкционираха десетки руснаци за погазване правата на човека.Тръмп-младши не е знаел каква специфична информация ще се обсъжда и дали изобщо има такава информация, обясни в понеделник адвокатът му Алан Футерфас.Юристи спорят за това дали участието на Тръмп в срещата (заедно с Пол Манафорт, ръководител на кампанията на кандидат-президента, и зет му Джаред Къшнър) може да представлява престъпление. Само по себе си съюзяването за общи действия не е нарушение, но ако младият Тръмп е заговорничил, съучаствал и подпомагал престъпни действия като хакерска атака срещу американски компютърни мрежи, това може да е основание за повдигане на обвинение, обяснява \"Ройтерс\".Други юристи посочват, че срещата от юни 2016г. в небостъргача \"Тръмп тауър\" може да се окаже нарушение на федерален закон, забраняващ получаването на подаръци - парични или в натура - от чуждестранни лица в полза на предизборни кампании.Кореспонденцията, разпространена от младия Тръмп след като е бил уведомен, че \"Ню Йорк таймс\" публикува нова статия, на пръв поглед не показва съдържание, което да сочи към незаконна дейност.Изразът \"част от Русия и нейната правителствена подкрепа за господин Тръмп\" дава основание на федералното разследване и проверките на комисиите в Сената и Камарата на представителите да продължат с издирване на всички подробности и връзки.Наталия Веселницкая заяви пред телевизия NBC, че няма връзки с Кремъл и че срещата от миналото лято е била във връзка интерес на неин клиент за ситуацията около Закона Магнитски. Не съм съобщавала информация, която да наврледи на Хилъри Клинтън, добави тя.Къшнър присъствал на разговора само в първите 7-10 минути, а Манафорт не участвал, а само гледал нещо в смартфона си.Запитана дали е било ясно, че синът на Тръмп е очаквал тя да носи компромат срещу Клинтън, Веселницкая отвърна: \"Напълно е възможно, те искаха да получат такава информация, толкова я искаха, че чуваха само това, което иската да чуят\".Американските медии обръщат внимание на факта, че срещата на 9 юни 2016г. се е състояла в небостъргача в Ню Йорк, който по това време вече бе под охраната на Сикрет сървис и полицията и да се попадне в него не бе лесно да се организира.Дмитрий Песков, говорителят на президента Владимир Путин, заяви, че в Кремъл не знаят коя е Наталия Веселницкая.", "date": "2017.07.11", "title": "Тръмп-младши е получил оферта за \"поверителна правителствена помощ\" от Русия"}
{"url": "http://www.dnevnik.bg/sviat/2017/07/11/3005240_sto_energiini_kompanii_sa_suzdali_71_ot_parnikovite/", "text": "Над половината от общия обем създадени в света парникови газове за последните 28 години са генерирани от 25 компании от енергийния сектор, а общо сто генерират почти три четвърти от него. Това сочи проучване на  (преди известна с абревиатурата си Carbon Disclosure Project), която изследва отделянето на вредни емисии от индустриалното производство. За 28 години - откакто през 1998 г. е признато влиянието на парниковите газове за климата, в атмосферата са влезли около 833 милиарда тона въглероден диоксид, метан и други, съобщава организацията Carbon Disclocure Project (CDP). По нейни данни общият обем парникови газове за периода 1998-2015 г. е превишил обема, натрупан за предходните 237 години - от началото на индустриалната революция. За последния период общият обем е бил около 820 милиарда тона, твърди се в доклада.От това количество близо три четвърти (635 милиарда тона) се падат на около 100 компании, а 25-те най-големи от тях са отговорни за приблизително 25% от целия обем. Най-голям е делът на китайските въглищни компании - газовете, които те са изхвърлили между 1988 и 2015 г., се равняват на около 129 милиарда тона, или 14.3 на сто от общия обем емисии, създадени от световната индустрия. Саудитският петролен гигант Saudi Aramco (с 40.561 млрд. тона, или 4.5% от вредните емисии) и руската \"Газпром\" (35.221 млрд. тона, или 3.9%) са най-големите корпоративни \"замърсители\" в  (на първо място се поставя съвкупният резултат на китайската въгледобивна индустрия). В челните редици са и ExxonMobil, Shell, BHP Billiton, изброени са и индийски и ирански компании.Според доклада се е удвоил делът на индустрията на изкопаемите горива в глобалното затопляне за разглеждания период от 28 години. Ако тенденцията се запази дори само за още 28 години, в глобален план температурите ще се увеличат с 4 градуса по Целзий до края на века, твърди текстът на CDP.", "date": "2017.07.11", "title": "Сто енергийни компании са създали 71% от парниковите газове за 28 години, сочи доклад"}
{"url": "http://www.dnevnik.bg/analizi/2017/07/11/3005226_kak_donald_trump_predefinira_zapada/", "text": "В един стар анекдот от времето на студената война се разказва за два влака, които едновременно навлизат на Централната гара във Варшава – единият е тръгналият на Запад, експрес \"Москва-Париж\", а другият е влакът от Париж, движещ се в обратна посока. Французин си подава главата от пътуващия на изток влак и си мисли: \"Господи, Москва е толкова сива, колкото очаквах\". А руснакът от пътуващия на Запад влак се оглежда и възкликва: \"Ah, que c’est beau, Paris!\" (\"Ах, колко е хубаво в Париж\").За този виц ми напомниха коментарите за речта на президента Тръмп, произнесена миналата седмица във Варшава. Тези, които се притесняваха, че американският президент ще се възползва от случая, за да атакува либерализма и да притисне Германия, останаха с впечатлението, че той направи точно това, макар и по много по-премерен от очакваното начин. А онези, които се надяваха, че президентът ще потвърди американската подкрепа за Европа, също бяха обнадеждени от неговите думи. Но както в случая с двамата мъже от влака и двете мнения се оказват погрешни.Във Варшава Доналд Тръмп заяви смело: \"Основният въпрос на нашето време е дали Западът има волята да оцелее\". Казвайки това, той демонстрира новооткритото от неговата администрация желание да съхрани американските алианси от епохата след студената война, макар цената да е предефиниране на самото понятие за Запад.В разгара на студената война Западът означаваше т.нар. свободен свят – либералният демократичен ред. Днес той представлява по-скоро културна, отколкото политическа концепция. Но за разлика от XIX век, когато \"бремето на белия човек\" обозначаваше и гордостта от своето място, днес надделяват \"страховете на белия човек\".След изчитането на речта на президента Тръмп във Варшава човек може да си представи как бъдещите историци, докато се ровят в президентската библиотека на Тръмп, откриват две кратки, недатирани частни мнения, адресирани до 45-ия президент. Автор на едното е Стивън Банън, неговият главен политически съветник, а на другото – Х. Р. Макмастър, неговият съветник по националната сигурност. И двете мнения насърчават президента да произнесе голяма реч в Европа, но предлагат две напълно различни слова.В този въображаем сценарий Банън призовава президента да предизвика желанието на европейците да продължат да живеят под отслабващия гнет на политическата коректност. \"Накарайте ги да осъзнаят, че Западът е под обсада, че е застрашен от радикалния ислям и че ако иска да оцелее, трябва да се върне колкото се може повече към своята християнска идентичност. Кажете на европейците, че имаме нужда от Бог, ако те все още помнят какво е Бог\".По-нататък Банън продължава: \"Накарайте ги да осъзнаят, че либералните безсмислици, които надделяха по време на студената война, днес ни правят слаби и уязвими в един свят, наситен с терористи и имигранти. Нито свободната преса, нито старомодното разделение на властите могат да ни предпазят в днешния свят. Дори европейските лидери да не ви разберат, европейските народи ще ви чуят\".В своята бележка Банън предлага на своя началник като идеално място за изнасянето на тази историческа реч Париж – малко след като Марин льо Пен бъде избрана за президент на Франция. \"Сигурен съм, че ще успее\", настоява Банън. \"Само един терористичен акт дели французите от това да я изберат\".Второто мнение, написано от Х. Р. Макмастър, трудно би могло да бъде по-различно по своя тон и стил. \"Американското лидерство в света и нашата собствена сигурност зависят от способността ни да съхраним нашите алианси след студената война\", настоява той. Позовавайки се на наскоро излязлата книга на Якуб Дж. Грижел и А. Уес Мичъл, посветена на международните отношения и озаглавена \"\", той настоява, че във време, когато американското лидерство е изложено на предизвикателството на надигащите се сили, главната опасност е в това противниците на Америка да се опитат да тестват стабилността на алианса, като дестабилизират малките и средни американски съюзници в периферията на съюза.\"Изправени сме пред двойно предизвикателство\", изтъква Макмастър. \"Трябва не само да съхраним НАТО, трябва да направим така, че по-малките ни съюзници да инвестират в своята сигурност и да се борят за своята свобода, също както поляците, които се бориха смело по време на Варшавското въстание от 1944 г. Но съюзниците ни трябва да са уверени, че ние стоим зад тях, защото в противен случай могат да се изкушат да сключат сделки с Русия или с друга ревизионистка сила.\"Х. Р. Макмастър съветва президента Тръмп да произнесе своята епохална реч във Варшава или в балтийските държави, като наблегне на непоклатимата американска привързаност към член 5 от договора за НАТО, който задължава страните членки към колективна отбрана. Той също така изтъква значението на тази реч за американско-руските отношения: \"Г-н президент, ако искате да постигнете успех в първата ви среща с Владимир Путин, най-добре е първо да посетите Полша. Както единствен папата има право да раздава индулгенции, така и когато става дума за Русия, единствено поляците могат да ви разрешат да правите бизнес с Путин\".Накрая, президентът Тръмп произнася и двете въображаеми речи – обединени в една. И това проработи. Централна Европа оцени президентската реч високо. В тази реч отекват реалните страхове на тези общества, травмирани от бежанската криза и от също толкова реалната опасност за Европейски съюз на две скорости. (Иронията е в това, че поляците възприемат идеята за планета, застрашена от терористи и мигранти, макар че от десетилетия насам на територията на Полша не се е случил нито един терористичен акт и в страната почти няма бежанци).Онова, което прави впечатление в речта на Тръмп не е нито неговият често цитиран нелиберализъм, а дълбокият му песимизъм за бъдещето на Запада. Той бе избран с обещанието да възстанови американския триумфализъм, ала сега изглежда по-скоро обзет от страха от поражение. Обещава на своите слушатели не \"победа\" на Запада, обещава им, че Западът никога няма да бъде пречупен. В този смисъл това бе една много полска реч. Повече от всеки друг, поляците имат съзнание за собствената си история, изпълнена с благородни и героични загуби, а не със славни победи.Ала докато президентът Тръмп е прав, че живеем в опасен свят и че гражданите трябва да са готови да определят начина на живот, който искат да водят, то изграждането на една нова идентичност на Запада около идеята за крепост, поставена под обсада, е доста рисковано начинание. Америка и Европа могат да се окажат в позицията на човек, който дотолкова се страхува от смъртта, че накрая решава да се самоубие.", "date": "2017.07.11", "title": "Как Доналд Тръмп предефинира Запада"}
{"url": "http://www.dnevnik.bg/citat_na_deniia/2017/07/11/3005355_citat_na_denia_na_gerb_kato_na_nai-goliama_partiia_da/", "text": "С тези думи пред Би Ти Ви вицепремиерът Валери Симеонов се обяви против. Той изрази надежда, че и министърът на отбраната Красимир Каракачанов ще е против.", "date": "2017.07.11", "title": "Цитат на деня: На ГЕРБ, като на най-голяма партия, да им дадем цялото БДЖ, всичи флотове и летища."}
{"url": "http://www.dnevnik.bg/bulgaria/2017/07/11/3005353_nai-goliamoto_uchenie_na_nato_v_bulgariia_ne_provokira/", "text": "Най-голямото учение в Черноморския регион за 2017 година, което започна днес от военния полигон в Ново село, е изцяло отбранително и няма за цел да провокира никого, каза неговите командири, цитирани от БНТ. Целта на \"Сейбър Гардиън 2017\" била да се повиши оперативната съвместимост между страните-членки на НАТО и техните партньори.Общо 25 хиляди военни от 22 страни - членки и партньори на НАТО, участват в 18 учения в рамките на многонационалното занятие. Страни-домакини са България, Румъния и Унгария.Частта на учените в България се наблюдава от четиричленна инспектираща група от Русия. \"Ние се радваме, че ще има военни наблюдатели от Русия. Учението е с висока видимост. Когато става дума за прозрачност, трябва да подчертаем, че тя дава възможност за преодоляване на неразбирането за това, което се прави. Затова всяка държава трябва да следва този принцип при провеждането на своите учени\", обяви заместник-командващият на Сухопътните войски на САЩ в Европа генерал-майор Джон Гронски.Най-мащабното учение тази година в Черноморския регион събира 25 000 военни. В България се провеждат 7 учения с 4 000 български и 6 000 чужди военни, като освен Ново село, ще се ползват и полигоните в Корен, Шабла, Безмер и Бургас.В учението, което се планира от една година, ще има стрелби с лекострелкови оръжия, артилерия, бронирани машини, ПВО, учения с хеликоптери и самолети.", "date": "2017.07.11", "title": "Най-голямото учение на НАТО в България не провокира никого, обявиха неговите командващи"}
{"url": "http://www.dnevnik.bg/sport/2017/07/11/3005279_djokovich_se_oplaka_ot_dupki_v_korta_na_uimbuldun/", "text": "Носителят на 12 титли от Големия шлем Новак Джокович се оплака от състоянието на тревното покритие на кортовете на \"Уимбълдън\". , след като победи французина Адриан Манарино.\"По време на мача забелязах, че има дупка в средата на корта и средата на сервис линията. Съдията поиска да му ги покажа и го направих, но не остана доволен от видяното\", каза Джокович.Сърбинът е поредният състезател, който е недоволен от тревата на кортовете в \"Ол Ингланд клуб\". , като изтъкна, че това му пречи да покаже най-добрата си игра.\"Тревата е най-комплексната настилка за поддържане. Атмосферните условия също оказват влияние. Сигурен съм, че служителите знаят как да си вършат работата. Те се стараят, но съм играл на по-добри кортове\", допълни Джокович.В следващия кръг трикратният шампион ще се изправи срещу Томаш Бердих, срещу когото има 25 победи и две загуби. Първото му поражение от чеха беше именно на трева, когато отстъпи на полуфинал на \"Уимбълдън\" през 2010 г.", "date": "2017.07.11", "title": "Джокович се оплака от дупки в корта на \"Уимбълдън\""}
{"url": "http://www.dnevnik.bg/sviat/2017/07/11/3005358_papata_obiavi_novo_osnovanie_za_priznavane_na_niakogo/", "text": "Папа Франциск направи една от най-значителните промени от векове в процедурата по канонизиране на римокатолическата църква, като въведе четвърта категория за хора, които жертват живота си, за да спасят други, предаде \"Ройтерс\", цитирана от БТА. Досега канонизирането важеше само за три категории хора - мъчениците, които са убити заради омраза към християнството, живелите изключително добродетелен християнски живот и хора с репутация за святост много години след смъртта им.Ватикана съобщи, че папата е издал декрет, с който добавя четвърто основание някой да бъде обявен за светец. То ще важи за хора, които са водили благочестив християнски живот и правят нещо, за което знаят, че ще доведе до сигурна и относително бърза смърт.Един пример е полският свещеник Максимилиан Колбе, който е бил в нацисткия лагер на смъртта Аушвиц по време на Втората световна война. Колбе предлага да заеме мястото на друг концлагерист, който бил осъден на смърт чрез гладуване като част от колективно наказание за бягство.Нацистите убиват Колбе със смъртоносна инжекция карболова киселина. Той е канонизиран през 1982 г.Кандидатите за канонизиране по новата категория за жертване на собствения живот също като останалите ще трябва да имат две регистрирани чудеса, за да могат да станат светци. Чудесата обикновено са случаи на медицински необясними изцеления.", "date": "2017.07.11", "title": "Папата обяви ново основание за признаване на някого за светец"}
{"url": "http://www.dnevnik.bg/sviat/2017/07/11/3005281_avstriia_se_gotvi_da_razreshi_sledene_na_chat/", "text": "Австрийското правителство работи по закон, който ще даде на полицията правомощия да наблюдават мобилните приложения, които разпространяват съобщения, предаде \"Ройтерс\". Проектът обаче ще предвижда това да бъде разрешено само в случаи, когато се разследва тероризъм или други престъпления, наказуеми с най-малко пет години затвор, казва служител на правосъдното министерство.Целта е властите да се справят с престъпници, които все по-често не говорят по телефона, за да не бъдат подслушвани, а се обръщат към чат приложения, където в редица държави достъпът до комуникациите им от органите на реда е невъзможен.Правителството обяви, че е помолило експерти по политика, технологии, граждански права и правни въпроси да разгледат подготвяния законопроект.Не е известно как точно Австрия ще провежда подобно наблюдение. Една от възможностите е да се инсталира софтуер на компютрите и мобилните устройства на заподозрени. Голяма част от приложенията не позволяват традиционните методи на подслушване, тъй като информационният поток, който тече през тях, е криптиран. Същевременно има и фирми, които разработват софтуер, способен да декриптира съобщенията, който вече се продава на правителствата.До момента Австрия е издала няколко присъди за връзки с терористични организации на базата на данни, добити от иззети устройства. Новото предложение е властите при наличие на съдебно решение да могат да наблюдават и устройства, които не са били иззети от заподозрените или обвиняемите.Очаква се законопроектът да бъде внесен в парламента към края на август.Сходни регулации в момента съществуват във Франция, Италия, Полша и Испания. В Германия полицията и службите възможност да получават данни от някои приложения.В Холандия горната камара на парламента предстои да гласува нов законопроект за дигитална сигурност, който да позволи подобна стъпка на службите по отношение на заподозрени.В България комуникацията от мобилни приложения може да се извлича от дадено устройство .", "date": "2017.07.11", "title": "Австрия се готви да разреши следене на чат приложенията на заподозрени"}
{"url": "http://www.dnevnik.bg/razvlechenie/2017/07/11/3005361_noviiat_nai-populiaren_klip_v_youtube_ima_2895_mlrd/", "text": "Хитът \"See You Again\" на Уиз Калифа и Чарли Пут е новият най-гледан клип в YouTube, съобщи Би Би Си, цитирана от БНТ. Тъжната балада, написана за филма \"Бързи и яростни 7\" в памет на покойния Пол Уокър, е гледана 2 895 373 709 пъти, като подобри постижението на \"Gangnam Stylе\" на корееца Сай.\"Gangnam Stylе\" успя да запази статута на най-популярно видео пет години. Клипът беше стриймван толкова много, че \"счупи\" брояча на YouTube, като нахвърли максималния възможен брой на гледания - 2 894 426 475.\"See You Again\" беше най-продаваната песен в света през 2015 г. Тя получи номинации както за награда \"Грами\", така и за \"Оскар\", припомня Би Би Си.В сайта за видеоклипове обаче се задава ново най-популярно видео и то отново е на песен. \"Despacito\" на Луис Фонси вече е гледан 2.5 милиарда пъти за шест месеца и няма признаци интересът към него да намалява.", "date": "2017.07.11", "title": "Новият най-популярен клип в YouTube има 2.895 млрд. гледания"}
{"url": "http://www.dnevnik.bg/sport/2017/07/11/3005359_junosheskite_nacionali_ostanaha_bez_medal_ot_evrovolei/", "text": "Българският национален отбор по волейбол за юноши под 17 години остана без медал от европейското първенство в Коня. Воденият от Драган Иванов състав отстъпи с 0:3 (14:25, 20:25, 24:26) срещу домакина Турция в спора за бронза.Турският отбор игра по-добре, като имаше превъзходство на всички елементи. Домакините държаха инициативата през целия мач и заслужиха победата.В първия гейм те поведоха рано, натрупаха преднина и я задържаха до края. Във втория българите се държаха равностойно до второто техническо прекъсване, след което съперникът излезе уверено напред и поведе с 2:0.Най-оспорвана беше третата част, в която българите водеха в началото. След това турците изравниха и направиха обрат. Стигна се до 24:24, след което домакините спечелиха мача.Най-резултатни за България станаха Самуил Вълчинов и Желязко Апостолов с по осем точки. За Турция Каан Гюрбюз завърши с 16 точки, а Мирза Лагумджия добави 12.Наскоро .Във финала играят Италия и Белгия.", "date": "2017.07.11", "title": "Юношеските национали останаха без медал от Евроволей 2017"}
{"url": "http://www.dnevnik.bg/sviat/2017/07/11/3005086_pravitelstvena_kampaniia_zaliva_ungariia_s_plakati/", "text": "Антиимигрантска кампания с плакати, финансирана от унгарското правителство, използва образа на американския финансист Джордж Сорос, което според негов говорител \"напомня за най-мрачните часове в историята на Европа\". \"Ксенофобията и демонизирането на бежанците от страна на режима в Унгария са антиевропейски\" и представят погрешно възгледите на Сорос за миграцията, допълни говорителят му.Билбордове и плакати с различни размери заливат улици, метростанции, цели страници на вестници и видео реклами по телевизията с посланието \"Не оставяйте Сорос да се смее последен\". По някои от плакатите са надраскани графити \"смрадлив евреин\".Федерацията на унгарските еврейски федерации (Mazsihisz) призова премиера Виктор Орбан да прекрати започнатата преди седмица кампания. \"Макар да не е открито антисемитска, тя очевидно носи потенциал да възпламени некотролируеми емоции, включително антисемитизъм\", се казва в официалната позиция на организацията.В отговора си до федерацията Орбан казва, че е негов дълг да защитава унгарците, включително и 100-хилядната еврейска общност, от нелегалната имиграция. \"Човек, който използва богатството, влиянието и мрежата си от неправителствени организации, финансирани от него, за да се заселят милиони мигранти в Унгария и Европейския съюз, застрашава бъдещето ни\", допълва Орбан в писмото си, разпространено в петък от националната информационна агенция MTI. \"Милиардерът спекулант Джордж Сорос неведнъж ясно е давал да се разбере, че точно това иска да направи.\"Подобни твърдения са пълна измислица, коментира говорителят на Сорос. \"Действителната му позиция по въпросите за миграцията е, че международната общност трябва да предостави повече подкрепа за развитие на държавите, приютили 89% от бежанците и че Европа трябва да приеме няколкостотин хиляди предварително и подробно проверени бежанци чрез организиран процес за преглед и разселване.\"Правителството в Будапеща категорично отрича да има нещо антисемитско в кампанията с билбордовете. Орбан, който през април 2018г. трябва да се яви на парламентарни избори, често е декларирал нулева търпимост към антисемитизма.Но Андраш Хислер, председател на Mazsihisz, заяви пред \"Ройтерс\", че Орбан използва образа на Сорос като изкупителна жертва и това носи сериозни рискове. \"По постерите на улиците на Будапеща и други градове се появиха надписи, напомнящи за мрачна епоха в унгарската история, но вече нанесените невидими щети сред обществото са нещо още по-лошо.\"\"Моля ви, прекратете този лощ сън колкото се може по-бързо\", написа организацията на евреите.Кампанията \"използва образ, напомнящ на нацистките плакати от Втората световна война със \"смеещият се евреин\", коментира Лидия Гал от \"Хюмън райтс уоч\". \"Тази кампания подстрекава към антисемитизъм.\" Пропагандата на нацистите в Германия разпространява плакати за раздухване на омраза към евреите, на които обикновено е изобразен евреин, който се усмихва, докато брои пари \"над труповете на жертвите си\". \"Евреите в Германия се смяха, когато ни видяха за пръв път. Вече не се смеят\", казва Йозеф Гьобелс през 1943г.Орбан очаква на посещение по-късно този месец израелския премиер Бенямин Нетаняху и на събрание на партията си \"Фидес\" заяви: \"Да бъдем бдителни - опонентите ни използват картата на антисемитизма. Ние отхвърляме това. Онези, които ни обвиняват в антисемитизъм, вкарват десетки хиляди антисемити в Европа чрез имиграцията. Така че нашата миграционна политика обслужва интересите на европейските еврейски общности, дори когато те не защитават собствения си интерес и тихичко толерират нечестните нападки срещу защитаващите ги унгарци.\"", "date": "2017.07.11", "title": "Правителствена кампания залива Унгария с плакати срещу Сорос"}
{"url": "http://www.dnevnik.bg/evropa/2017/07/11/3005363_chehiia_otkri_novi_hrani_s_dvoen_standart_i_iska_merki/", "text": "Чехия ще увеличи натиска си над институциите в Европейският съюз да контролират стандартите на храните, след като нови тестове разкриха съществени разлики в качеството на съставки, използвани от многонационални компании в хранителни продукти в Чехия и в западните й съседки, предаде \"Ройтерс\", цитирана от БТА.Министърът на земеделието Мариан Юречка съобщи, че тестове, извършени от неговото министерство и Университета по химия и технология, показват, че хранителни продукти в чешките супермаркети често пъти съдържат по-малки количества от основните съставки, отколкото продаваната в Германия тяхна версия. Например в замразените рибни пръчици били с по-малко риба.\"Двойните стандарти\" в храните се превърнаха в чувствителна тема за източните членки на ЕС. , че те са със статут на \"втора класа\" спрямо западните членки на съюза, припомня \"Ройтерс\".Тези страни настояват Европейската комисия да забрани на компаниите да ползват по-нискокачествени съставки в продавани на тяхна територия хранителни продукти. .През февруари Юречка заяви, че на чехите им е омръзнало да са \"боклуджийската кофа\" на Европа. Днес той съобщи на пресконференция, че ще представи резултатите от тестовете на среща на земеделските министри на ЕС следващата седмица, за да докаже, че \"проблемът съществува\". Целта е да се прокара закон за уеднаквени стандарти на храните.", "date": "2017.07.11", "title": "Чехия откри нови храни с двоен стандарт и иска мерки от ЕС"}
{"url": "http://www.dnevnik.bg/sviat/2017/07/11/3005374_sasht_odobriha_dostavka_na_raketi_peitriut_za_rumuniia/", "text": "Държавният департамент на САЩ заяви, че е готов да одобри продажбата на системи за противовъздушна отбрана \"Пейтриът\" на Румъния, предаде \"Франс прес\". Сделката, която може да стане факт, ако срещу нея няма възражение от Конгреса, се оценява на 3.9 милиарда долара.В цената влиза и нужното оборудване за изстрелване на ракетите. Предвид фактът, че Румъния е член на НАТО, възражения срещу сделката едва ли ще има.До момента със системи \"Пейтриът\" разполагат пет страни-членки на НАТО и общо 14 в цял свят. Освен за борба със самолети, те се използват и за поразяване на балистични ракети.", "date": "2017.07.11", "title": "САЩ одобриха доставка на ракети \"Пейтриът\" за Румъния за 3.9 млрд. долара"}
{"url": "http://www.dnevnik.bg/sport/2017/07/11/3005366_konta_vleze_v_istoriiata_na_uimbuldun_plishkova_se/", "text": "Джоана Конта постигна историческа победа, като достигна полуфиналите на \"Уимбълдън\". Тя спечели с 6:7 (2), 7:6 (5), 6:4 срещу втората в схемата Симона Халеп.С успеха си Конта става първата представителка на Великобритания, класирана сред четирите най-добри след близо 40 години.Резултатът означава, че от следващата седмица на върха в световната ранглиста ще се изкачи Каролина Плишкова, въпреки че отпадна още във втория кръг в Лондон. Халеп се нуждаеше от място в полуфиналите, за да бъде тя начело в света. Досегашната водачка .Плишкова е първата чехкиня, изкачила се на върха след въвеждането на компютърното изчисление на световната ранглиста през 1975 г. Родената в Чехия Мартина Навратилова беше първа на 10 юли 1978 г., но по това време вече се състезаваше за САЩ.Конта ще играе в полуфиналите с Винъс Уилямс, а в другата среща ще играят Мугуруса и Магдалена Рибакова.Британката направи обрат в зрелищен мач, предложил много емоции за публиката. В срещата, завършила след 2.41 часа, Халеп поведе с 3:0, но Конта върна пробива и изравни за 4:4. В тайбрека румънката имаше превъзходство и даде само две точки на съперничката си.Ролите се размениха във втория сет. В него пробиви нямаше, а Конта се измъкна от трудна ситуация - Халеп направи минипробив за 5:4 точки, след което имаше два серивиса. Представителката на домакините обаче спечели и двете разигравания и после на свой сервис приключи сета.Ключов за изхода на мача се оказа петият гейм на третия сет, когато Конта проби. С убедителни сервис-геймове до края британката заслужи победата.Петкратната шампионка Уилямс спечели с 6:3, 7:5 срещу Йелена Остапенко.", "date": "2017.07.11", "title": "Конта влезе в историята на \"Уимбълдън\", Плишкова се изкачи на световния връх"}
