{"url": "http://www.dnevnik.bg/politika/2017/06/21/2993593_pravnata_komisiia_prie_na_purvo_chetene_delata_za/", "text": "Правната комисия прие на първо четене промените в Наказателно-процесуалния кодекс (НПК), обявени като мерки срещу бавното правосъдие и бягства на осъдени. Сред предложенията, внесени от правителството и изготвени от правосъдното министерство, е и идеята делата за корупция да се преместят от Софийски градски съд в Специализирания наказателен съд.Именно тази тема се превърна в основна по време на дебата в комисията. Най- критична срещу това беше представителят на Висшия адвокатски съвет - адвокат Емилия Недева, както и заместник-председателят на Върховния касационен съд Павлина Панова.Проектът беше подкрепен с 12 гласа, нито един против и шестима въздържали се от БСП.Основният въпрос, който не е изяснен в мотивите на измененията, а и който беше повдигнат и от Недева, но и от депутати от БСП е, какво налага преместването на делата за корупция точно в този съд? Който е сравнително нов, в който работят предимно съдии, идващи от районно ниво или бивши прокурори и който за годините на своето съществуване не е показал впечатляващи резултати по делата за организирана престъпност.Оценката за работата на специализираните съдилища е поместена и в доклад на Наказателната колегия на Върховния касационен съд, който миналата година публува анализ по темата. Павлина Панова цитира някой от констатациите му, като уточни, че все пак изследването е правено от върховни съдии, които са подходили съвсем отговорно към работата.Председателят на правната комисия Данаил Кирилов не знаеше, че такъв анализ е бил правен и че той е публично достъпен от сайта на върховния съд. \"Разсъждавам грубо и примитивно от позицията на депутатско кюфте. Ако за нас е лошо, значи е добро законодателно решение. Ние също имаме нужда от дисциплиниране с всички способи\", обяви Кирилов, който заяви че ще подкрепи идеята за преместване на делата. След като Павлина Панова цитира три от основните извода в анализа на ВКС, Кирилов й заяви: че \"не се е стреснал\" от тях и въпреки всичко застава зад тази промяна.Сред аргументите на Павлина Панова бяха, че спецализирният съд връща два или три пъти повече дела на прокуратурата от СГС. Разпорежданията за прекратяване на делата и връщане на държавното обвинение като качество не отговарят на стандартите.Панова цитира и независимия анализ на прокуратурата, изготвен от петима европрокурори, където е отбелязано, че идеята за смяна на подсъдността трябва внимателно да се обмисли и че може би е удачно корупционните дела да се гледат в спецализирания съд, защото там съществува по-добро взаимодействие между съд и прокуратурата, каквото не се забелязвало за СГС и СГП.\"Съдът е за това, за да комуникира по еднакъв начин със страните в производството, защото и прокуратурата, и адвокатурата, и подсъдимите са страни. Взаимоотношенията са такива, каквито конституцията и процесуалният закон определят, другото надскача доброто взаимодействие\", заяви още Панова.Сред другите текстове в проекта са въвеждането на разпоредително заседание, в което ще се решават окончателно въпросите за допуснати процесуални нарушения в досъдебното производство.Мярка, разписана срещу бавенето на делата заради връщането им за нарушения, допуснати от прокуратурата. Вчера стана известен резултат от проверка на съдебния инспекторат, след анализ на над 300 подобни случаи. Резултатите показват, че няма безпричинно връщане на делата. Тази идея също получи критики.Създава се и разпоредба, която задължава съда да обявява в какъв срок ще е готов с мотивите към присъдата си.Новите текстове, насочени към слагането на край на бягството от правосъдие, предвиждат задължение за касационния съд да изпраща незабавно препис от решението си на прокурора за изпълнение при ефективно лишаване от свобода. Така се свеждат до минимум възможностите за укриване на осъдените на затвор лица.", "date": "21-june-2017", "title": "Правната комисия прие на първо четене делата за корупция да се преместят в специализирания съд"}
{"url": "http://www.dnevnik.bg/citat_na_deniia/2017/06/21/2993510_citat_na_denia_s_bulgariia_ne_zapochvame_ot_nulata_a/", "text": "Това обяви външният министър на Македония Никола Димитров, попитан за \"новото начало\", което правителството . Димитров коментира перспективите пред отношенията на Македония със съседите и ЕС на дискусията \"Какво предстои за Република Македония по европейския път?\", организирана от Европейския съвет за външна политика. Според него за Скопие е важно да \"хване влака\" на промените в регион, където трансформациите се случват бързо, но да го направи \"независимо от Европейския съюз, със или без европейска перспектива.\"Същевременно \"Македония беше страната, където ЕС имаше най-малко влияние. Трябва да направим нещо по въпроса,\" подчерта Димитров. \"А урокът за Европа е - ето какво се случва със страна, която си заключил за няколко години, без да ѝ предлагаш нищо,\" обясни той, но добави, че не оправдава липсата на напредък в Скопие с отсъствието на европейска перспектива.\"Най-добрият начин да отвориш врати е да направи реформи, да работиш със съседите и да заложиш на патриотизъм, а не на национализъм. Скептичността към разширяването (на ЕС) идва от недоверието към идеята, че чрез членството се укрепва демокрацията.\"Димитров изрази и увереност, чекогато на среща на върха на НАТО в Букурещ Атина блокира членството на страната в Алианса заради спора около името. \"Не ни трябват скулптури и паметници, за да се гордеем, че сме македонци.\"Участник в дискусията беше и македонският вицепремиер, отговарящ за евроинтеграцията, Буяр Османи. Според него посещението в България е важно както заради \"отворените въпроси,\" които съществуват между Македония и България, така и заради \"уникалната възможност, че София (ще) председателства Европейския съюз\" от началото на 2018 г.Две стъпки ще са приоритетни за кабинета на Зоран Заев - вътрешните реформи и политическите действия за интеграция в ЕС и НАТО, каза още Османи. Към приоритетните реформии без да се влияем от злободневните въпроси в политиката,\" каза той. По думите му правителството ще се съсредоточи върху прилагане на Охридското споразумение, предстоящите местни избори и промени в работата на разузнаването, правосъдието и други области, които ще гарантират върховенството на закона. Ще се работи и с опозицията, за да се гарантира, че Македония ще се справи с поляризацията на обществото от последните години.Попитани за връзките с Белград, Османи и Димитров казаха, че Македония ще поддържа добри връзки с всички съседи - включително Сърбия, Албания и Косово - но приоритетно ще се стреми да реши отворените въпроси, които съществуват във връзките с България и Гърция за историята и името на страната.", "date": "21-june-2017", "title": "Цитат на деня: С България не започваме от нулата, а от -5 или -10"}
{"url": "http://www.dnevnik.bg/bulgaria/2017/06/21/2993544_nso_e_pod_upravlenieto_na_dps_obiavi_bivsh_slujitel/", "text": "Националната служба за охрана (НСО) в момента е под управлението на ДПС. Там пее от Бояна петел. Това обяви в ефира на Би Ти Ви Николай Марков, който в миналото е бил част от службата. Коментарът му е по повод казуса с автомобила, превозвал шефа на ВКС Лозан Панов неотдавна, при което една от гумите на автомобила се оказа с разхлабени винтове.Днес пък се разбра, че , подадена от \"Мерцедес\", с което мотивира и отказа си да разследва случая.В отговор на въпрос Марков обясни, че няма практика да се проверяват гумите на автомобил преди да се изкара от гаража на НСО, още повече, че за целта трябвало да се влезе в бетонен канал, което било невъзможно.Според него в случая винтовете не са били правилно поставени при смяната на зимните с летни гуми. \"И от това произлезе тотален скандал, в който НСО взе страна във война на институциите. НСО се явява маша, която на практика нанесе удар върху висш магистрат, урони честта и достойнството му\", допълни бившият кадър на службата.Според него целта тук е да се уязви като личност Лозан Панов и \"да му се подиграваме чрез НСО в разговор за болтове\".Той нарече чистач (\"Не буквално. Такъв е човекът\") подписалият постановлението на прокуратурата Спас Илиев.Нормално ли е цялата система да се хвърли върху един магистрат отгоре и да го разкъса. Това ли трябва да бъде поведението на прокуратурата, на президента дори, попита риторично Марков.Според него в случая е трябвало да се проведе и подробен разговор за работата на НСО, която той нарече посткомунистическа служба, от която не може да се очаква сигурност.НСО е измислено име, тя трябва да се нарича Агенция за транспорти охрана, не е национална и функциите ѝ са по-скоро слугински или някакви охранителни, допълва Марков.", "date": "21-june-2017", "title": "НСО е под управлението на ДПС, обяви бивш служител"}
{"url": "http://www.dnevnik.bg/bulgaria/2017/06/21/2993577_do_6000_voinici_na_nato_shte_sa_na_ucheniia_u_nas_prez/", "text": "До 6 000 военнослужещи от страни членки и партньори на НАТО ще участват в ученията \"Saber Guardian – 2017\" в България през юли. Днес правителството разреши преминаването през страната и пребиваването на територията на България на войската и въоръжението ѝ. \"Saber Guardian – 2017\" ще се проведе в България, Румъния и Унгария. То е в изпълнение на засилените мерки за гарантиране на сигурността в Черноморския регион, след последните решения на НАТО.В ученията у нас ще участват военнослужещи от армиите на САЩ, Грузия, Украйна, Словения, Румъния, Сърбия, Унгария, Литва, Полша, Гърция, Македония, Канада, Италия и Португалия. Те ще участват с до 1200 единици сухопътна техника и въоръжение, и до 80 самолети и хеликоптери.Общото планиране се извършва под ръководството на командващия на Сухопътните войски на САЩ в Европа, съвместно със страните-домакини. \"Saber Guardian – 2017\" е в плана за подготовка на Българската армия.Като част от \"Saber Guardian – 2017\" в България, ще бъдат ученията \"Black Swan - 2017\" на силите за специални операции, \"Swift Response – 2017\" – въздушно-десантно учение, \"Eagle Sentinel – 2017\" – многонационално тактическо учение на полигон \"Ново село\", \"Peace Sentinel - 2017\" – тактическо учение с бойни стрелби на Сухопътните войски на Българската армия на полигон \"Корен\" в България., \"Shabla - 2017\" – тактическо учение с бойни стрелби на противовъздушна отбрана на Българската армия, \"Dragoon Guardian 17\" – учение по придвижване на САЩ, \"Sea Breeze - 2017\" и други.", "date": "21-june-2017", "title": "До 6000 войници на НАТО ще са на учения у нас през юли"}
{"url": "http://www.dnevnik.bg/sport/2017/06/21/2993490_di_mariia_poluchi_efektivna_prisuda_za_ukrivane_na_13/", "text": "Крилото на ПСЖ Анхел ди Мария получи присъда за лишаване от свобода за една година от испанската прокуратура. Той се призна за виновен, по два случая, че е укрил 1.3 млн. евро данъци.Дължимата сума е върху имиджовите права на 29-годишния аржентинец за периода от 2010 г. до 2014 г., когато играеше за \"Реал\" (Мадрид).Присъдата на Ди Мария е ефективна, но е малко вероятно футболистът да влезе в затвора. В Испания присъди до две години често се заменят при липса на криминално досие. В случая на Ди Мария, той ще трябва да плати глоба от 2 млн. евро.Разследването на испанската прокуратура доведе до множество случаи на данъчни измами на футболисти в Примера дивисион. Сред обвинените за укриване на данъци са звездите на \"Барселона\" и \"Реал\" Лионел Меси и Кристиано Роналдо.Във вторник  Жозе Моуриньо. Според обвинението португалецът дължи 3.3 млн. евро. за периода, когато беше начело на \"Реал\".Интересното в случая е, че голяма част от отворените разследвания за данъчни измами са клиенти на световноизвестния футболен агент Жорже Мендеш. Сред тях са Моуриньо, Ди Мария, Роналдо, Рикардо Карвальо и Жоао Моутиньо.", "date": "21-june-2017", "title": "Ди Мария получи ефективна присъда за укриване на 1.3 млн. евро данъци"}
{"url": "http://www.dnevnik.bg/analizi/2017/06/21/2993417_imate_hubav_biznes_mercedes_zashto_vi_e_neobhodimo/", "text": "Взех заглавието от саркастичен статус във \"Фейсбук\" по повод  \"Отказвам да образувам досъдебно производство по преписка (за изпадалите и разхлабени болтове на автомобила \"Мерцедес\" на НСО, возещ Лозан Панов - бел. ред.), тъй като деянието не съставлява престъпление.\"За да има престъпление, трябва да има човешка намеса - била тя грешка или умисъл. Ако прокуратурата признае, че има такава, тоест ако възприеме тезата на експерта на представляващата \"Мерцедес\" в България фирма \"Силвър стар\", когото е попитала, то тогава ще е длъжна да образува досъдебно производство. Но тъй като прокуратурата не иска, тя  (за човешка грешка или умисъл) и взема само втората част - за неравностите по пътя.Моят отговор: не й е необходимо да установява никаква обективна истина, без знамение за кого удобна или неудобна - достатъчно е в ефира да се разнасят внушения и да бъде разкатаван в едни \"медии\" всеки, когото главният прокурор смята за опонент: за какво му е разследване, работата ще я свърши \"медийната империя\" на Пеевски.Но не е важно какво мисля аз. Постановлението на прокуратурата само по себе си е коментар на несъстоятелността на нейните действия по случая - военният прокурор е натворил такива логически несъобразности, че изяде хляба на коментаторите.Каквато и да е причината да откаже да разследва,Тя слага край на илюзиите: няма значение, че денонощно по ефира се леят и ще се леят съобщенията на \"Прокуратурата на Република България\" за нейните активни действия срещу лица с имунитет и висши държавни служители, а говорителят й ще дава всекидневните си брифинги (ако всичките й действия са като в казуса с болтовете, присъди няма да постигне).И ако утре сутринта, когато премиерът Бойко Борисов ще седне в студиото на \"Нова телевизия\" за интервю, ако той отново препрати народа към прокуратурата, като \"единствено компетентния орган да си свърши работата...\" и тъй нататък - по клишето, някой трябва най-сетнеНе управлява и кочина (според езика на улицата), дори и в кочината има ред. А е фигурант, който само по временна договореност със задкулисието се вози в автомобили със затегнати болтове на (предните) гуми.Същото се отнася и за президента Радев, на чието подчинение е НСО, чийто началник - с дългогодишна полицейска практика впрочем, тоест знаещ как се разкриват нарушения и престъпления - мълчи и се крие.Държава в която председател на Върховен съд - без значение дали се казва Панов, Иванов или Цацаров, и без значение дали го харесваме или не, се отказва от държавната служба за охрана, защото не се смята в безопасност, а прокуратурата отказва да установи дали причините са основателни, е сюрреалистично сборище от случайници на сцената, което се управлява от онези зад-сцената.Друго щеше да е, ако главният прокурор можеше да се обърне и към собственика на \"Мерцедес - Даймлер\" по повод възражението на техния експерт със същите думи като към българския издател Сашо Дончев - \"Имате хубав бизнес, защо ви е необходимо... (да поддържате партия \"Да, България\"), както припомни зевзекът във \"Фейсбук\".Думи, които впрочем досега г-н Цацаров нито е потвърдил, нито е отрекъл.Оттук нататък - след отказа за разследване на изпадалите болтове на мерцедеса на НСО, главният прокурор е само в оправдателно-нападателен режим - каквото и да говори, колкото и гладко да се изразява, които и медии да обвинява. На ход е Борисов. Ако не се случи нещо драстично, което да запрати вниманието на народа в друга посока.", "date": "21-june-2017", "title": "Имате хубав бизнес, \"Мерцедес\". Защо ви е необходимо..."}
{"url": "http://www.dnevnik.bg/sviat/2017/06/21/2993676_unishtojena_e_drevnata_djamiia_v_mosul_v_koiato/", "text": "\"Ислямска държава\" е взривила в сряда Голямата джамия Ан Нури в Стария град на Мосул и прочутото ѝ наклонено минаре, съобщи иракската армия. \"Амак\" - информационната платформа, използвана от групировката, твърди, че джамията е бомбардирана от американската авиация.От минарето Ал Хадба през 2014г. лидерът Абу Бакр ал Багдади провъзгласи създаването на халифат, обхващащ части от Ирак и Сирия и претендиращ да завладее един ден целия свят.\"Терористичните банди на Даиш (Ислямска държава) извършиха още едно историческо престъпление като взривиха джамията Ан Нури и древното минаре Ал Хадба\", се казва в иракското военно съобщение. В него се твърди, че иракски части за борба с тероризма, сражаващи се по уличките на Стария град, са стигнали на 50 метра от средновековната сграда, когато започнали експлозиите.\n    Американският генерал Джоузеф Мартин, предвождащ сухопътната част от коалиционните операции, заяви, че \"отговорността за това разрушение пада изцяло върху \"Ислямска държава\". Това е престъпление срещу хората на Мосул и целия народ на Ирак\".\"Не борбардираме в тази част на града\", заяви пред \"Ройтерс\", говорителят на коалицията полк. Джон Дориан.Във вторник частите, подпомагани от въздуха от предвожданата от САЩ коалиция, обкръжиха Стария град на Мосул в заключителната операция на кампания, започнала през октомври 2016г. По-рано в сряда иракската армия обяви, че е започнала настъпление към джамията.Средновековна арабска хроника твърди, че джамията е построена през 1172-1173 година по нареждане на Нур ад Дин Занги, владетелят на Алепо, Дамаск и Мосул.От юни 2014г. над минарето се развяваше черният флаг на \"Ислямска държава\", а на 4 юли същата година Ал Багдади се самопровъзгласи в джамията за халиф, владетел и духовен водач на всички мюсюлмани.Иракските власти се надяваха да превземат Ан Нури в чест на празника Еид ал Фитр - краят на свещения месец Рамазан, който иракчаните отбелязват тази година в неделя срещу понеделник. Падането на Мосул на практика ще сложи край на иракската част от \"халифата\", въпреки че \"Ислямска държава\" продължава да контролира територия на запад и юг от града.Ал-Багдади остави битката за Мосул да се води от местни командири на ислямистите и се смята, че в момента е в граничен район между Ирак и Сирия.За това, че минарето се е наклонило, разказва още през XIV век известният пътеписец Ибн Батута. Около него е изграден и мит, нямащ нищо общо с хронологията на събитията. Според мюсюлманите високата 45 метра кула се поклонила, когато пророкът Мохамед преминал над нея, възнасяйки се към Рая. Типично за района, има и християнска версия - че минарето се е наклонило към Арбил, където според една от легендите е погребана Дева Мария.", "date": "21-june-2017", "title": "Унищожена е древната джамия в Мосул, в която \"Ислямска държава\" обяви халифат"}
{"url": "http://www.dnevnik.bg/sport/2017/06/21/2993597_trima_ruski_atleti_biaha_hvanati_s_doping_sled/", "text": "Трима  бяха дисквалифицирани за четири години след отваряне на Б-пробите им от олимпийските игри в Пекин през 2008 г, съобщи Руската федерация по лека атлетика.В пробите на Анастасия Капачинска, Денис Алексеев и Инга Абитова са открити стероиди.Положителните проби идват близо 10 години след игрите в Пекин, на които Русия спечели 59 медала и се класира на трето място в класирането.Капачинска е олимпийска вицешампионка от Пекин в щафетата на 4 по 400 метра, но резултатите й са анулирани. Същото важи и за Алексеев, бронзов медалист в мъжката щафета 4 по 400, както и за бегачката на дълги разстояния Абитова.При повторното отваряне на допинг пробите от Олимпиадата в Пекин със забранени вещества бяха хванати повече от , като най-голяма е групата от Русия.", "date": "21-june-2017", "title": "Трима руски атлети бяха хванати с допинг след отваряне на Б-пробите от Пекин 2008"}
{"url": "http://www.dnevnik.bg/video/2017/06/21/2993568_video_ruski_iztrebitel_progoni_amerikanski_f-16_ot/", "text": "Самолет, с който е пътувал руският министър на отбраната Сергей Шойгу, е бил съпроводен в международно въздушно пространство от американски изтребител, но руски Су-27 го е принудил да се оттегли, съобщиха руските агенции, цитирайки отбранителното министерство.Инцидентът е станал над Балтийско море, докато министърът е пътувал за Калининград за \"изнесено\" заседание на колегиума на министерството за това как да се защити западната граница на Русия.На разпространен по-късно видео запис се вижда как американския самолет лети успоредно с министерския, след което бързо наближава Су-27, намества се между тях и разклаща криле, за да демонстрира, че под тях има въоръжение. Секунди по-късно F-16 се оттегля.В началото на месеца руски изтребители се вдигнаха, за да пресрещнат американски стратегически бомбардировач B-52, прелитащ над Балтийско море близо до руските граници. Във вторник руското министерство обвини американците, че разузнавателен RC-135 е правeл опасни маневри при наближаването на руски изтребител отново над Балтика.Пентагонът има друга версия за случилото се днес и според говорителя кап. Джейф Дейвис американският самолет \"не е направил нищо, за да провокира подобно поведение\". Дейвис обвини руския пилот, че е летял твърде бързо и е имал \"лош контрол\" над своя Су-27.", "date": "21-june-2017", "title": "Видео: Руски изтребител \"прогони\" американски F-16 от самолета на военния министър"}
{"url": "http://www.dnevnik.bg/sviat/2017/06/21/2993557_evrokomisiiata_zatiaga_kontrola_vurhu_posrednicite/", "text": "Европейската комисия иска да затегне мерките срещу посредниците, които съдействат за избягването на данъци. Става въпрос за например данъчни консултанти, счетоводители, банки и адвокати, които изготвят и предлагат схеми за данъчно планиране за своите клиенти. разкриха как посредници активно подпомагат дружествата и физическите лица в избягването на данъчното облагане, обикновено чрез сложни трансгранични схеми. Еврокомисията определя тази дейност като  и иска да ѝ даде адекватен отговор, затягайки мерките за контрол над тях. с определени характеристики или \"типични белези\", които могат да доведат до загуби за правителствата, вече ще трябва автоматично да бъдат оповестявани пред данъчните органи, преди да бъдат използвани. Задължени на това ще бъдат:- посредникът, който е предоставил трансграничната схема за прилагане и използване от дружество или физическо лице;- физическото лице или дружеството, на което е предоставена съответната консултация, когато посредникът, предоставящ трансграничната схема, не е установен в ЕС или когато по силата на действащите правила посредникът е обвързан със задължения за опазване на адвокатската или професионалната тайна;- физическото лице или дружеството, прилагащо трансграничната схема, когато тя е разработена от вътрешнофирмени данъчни консултанти или адвокати.Подробности за всяка данъчна схема, съдържаща един или повече от типичните белези, ще трябва да бъдат оповестявани пред данъчния орган по произход на посредника в рамките на пет дни от предоставянето на такава договореност на клиент.Заместник-председателят на Европейската комисия , отговарящ за еврото и социалния диалог, финансовата стабилност, финансовите услуги и съюза на капиталовите пазари, заяви: \"Европейският съюз се превърна във водещ фактор, що се отнася до осигуряването на по-голяма прозрачност по отношение на практиките на агресивно данъчно планиране. Тази негова дейност вече дава своите плодове. Днес предлагаме посредниците, които създават и продават схеми за , да поемат своята част от отговорността за това. В крайна сметка това ще доведе до по-големи данъчни приходи за държавите членки.Държавите членки ще обменят автоматично получаваната от тях информация за схемите за данъчно планиране посредством централизирана база данни, като по този начин ще се осигури ранното им предупреждаване за нови рискове, свързани с избягването на данъци, и ще им се даде възможност да вземат мерки за париране на нанасящите вреда договорености. Изискването за оповестяване на подобни схеми не означава непременно, че те нанасят вреда, а само че заслужават щателна проверка от страна на данъчните органи.Предложението ще бъде представено на Европейския парламент за консултация и на Съвета за приемане. Предвижда се също така новите изисквания във връзка с оповестяването да влязат в сила на 1 януари 2019 г., като държавите — членки на ЕС, ще бъдат задължени да обменят информация на всеки 3 месеца след това.", "date": "21-june-2017", "title": "Еврокомисията затяга контрола върху посредниците, съветващи как да се избегнат данъци"}
{"url": "http://www.dnevnik.bg/evropa/zemedelie/2017/06/21/2993600_bulgarskite_fermeri_investirat_nai-malko_v_es/", "text": "Десет години след влизането си в ЕС България е изпълнила в малка степен основните цели на Общата селскостопанска политика, по която са се влели над 5.5 млрд. лв. подпомагане за този период. Това показва анализ на организацията с нестопанска цел \"Интелиагро\", която заедно с Института за агростратегии и иновации провежда серия от дебати за бъдещето на Общата селскостопанска политика на ЕС след 2020 г.Данните показват, че производителността и доходите в селското стопанство растат с бавен темп, а българските фермери инвестират тройно по-малко от средното за ЕС в дълготрайни активи, съпоставено с брутната добавена стойност в отрасъла.", "date": "21-june-2017", "title": "Българските фермери инвестират най-малко в ЕС"}
{"url": "http://www.dnevnik.bg/morski/2017/06/21/2993584_tri_tehnologichni_kompanii_s_interes_kum_nadgrajdaneto/", "text": "Представители на компаниите Huawei Technologies Loren Networks и Vivacom представиха днес пред общинската администрация във Варна възможностите на китайската компания в сферите на умно осветление, управлението на трафика и видеонаблюдението. Това съобщи пресцентъра на общинската администрация.\"Сътрудничеството между местната, държавната власт и IT бизнеса е начин да се промени живота на хората, каза по време на срещата си с кмута на града Иван Портних генералният мениджър за България на Huawei Technologies Джейсън Лий. Затова имаме желание за активна съвместна дейност с Варна, защото тук има условия градът да се превърне в дигитална столица на България\".По време на днешната среща бе договорено създаването на съвместни работни групи, които да обсъдят в детайли възможностите за сътрудничество и надграждане на вче съществуващите \"интелигентни\" системи в града.Трите компании представиха и възможностите си за съвместна работа с учебните заведения и бизнеса във Варна.", "date": "21-june-2017", "title": "Три технологични компании с интерес към надграждането на \"интелигентните\" системи във Варна"}
{"url": "http://www.dnevnik.bg/bulgaria/2017/06/21/2993580_bojidar_lukarski_ochakva_predsrochni_izbori/", "text": "Лидерът на СДС Божидар Лукарски очаква да има предсрочни избори отново, макар и не в близките 3 месеца. Това обяви той в ефира на БиТиВи като мотивира тезата си с прогноза за появата на сериозни пукнатини в управляващата коалиция.По повод отхвърления законопроект на ГЕРБ за мажоритарния вот, Лукарски посочи, че още при внасянето му преди месец е прогнозирал, че \"ще се разиграе една бутафория с него\".\"Имаше един популизъм и делене на партиите на добри и лоши - които слушат народа и такива, които не изпълняват исканията му\", обобщи ситуацията около проекта той.По думите му, ако Реформаторският блок сега е бил коалиционен партньор и не подкрепи проектозакона, както постъпиха Патриотите, то реакцията на ГЕРБ е щяла да бъде коренно различна. \"Цветанов щеше да обиколи всички телевизии и да каже как не може да има коалиция с Реформаторския блок, как нямат коалиционна култура. Сега нищо подобно не се случи. После и ГЕРБ предложиха нов референдум\", каза той.Лукарски е убеден, че ГЕРБ няма интерес от мажоритарни избори, а подобен вот имало само в страни от Третия свят.Вариантът, който са подготвили от \"Воля\", се доближава до френския модел, смята лидерът на СДС.", "date": "21-june-2017", "title": "Божидар Лукарски очаква предсрочни избори"}
{"url": "http://www.dnevnik.bg/politika/2017/06/21/2992845_deputatite_moje_da_izdigat_kandidati_za_chlenove_na/", "text": "Днес изтича крайният срок за народните представители да издигнат кандидати за членове на следващия съдебен съвет. Парламентът трябва да избере 11 души, като за първи път това ще става с квалифицирано мнозинство от 2/3 от депутатите. Изслушването и избора ще са през септември в първите дни на парламента след лятната ваканция.Досега има общо 16 кандидати - петима от ГЕРБ, шестима от БСП, двама от ДПС, двама от Обединените патриоти и един кандидат от Воля. Вероятно, както при всеки избор, досега новите членове на съвета ще бъдат договорени на партиен принцип. Това предположение се засилва още повече заради квалифицираното мнозинство, което предполага, своите номинации по няколко критерия - от една страна да са хора от системата,\"да са преминали през търговско, административно, гражданско и европейско право\", но и беше намекнато, че те не трябва да са взимали страна в споровете в съдебната система, а именно - между галвния прокурор Сотир Цацаров и председателя на Върховния касационен съд Лозан Панов. от своя страна заявиха, че \"смятаме, че сме подбрали юристи с безупречна репутация и с огромен професионален опит. Кандидати, които ако бъдат избрани за членове на ВСС, съществено биха могли да допринесат за качеството и развитието на този ключов орган в съдебната система\". Това бяха думите на председателя на правната комисия Данаил Кирилов при представянето на петте номинации за съдебния съвет.издигнаха двама души, но се оказа, че единият не е предложен за правилната колегия - а именно - прокурорът отказал да разследва Делян Пеевски - Йордан Стоев е номинация за прокурорската колегия, а не за съдийската (за първи път депутатите трябва да издигат кандидати за всяка една от колегиите). Впоследствие грешката беше поправена.", "date": "21-june-2017", "title": "Депутатите може да издигат кандидати за членове на съдебния съвет до днес"}
{"url": "http://www.dnevnik.bg/sviat/2017/06/21/2993613_ruski_diplomat_oglavi_v_oon_borbata_s_terorizma/", "text": "Ветеранът от руската дипломация Владимир Воронков бе назначен в сряда от генералния секретар на ООН Антониу Гутериш за ръководител на новосъздадената Служба на ООН за борба с тероризма. По този начин Русия получава не само толкова ключов пост в централата на световната организация в Ню Йорк, но и служител с позиция, равносилна на заместник-генерален секретар.Досега в продължение на шест години 64-годишният Воронков бе във Виена като посланик на Русия за връзки с международните организации. Той е възпитаник на Московския държавен университет и дипломатическата му кариера е от 1989г. насам. От 2008г. той е директор на отдела на външното министерство за общоевропейско сътрудничество. Говорителят на ООН Фаркан Хак каза, че Воронков \"стратегически ще ръководи усилията на ООН срещу тероризма, ще участва в процеса на организацията за взимане на решения и ще гарантира, че се взимат под внимание сложните причини за произхода на тероризма и последиците от него\".На новия пост той трябва да засили взаимодействието между 38 структури на ООН, влизащи в целевата група за контратерористични действия. Службата трябва да помага и на страните членки в този ресор и да подсили ресурсната база за борба с терористите.Руски медии писаха през последните седмици, че за поста, предолжен от Гутериш през април в Москва на форум на министерството на отбраната, е бил обсъждан посланикът във Вашингтон Сергей Кисляк. Но името на Кисляк е замесено в скандала в САЩ за руската намеса в предизборната кампания през 2016г. и едва ли всички членове на Съвета за сигурност щяха да го одобрят.После се появи името на зам.-министъра на външните работи Генадий Гатилов, отговарящ за връзките с ООН, но министерството даде да се разбере, че кандидатурата му не е окончателно решена.\"Борбата с тероризма е едно от нещата, по което много държави могат да работят заедно с Русия. Може да имаме много различни възгледи относно това какво представлява тероризъм и кое Русия смята за подходящ отговор на тероризма, но поне можем по-лесно да дискутираме политически въпроси или мироопазващи мисии\", коментира пред \"Ройтерс\" западен дипломат, пожелал анонимност.Русия отдавна не е имала толкова висок пост в ООН, докато американец ръководи политическите въпроси, французин - мироопазващите мисии, британец - хуманитарните операции, а китаец - икономическите и социални теми. От 7 години руснак оглавява базираното във Виена Бюро на ООН за борба с наркотиците и престъпността.Създаването на Службата на ООН за борба с тероризма бе одобрено от 193-те страни членки миналата седмица.", "date": "21-june-2017", "title": "Руски дипломат оглави в ООН борбата с тероризма"}
{"url": "http://www.dnevnik.bg/sviat/2017/06/21/2993585_v_ungariia_zapochna_procesut_sreshtu_trima_bulgari/", "text": "Четирима обвиняеми - трима български граждани и един афганистанец - се изправиха днес пред съда в унгарския съд в Кечкемет заради ролята им в гибелта на 71 мигранти, които те нелегално вкараха в Австрия и изоставиха да се задушат в камион.Трагедията се разигра в най-критичните дни от мигрантската вълна в Европа през късното лято и ранната есен на 2015г. Телата на 59 мъже, 8 жени и 4 деца от Сирия, Ирак и Афганистан бяха открити на 26 август 2015г. в камион, изоставен на магистралата недалеч от границата с Унгария.Освен в убийство, четиримата, както и още 7 други, са обвинени в трафик на стотици хора през Европа в продължение на седем месеца. Афганистанецът е смятан за лидер на групата.\"Поради тясното пространство, невъзможността да се движат, липсата на въздух и високата температура, 71 жертви са умрели скоро след потеглянето. Преди смъртта си те непрекъснато са блъскали по стените и са крещели\", се казва в съобщение за делото, публикувано на страницата на съда преди началото на първото заседание.Трагедията - най-голямата по Балканския път на мигрантите - шокира Европа. В сряда прокурорът Габор Шмид чете обвинението в продължение на 5 часа. Той изброи 26 случая на трафик на хора, като този, който е отнел живота на 71 души, е бил един от последните.Според него докато мигрантската криза е набила скорост, обвиняемите са се задействали да увеличат печалбите си, прекарвайки всеки ден средно по 100 души от Унгария до Австрия или Германия, най-вече по магистрала М1 между Будапеща и Виена. В много от случаите условията са били същите като от смъртоносният 26 август, допълва прокуратурата.Шмид разказа още, че афганистанецът обещал да плати на едини от българите 3500 евро, за да откара хладилния камион от сръбско-унгарската граница до Германия. Тримата останали са следвали в леки коли камиона, който не може да се отвори отвътре, и са поддържали контакт помежду си по време на пътуването.Около 30-40 минути след потеглянето хората в камиона са започнали да крещят и да блъскат по стените. Според прокурора шофьорът на няколко път казал на афганистанския си бос, че мигрантите викат за помощ, но му било наредено да не спира, за да отвори вратите.\"Обвиняемите са знаели, че хората във волвото са крещеи и удряли... защото се задушават. И са знаели също, че вътре има деца\", каза Шмид в съдебната зала. В отчаянието си превозваните опитали да изтръгнат гумените уплътнения на вратите и да пробият дупки в стените.Афганистанецът казал на един от обвиняемите по телефона, че \"той искал жертвите да умрат\" и е ако стане така, телата трябва да бъдат изхвърлени по-късно. Бандата е спирала два пъти, за да провери антифриза и да зареди с гориво, но не е отворила вратите. На една от спирките виковете и ударите вече били спрели, след което конвоят прекосил унгарско-австрийската граница и камионът бил изоставен край Парндорф.\"Знаели са, че ако не пуснат хората навън, те ще се издушат. Всички жертви са починали за не повече от 3 часа след началото на пътуването.Шестима от седмината, обвинени само в трафик, са български граждани и само те се явиха в съда в сряда. Седмият обвиняем още не е заловен.", "date": "21-june-2017", "title": "В Унгария започна процесът срещу трима българи, обвинени за смъртта на 71 мигранти"}
{"url": "http://www.dnevnik.bg/sport/2017/06/21/2993594_grigor_dimitrov_se_klasira_na_chetvurtinal_v_kuins/", "text": "Григор Димитров се класира за  след трудна победа над Жюлиен Бенето. Българският тенисист се наложи с 4:6, 6:3, 6:4 за час и 59 минути.Съперник на Димитров в следващия кръг ще бъде победителят от мача между руснака Даниил Медведев и Танаки Кокинакис (Австралия).Българският тенисист не изигра най-добрия си мач, но в решаващите моменти показа голямата си класа. Той завърши с 15, но допусна и седеми двойни грешки.Мачът не започна добре за Димитров, като още при първия си серис гейм беше пробит от Бенето. Французинът се движеше много по корта, беше агресивен и се задържаше дълго в разиграванията, с което затрудняваше много българския тенисист.Бенето затвори първия сет с 6:4 след няколко добри излизания на мрежата. Димитров имаше проблеми със сервиса си, като спечели едва 42% от точките.Вторият сет тръгна по същия начин, както и първия, но , се пребори и не се остави да бъде пробит. След това българинът беше убедителен и без никакъв проблем се откъсна с 4:1.Опитният французин опита да се върне в сета, но силите му стигнаха само за още два гейма, като Димитров затвори частта с 6:3.Бенето обаче нямаше никакво намерение да се предава и показа, че е голям боец, той взе първия гейм, а след това имаше две поредни възможности за пробив. Точно тогава Димитров най-накрая намери стабилност при сервиса си, за да не се остави да бъде пробит отново.Вместо това при 2:2 гейма, Димитров успя да пробие подаването на съперника си като това се оказа решителния момент в мача. Българинът увеличи скоростта на своите удари, започна да играе много по-уверено от основната линия и разликата веднага се усети.До края Димитров нямаше проблем, завършвайки със стил. Той изстреля три поредни аса и се класира за четвъртфинала в \"Куинс\", негов първи от февруари насам.", "date": "21-june-2017", "title": "Григор Димитров се класира на четвъртинал в \"Куинс\" след трудна победа над Бенето"}
{"url": "http://www.dnevnik.bg/analizi/2017/06/21/2992131_izednichestvoto_i_grajdanite/", "text": "От седмици размишлявам – доста лениво, да си призная – върху думата \"изедник\". Не я употребяваме достатъчно, тъй като тя още носи замърсявания от мига, в който премиерът Жан Виденов обяви, че за липсата на хляб в държавата били виновни \"новите чорбаджии и изедници\". Произвеждали банички за богатите, вместо – хляб за трудещите се...Да, ама това беше преди 21 години вече. Не ни е виновна думата, че някой я е омацал векове след нейното възникване. Сама по себе си, тя доста добре описва определен тип обществен хищник, който се опитва да изяде всичко, което види. Размишлявах лениво върху този въпрос, докато тия дни не прочетох Декларация, пусната от Асоциация на индустриалния капитал в България, Българска стопанска камара и Конфедерация на работодателите и индустриалците в България. Ленивостта ми мина и реших да пиша. В тази си Декларация, публикувана дни след референдума в Трън, три от четирите български работодателски организации ни уведомяват за следното:Не сме дорасли до референдумите. Още сме малки и глупави.И ако много започнем да референдумстваме, ще произведем само улични побоища, хаос и анархия. Ден по-късно Владимир Путин съобщи на собствения си народ, че още не е дорасъл до онази демокрация, която я има \"в САЩ, Германия или Франция\". Бавничък бил, та да си се развивал \"постепенно, поетапно\". Според Путин, прекомерната демокрация би навредила на суверенитета на Русия.За да разберем, какво се крие зад натрапчивите разсъждения на Путин за \"суверенитета\", \"вертикала на властта\" и подобни, ни стига да приложим една дума – \"диктатор\". Да се пробваме да приложим нашата си дума \"изедник\" към Декларацията на КРИБ, АИКБ и БСК.Става ли дума, в досега провежданите местни референдуми и особено – в Трън, за офанзива срещу \"благоприятната бизнес среда\"; или хората си пазят собствеността и общностите, в които живеят, от някой, който иска да дойде и да ги \"изяде\"?Преди години, в референдуми в Бургас, Созопол и други южни общини по морето, хората гласуваха против петролопровода Бургас-Александруполис, защото той щеше да им \"изяде\" наличния поминък, като отрови околната среда и изтреби рибата. Ни туристи, ни – риба. На референдума в Стара Загора оня ден се решаваше, дали някой да \"изяде\" парк Бедечка. На референдумите, преди време, в Горна Малина и Радомир гласуваха против същото, като морските общности: да не допуснат появата на открити мини, които да обезсмислят собствеността им, като \"изядат\" околната среда.Казусът \"Трън\", който пропагандните органи на \"едрия капитал\" се опитват да опаковат като \"офанзива против бизнес средата\" е, дотук, най-ясният. Стигайки 60 на сто участие, този референдум стана задължителен. С резултат от 93 на сто против допускането на златодобив по открит способ, трънчани не позволиха такова разрушаване на средата си, което да обезсмисли тяхната собственост и да изяде тяхното бъдеще. Спряха изедник.Откъде знаем това за изедника ли? От самото инвестиционно намерение на въпросните златотърсачи: Значи, на хората, живеещи в най-чистия район в страната, се предлагат всекидневни взривове и \"хвост\". Що е хвост, освен че на руски значи \"опашка\"? Това са 750 000 тона вода, в която се отлагат всички химикали, тежки метали и радиоактивни елементи, които участват в златодобива или са негов продукт. И това – всяка година. Откъде, пита се, ще дойдат тези 750 000 тона чиста вода, която, минавайки през производството, става отровен хвост? И къде отива хвостът?Водата трябва да дойде от наличните реки и, вече отровена, да бъде съхранявана в \"хвостохранилища\" – отровни, често протичащи езера (няма у нас хвостохранилище, което да не тече, поне от време на време), намиращи се на стотина метра от най-малките села. Тези стотина метра са все нагоре по баира, та \"хвостът\", като се разтече, по-лесно да влиза във въпросните села.С една дума: цялата налична чиста вода се изземва, за да бъде замърсена и върната в природата като отрова. Водата е \"изядена\" от изедника; за местните остават водоноски от Брезник.Не само водата подлежи, според златодобивниците, на изяждане. Това се отнася до цялостната природна среда, както отново четем в инвестиционното предложение:Идва някакъв и заявява, че ще изпие водата и изяде природата на хората; и те гласуват на референдум против него. Разбира се, че ще направят точно това. Какво ще правят без вода и без околна среда? Иде реч за класическо, по Ботев \"изедничество\", което хората са намерили начин да избегнат не с инструмента на селското въстание, а – с инструмента на демокрацията. Затова работодателите се саморазкриват като закрилници на изедниците, когато твърдят, във въпросната си Декларация, че хората не били дорасли до референдуми поради \"липсата на опит\". Дорасли са. Алтернативата на този демократичен инструмент беше – винаги е – именно въстанието. Работодателите, ако искат да свършат работа, да не обвиняват хората, че подривали бизнес средата – а да огледат собствените си редици.Който е изеднически.Всеки работодател, който системно не плаща на работниците си – е изедник. Изяжда техните пари. Всеки монополист също е изедник, тъй като изяжда възможността за появата на конкуренция. А липсата на конкуренция води до поне две изяждания: на възможността за справедлив и открит пазар с много участници; както и на онова сваляне на крайните цени, което е продукт на правилно конструираната пазарна икономика.Изяждат се възможностите на хората да участват като производители; и им се изяждат, чрез монополни цени, парите в качеството им на потребители. - яде от парите на хората; и изяжда справедливостта, за чието поддържане изобщо съществува държавата (и държавниците).Всеки представител на \"едрия капитал\", който огражда и залива с бетон защитени черноморски територии, е поне троен изедник: веднъж, изяжда законовия ред, като го нарушава; втори път – изедник е на природни ресурси, които са общи – на всички граждани; и трети път – изяжда възможността бъдещите поколения да имат достъп до общия ни патримониум. Когато всяко подобно изедничество се натъкне на гражданска съпротива, изедниците отвръщат с попържни по гражданите. Ако те са само местни – значи са \"прости\" и \"не си знаят интереса\". Ако се намесят граждански организации – значи това са \"зелени рекетьори\", чиято единствена цел е да няма развитие и всички да са бедни, за да забогатяват американците. Хората се оказват главната пречка пред гладкото функциониране на изедническата \"бизнес среда\". Може би затова в инвестиционното намерение на трънските златотърсачи се е гушнала и следната надежда:Логиката е очевидна.А в крайна сметка, колко му е да изселиш в някой блок в Перник три трънски села, когато останат без вода и жизнена среда, но затова пък почнат да мрат от вдишването на отровния прашоляк, произвеждан от взривните работи в откритите мини? Не беше долкова отдавна, когато Великият кондукатор, другарят Чаушеску, с един замах ликвидира две хиляди села в Румъния...Най-смешното е, че работодателските организации, веднъж обявили хората за основния си проблем, после реват, че няма хора. Докато неговите пиари са дописвали текста на въпросната Декларация против референдумите, шефът на КРИБ Домусчиев тръби из всички медии: \"Положението в работната сила в България е бедствено\". И иска да вкарва работници от други страни. Значи, когато изедничат – искат наоколо да няма хора. Когато трябва обаче някой да им работи – защо нямало хора? Да обобщим. В България няма да има добра бизнес среда, но ще има бедност; и хората ще отказват да се закрепостяват към някой, който се отнася с тях като с роби и не им плаща – така ще е, докато изедниците продължават да описват себе си като някакви благодетели, атакувани отвсякъде от някакви си граждани, които им се мотаят из краката с някакви си референдуми. Спрете изедничеството и няма да има референдуми против него. Но пък ще има \"благоприятна бизнес среда\" и хората с радост ще се включват да работят в нея. ", "date": "21-june-2017", "title": "Изедничеството и гражданите"}
{"url": "http://www.dnevnik.bg/politika/2017/06/21/2992987_pravnata_komisiia_shte_gleda_ideiata_za_premestvaneto/", "text": "Преместването на делата за корупция в специализирания съд, както и някои мерки, обявени, че са срещу връщането на делата и бавно правосъдие ще бъдат разгледани на заседание на правната комисия в парламента. Тези идеи са заложени в промени в Наказателно-процесуалния кодекс бяха изготвени от предишния екип на правосъдното министерство и гласувани от тогавашния кабинет на Бойко Борисов, но не успяха да стигнат до парламента заради преждевременното му разпускане.по високите етажи на властта, въвеждане на незабавно изпълнение на присъдите, за да бъде предотвратено бягството от правосъдие, както и допълнителни гаранции за защита на жертвите на престъпления.Измененията предвиждат делата за корупция, подкуп, длъжностни присвоявания да минат към специализирания съд - идея, която се споделя и от главния прокурор Сотир Цацаров.Специализираният съд бе създаден при първото управление на ГЕРБ основно по предложение на Цветан Цветанов, за делата с престъпления на организираната престъпност. Впоследствие се оказа, че спецсъдът е много слабо натоварен. Наскоро анализ на показа, че \"моделът на специализираното правосъдие е законодателно объркан, то е създадено без визия\". \"Това пречи на специализирания наказателен съд да изпълни заложения замисъл за неговото създаване и да работи като наистина специализиран съд по делата на организираната престъпност\"Другите мерките, предвидени в проекта са за разширяване на приложението на бързото производство за 14 дни, бързо правосъдие и по инициатива на пострадалите, въвеждане на дистанционен разпит на вещо лице.Мярка, разписана срещу бавенето на делата заради връщането им за нарушения, допуснати от прокуратурата. Вчера стана известен резултат от проверка на съдебния инспекторат, след анализ на над 300 подобни случаи. Резултатите показват, че няма безпричинно връщане на делата.Създава се и разпоредба, която задължава съда да обявява в какъв срок ще е готов с мотивите към присъдата си.Новите текстове, насочени към слагането на край на бягството от правосъдие, предвиждат задължение за касационния съд да изпраща незабавно препис от решението си на прокурора за изпълнение при ефективно лишаване от свобода. Така се свеждат до минимум възможностите за укриване на осъдените на затвор лица. ", "date": "21-june-2017", "title": "Правната комисия ще гледа идеята за преместването на делата за корупция в специализирания съд"}
{"url": "http://www.dnevnik.bg/skorost/2017/06/21/2992772_kia_izliza_na_pazara_na_kompaktni_krosouvuri_sus_stonik/", "text": "\"Киа\" пусна първи снимки и малко инфорамация за най-компактния си кросоувър. Моделът \"Стоник\" е технологичен близнак на .Автомобилът попада в най-бързо растящият автомобилен сегмент в Европа, в който годишно се продават по 1.1 млн коли. Очакванията са в следващите три години търсенето дори да се удвои.Анализите показват, че компактни кросоувъри си купуват някалко групи клиенти. Около 21% от собствениците на подобни коли идват от по-малки модели (А-сегмент), докато 15 на сто слизат от по-големи (Голф класа).\"Киа Стоник\" ще предлага до двадесет цветови комбинации, включително и двуцветни. Сред бензиновите двигатели ще има типичен представител на даунсайзинга - еднолитров, трицилиндров със 120 конски сили. На разположение ще са още 1.25 и 1.4-литрови атмосферни. Дизелът е 1.6-литров.Въпреки компактните си размери автомобилът предлага багажен обем от поне 352-литра. Сред системите за сигурност присъстват сигнализация за опасно бързо приближаване към предното превозно средство със спирачна функция, сигнализация за кола в мъртвата зона на огледалата, предупреждение за напускане на избраната летна на движение и др.\"Киа Стоник\" ще се предлага със седем години гаранция и ще е на пазарите в Европа в края на есента.", "date": "21-june-2017", "title": "\"Киа\" излиза на пазара на компактни кросоувъри със \"Стоник\""}
{"url": "http://www.dnevnik.bg/bulgaria/2017/06/21/2992981_astronomicheskoto_liato_nastupva_v_724_chasa_dnes/", "text": "Aстрономическото лято настъпи в 7.24 часа днес.На 21 юни е лятното слънцестоене и това е най-дългият ден в годината - 15 часа, 19 минути 33 секунди. В момента на лятното слънцестоене Слънцето ще бъде на 153 029 029 км от Земята. Това разстояние ще продължи да нараства до момента на преминаването на планетата през афелия – най-отдалечената от Слънцето точка на елиптичната земна орбита.Земята ще премине през афелия на 3 юли в 23:11 ч., когато ще се намира на 152 094 421 км от Слънцето. След този момент ще започне бавен процес на приближаване към звездата.Според сезонната прогноза на Националния институт по метеорология и хидрология при БАН това лято ще бъде със средни температури близки или по-високи от нормалните, а сезонните количества валеж ще са около или под нормалните.Може да се очаква лято 2017 да е подобно на лято 2016, казват от института.През юни в западната половиина от страната може да се очаква относително дъждовно време през първите 20 дни. В източната половина от страната се очаква относително сухо време през целия месец", "date": "21-june-2017", "title": "Астрономическото лято настъпва в 7.24 часа днес"}
{"url": "http://www.dnevnik.bg/sport/2017/06/21/2992989_grigor_dimitrov_shte_tursi_purvi_chetvurtfinal_ot/", "text": "Григор Димитров се изправя срещу французина Жюлиен Бенето във втория кръг на турнира на тревни кортове в лондонския клуб \"Куинс\". При победа българският тенисист ще се класира за първия си четвъртфинал от четири месеца насам.За последно Димитров стигна до финалната осмица в Ротердам, където беше спрян от Давид Гофен. Преди това в първите си три турнира за сезона той спечели две титли и игра полуфинал на Australian Open, но след надпреварата в холандския град записа осем загуби в 14 мача.Мачът между Димитров и Бенето е трети в програмата на централния корт и ще започне около 18.00 часа българско време. Преди това ще се изиграят две срещи. Доналд Йънг и Виктор Троицки дават начало на програмата в 14.00 часа, а след тях на корта излизат Жо-Вилфред Цонга и Жил Мюлер.Димитров и Бенето ще се срещнат за пети път. До момента двамата са разменили по две победи, като българският тенисист по традиция изпитва доста трудности срещу този съперник.Шампионът в \"Куинс\" от 2014 г. загуби последните си два двубоя с френския ветеран, без да спечели сет - 3:6, 5:7 на мастърса в Шанхай през 2014 г. и 4:6, 2:6, 4:6 на Australian Open през 2013 г.Двете победи на световния №11 са на швейцарска земя през 2012 г. - 7:6 (5), 6:7 (1), 7:6 (3) в Базел и 3:6, 6:4, 6:1 в Гщаад.Димитров остана най-високо поставеният тенисист в долната половина на схемата, след като във вторник  участието си в първия кръг, а победи от поставените записаха само Димитров, Цонга, Томаш Бердих и Марин Чилич.При победа срещу Бенето българският тенисист ще срещне в четвъртфиналите руснака Данийл Медведев или участващия с \"уайлд кард\" Танаси Кокинакис от Австралия, който елиминира Раонич.Другият четвъртфиналист в долната половина ще бъде определен от мачовете между Бердих и канадския тинейджър Денис Шаповалов и между испанеца Фелисиано Лопес и Жереми Шарди от Франция.", "date": "21-june-2017", "title": "Григор Димитров ще търси първи четвъртфинал от февруари насам"}
{"url": "http://www.dnevnik.bg/kultura/2017/06/21/2992719_balchik_shte_posreshtne_djulai_morning_s_kusometrajno/", "text": "Един от най-големите фестивали за късометражно кино в България - In The Palace International Short Film Festival - ще обяви наградените кинопроекти в навечерието на Джулай морнинг (нощта срещу 1 юли) в Двореца в Балчик.Международният фестивал вече премина през 3 етапа в София, Велико Търново и Варна. На 24 юни в Двореца в Балчик ще бъде открит финалът на тазгодишното издание, където ще бъдат обявени най-добрите късометражни игрални, документални, анимационни и експериментални филми в програмата.Тази година ще има 5 съпътстващи извънконкурси програми. В блока European Film Awards ще бъдат показвани най-успешните късометражни проекти, отличени с Европейски филмови награди, а Academy Film Awards Animation и Academy Film Awards Live Action ще представят късометражните филми, номинирани за престижната награда \"Оскар\", включително Asteria, Borrowed Time, Sing, Timecode и българския кинопроект \"Сляпата Вайша\".Фестивалът ще акцентира и върху италианските продукции, разделени в две категории: Messaggio D'Amore (\"Любовно послание\") и Rifugiati (\"Бежанците\"). Също ще има блок, посветен на някои от най-добрите турски късометражни продукции, които ще бъдат представени под надслов Hezarfen.За музиката на едноседмичното събитие ще се погрижат редица селектори от словенското радио Nula, както и българските диджеи Ramsey Hercules, Funkusion, Peter Peterson и DJ Jijo.In The Palace е с вход свободен, като единствено се заплаща регулярната такса за Двореца и Ботаническата градина. Пълната програма е качена на .", "date": "21-june-2017", "title": "Балчик ще посрещне Джулай морнинг с късометражно кино"}
{"url": "http://www.dnevnik.bg/detski_dnevnik/2017/06/21/2992804_za_uchenici_sbornik_za_komunizma_v_bulgariia/", "text": "На тези въпроси отговор дава една от темите в първата по рода си поредица учебни материали за преподаване на история на комунизма в България, създадена и споделяна безплатно от фондация \"Софийска платформа\".Осмислянето и разбирането на комунистическото минало в България, а и в Източна Европа и на Балканите, е основен приоритет на \"Софийска платформа\", подчертават от фондацията във въведението към учебника. С поредицата разкази в сборника се създава цялостен подход към изучаването на историята от периода преди 1989 г., който обхваща както исторически източници, така и литература, изкуство, музика, филми и лични истории на очевидци.\"Чрез максималното използване на познанията на български и чуждестранни експерти и чрез прилагането добри практики от други европейски държави, създаваме достъпен, практически насочен и интерактивен начин за осмисляне на близкото минало, който да допълва, а не да замества, учебния материал по история. Целим също да изградим връзка между гражданското общество и държавните образователни институции, която да позволи на училищата да се възползват от натрупаните познания в гражданския сектор\", пише още в увода.Сборникът съдържа текстове на Иван Еленков, Георги Ганев, Евелина Келбечева, Момчил Методиев, Тони Николов, Мария Дерменджийска, Момчил Методиев, Александър Кьосев, Ивайло Знеполски. Изданието е достъпно , може да бъде изтеглено и от прикачения файл или поръчано на хартия на . На отделните глави на публикациите са базирани и поредица видеоуроци. Те са достъпни на , на канала й в платформата за видеосподеляне , както и на .Проектът включва 32 отворени урока за ученици и 15 обучения за учители в различни градове в България. Бяха организирани също 2 изложби с портретите на бивши лагеристи от Белене, рисувани от Петър Байчев и 5 лекции в различни университети в страната за наградата за радио пиеси \"Георги Марков\", която се връчва от радио BBC. Проектът е продължение на националната кампания \"25 години свободна България\", проведена под патронажа на президента Росен Плевнелиев.От \"Софийска платформа\" издават и безплатно  за учители. Основна пречка в преподаваното на история на българския комунизъм е липсата на адекватни курсове за съвременни методи за учители. Това се отнася особено за близкото минало, на което голяма част от учителите са били преки свидетели. Изданието е предназначено основно за преподаватели по история в горен курс, но може да се ползва във всички дисциплини, които включват гражданско образование.", "date": "21-june-2017", "title": "За ученици: Сборник за комунизма в България"}
{"url": "http://www.dnevnik.bg/biznes/2017/06/21/2992867_reshava_li_niakakuv_problem_zabranata_na_alkoholnite/", "text": "В едно от първите си интервюта като вицепремиер Валери Симеонов, който ресорно получи демографията и икономиката, обяви, че веднага. Казан дума - хвърлен камък. Почти всяка седмица той говори по проблемите на този сектор и се заканва да ги реши.Във вторник сутринта, например,  с така наречения бар кроулинг конкретно в курорта Слънчев бряг.Може в рекламата на България като туристическа дестинация да не се споменава и дума за алкохол, но тя се утвърди като място с евтини напитки от години, и като такава я търсят посетителите й в младежка възраст от различни европейски страни. Те, разбира се, не са единствените, които злоупотребяват с евтините напитки и после не знаят какво правят.С днешна дата хотелиерите в курорта, смятан за най-купонджийското място - Слънчев бряг, смятат, че алкохолните туристи вече не са това, което бяха и че тези практики по естествени пътища са се поизместили на север. Не че ги няма, но не се създават вече чак толкова проблеми.Във времето назад имаше много оплаквания, коментари, подмятания, подигравки, възмущения, което със сигурност не допринася за високия имидж на курорта. Това не са най-високо платежоспособните туристи, които искаме да докараме. Те идват да пият за без пари, казва Елена Иванова, председател на Съюза на собствените на хотели в курорта. Тя обаче подчертава, че оплаквания през последните 1-2 г. от хора, които не са дошли за алкохола, няма чак толкова. За така наречения балконинг, при който същите алкохолни туристи имаха навика да се опитват да уцелят басейна на хотела със скок, изпълнен от балкона към стаята им, не са чували от \"поне две години\".Според Венцислав Танчев, туроператор, представител на германската \"Алтурс\", и хотелиер, бар кроуловете и всичко свързано с тях, са добре застъпени и в \"Златни пясъци\". Според него това е все още голям проблем, който никак не е отшумял, и той пък гони туристите от третата възраст и семействата с деца, защото почивката е несъвместима с шума.В същото време идващите за алкохолни турове виждат, че в момента няма ред, няма контрол и затова си позволяват подобен начин на държание. Те така не се държат в собствената си страна, но в е пълна анархия, коментира Танчев.Неговата оценка е и че са далеч от истината официалните данни за прогнозирани огромни ръстове на чуждите туристи. Една от причините за това е, че клиентите, които идват със семействата си тук, за да си починат, повече не се връщат след като са делили едни и същи територии с неизтрезняващи хора и шумни цяла нощ заведения. Това се отнася и за хората от третата възраст, които обикновено идват в началото на сезона. Към този ефект пък се добавя това, че според туроператора, отдаващите се на алкохол младежи по българското черноморие вече далеч не са толкова много като преди.Вицепремиерът Валери Симеонов вижда решението в съвместни действия с полицията, която излиза от думите му на практика може да забрани алкохолните турове и да спре шума от заведенията като вземе мерки срещу тях.От гледна точка на бизнеса не това е решението. Да се спрат алкохолните турове е крайна мярка, защото тази клиентела идва и заради това, коментира Танчев. Той напомня, че подобни алкохолни турове не са българско българско ноу хау, характерни са и за дестинации като Палма де Майорка, която също привлича голяма младежка аудитория.Въпросът е, че там зоната, в която са младежите, е разделена от другата със семействата с деца, пояснява туроператорът. Аз адмирирам желанието на държавниците да се въведе някакъв ред, допълва той. Според него решението минава тъкмо през това разделение на зоните и ограничаване на шумовете от заведенията до определен час. За такава мярка не помага поведението на контролиращите, които замерват децибелите при намалена музика, която пак се увеличава след напускането им, посочва Танчев.Не можем да си позволим лукса да загубим тази клиентела, но трябва да й поставим разумни ограничения, подчертава той.Забраната не е решение и от гледна точка на хотелиерите в Слънчев бряг. Елена Иванова напомня, че от Съюза на собствениците отдавна са предложили решение и то е разделянето на зоните за алкохолни и семейни туристи.\"Ако трябва да бъде защитен интересът на хората, които печелят от това, ок, само че не вътре в курорта\", отбелязва тя. Хотелиерите неведнъж са предлагали \"навътре в сушата\" да се обособят терени с помощта на общината и държавата, които да бъдат атракционни тъкмо за тази младежка аудитория.Иванова допълва, че инцидентите с пияни гости на морските курорти не стихват, но проблемът с тях не е в съществуването на тези обиколки по баровете, защото бутилка алкохол може да се купи и от магазина и пиянската вечер може да протече на балкона на хотелската стая.", "date": "21-june-2017", "title": "Решава ли някакъв проблем забраната на алкохолните турове в курортите"}
{"url": "http://www.dnevnik.bg/sviat/2017/06/21/2992996_belgiiskata_prokuratura_opredeli_napadenieto_v/", "text": "Белгийската прокуратура потвърди, че нападението на Централната гара в Брюксел снощи е терористичен удар, предаде БТА. Снощи гарата бе евакуирана, след като човек с колан с експлозиви задейства малък взрив. При инцидента няма пострадали граждани.Нападателят, който е бил прострелян от военен патрул, е починал, съобщи Би Би Си. Белгийските власти на този етап не дават информация за самоличността му.Според местни медии и очевидци мъжът на видима възраст 30-35 години е задействал взривно устройство, поставено в куфар или пояс. Той е задействал устройството, когато военни се опитали да го проверят край железопътен коловоз.Пътниците на гарата в паниката си са се разбягали по релсите, но никой не е пострадал, след като движението на влаковете незабавно е било спряно.Специалисти в областта на тероризма коментират, че това е пореден опит за \"нискобюджетен\" атентат. Властите в Белгия съобщиха, че запазват без промяна равнището на готовност за нов терористичен удар до трета, предпоследна степен.Междувременно българското Министерство на външните работи разпространи препоръки във връзка с инцидента в Брюксел. Ведомството потвърди, че при нападението няма пострадали български граждани.", "date": "21-june-2017", "title": "Белгийската прокуратура определи нападението в Брюксел като терористичен акт"}
{"url": "http://www.dnevnik.bg/sport/2017/06/21/2993027_cska_prizova_fenovete_za_spokoistvie_i_uveri_che/", "text": "\"ЦСКА - София\" призова привържениците си за търпение и спокойствие. Клубът даде да се разбере, че  може да има обратен ефект.Във вторник следобед привърженици на червените заявиха, че се организира пътуване с автобуси и автомобили до швейцарския град, в който е седалището на УЕФА. Целта им била мирен протест след решението клубът да не бъде допуснат до участие в евротурнирите.Изненадващото беше, че информацията за организираното пътуване беше публикувана в официалния сайт на червените. По-късно фенклубът \"Сектор Г\" обяви, че няма нищо общо в инициативата.\"ПФК ЦСКА благодари за изразената готовност да защитите клуба и неговите права в Нион. Ръководството на клуба ви призовава да изчакаме решението на КАС (спортния съд в Лозана) преди предприемането на каквито и да било други действия. Нагнетяването на допълнително напрежение преди решението на съда в Лозана не би донесло позитиви за нашите справедливи искания\", обявиха от клуба.Червените посочиха, че са предприели \"всички необходими законови мерки за защита на легитимното и извоювано на спортния терен право на клуба да участва в Лига Европа през настоящия сезон\". \"Бъдете сигурни, че нашият клуб няма да остане безучастен при каквото и да е развитие на казуса\", добавят от \"Българска армия\".", "date": "21-june-2017", "title": "ЦСКА призова феновете за спокойствие и увери, че защитава интересите си"}
{"url": "http://www.dnevnik.bg/bulgaria/2017/06/21/2992998_bulgarskite_grajdani_da_izbiagvat_jp_garata_v_brjuksel/", "text": "Министерството на външните работи препоръча на българските граждани, пребиваващи в Брюксел, да избягват района на централната жп гара, да следват стриктно препоръките на местните власти, както и да следят информацията в медиите.Препоръките идват след . Централната гара в Брюксел беше евакуирана след съобщения за взрив. Пожарната служба, която отговаря за реагиране в извънредни ситуации, обяви малко след това, че няма пострадали от експлозията.Установено е, че мъж е носил колан с експлозиви. Той е било неутрализиран вътре в гарата. От белгийската прокуратура обявиха рано тази сутрин, че инцидентът може да се разглежда като терористична атака.От външно министерство уточниха, че не разполагат с данни за пострадали българи. Посолството в Брюксел следи развитието на ситуацията и поддържа постоянен контакт с местните власти.Български граждани, които желаят да получат актуална информация или да подадат сигнал за техни близки, могат да го направят на дежурния телефон за спешни случаи на българското посолство в Кралство Белгия - 00 32 473 981 042.", "date": "21-june-2017", "title": "Българските граждани да избягват жп гарата в Брюксел, препоръча външното министерство"}
{"url": "http://www.dnevnik.bg/sviat/2017/06/21/2993005_priblijena_do_isliamska_durjava_grupirovka_vze_za/", "text": "Бунтовници джихадисти, свързани с групировката \"Ислямска държава\", щурмуваха филипинските сили за сигурност в южната част на страната и нахлуха в местно училище, като взеха ученици за заложници, съобщава БТА.В района се чуват постоянни изстрели от огнестрелно оръжие. Все още не се знае колко деца има в училището, тъй като от това ще зависи протичането на полицейската акция.От местната полиция уточниха, че екстремистката групировка \"Мауте\", свързана с \"Ислямска държава\", е нападнала филипинските сили за сигурност на град Марауи на същия остров и на 23 май. Оттогава продължава специализирана операция, която филипинските правителствени сили водят срещу терористите.По данни на генералния щаб на Филипините до момента правителствените войски са унищожили в южната част на страната около 120 джихадисти от \"Мауте\", а са обкръжили още около 100 от тях.", "date": "21-june-2017", "title": "Приближена до \"Ислямска държава\" групировка взе за заложници ученици във Филипините"}
{"url": "http://www.dnevnik.bg/bulgaria/2017/06/21/2993033_avariia_spria_vremenno_stolichnoto_metro_v_chas_pik/", "text": "Столичното метро спря в пиковия час тази сутрин заради авария.Читатели на \"Дневник\" разказаха, че малко след 8.30 часа сутринта пътници са били свалени от влака на станцията на Софийския университет. Първият вагон вече е бил навлязъл в тунела в посока \"Младост\", когато влакът е спрял и хората се престояли вътре няколко минути, преди вратите да бъдат отворени. Очевидци разказаха,ч е е имало смут, тъй като за около пет минути вратите на вагона в тунела са останали затворени.Малко след 9 часа от пресцентъра на Столичната община информираха, че движението е възстановено. \"Поради технически причини на метровлак на метростанция \"Софийски университет Климент Охридски\" беше спряно движението от метростанция \"Сердика\" до \"Стадион Васил Левски\", гласи съобщението, цитирано от агенция \"Фокус\". От общината уточняват, че влаковете са били спрени от 8.38 до 8.52 часа.\"В 8.35 ч. машинистът на влака, пристигнал на станция \"Софийски университет\", е сигнализирал за технически проблем, свързан със спирачките. Пътниците са били свалени от метрото, но 10 минути той не можел да потегли, обясни ръководителят на сектор \"Диспечерски\" в метрото Павел Димов пред \"Дневник\".", "date": "21-june-2017", "title": "Авария спря временно столичното метро в час пик (обновена)"}
{"url": "http://www.dnevnik.bg/sviat/2017/06/21/2992556_supermarketut_na_vuchich_ot_homoseksualen_premier_do/", "text": "Сръбският президент Александър Вучич реши да номинира за премиер Ана Бърнабич, досегашния министър на държавната администрация и местното самоуправление. Той е майстор на маркетинга, оценяват анализатори.Президентът мотивира решението си с квалификацията и личните качества на , но от друга страна постигна и друга маркетингова цел: всички световни и регионални медии подчертаха, че  Сърбия ще има за премиер жена и гей личност.Има няколко причини, поради които Вучич избра варианта експерт за поста премиер, казва за ДВ политическият анализатор Бранко Радун. \"С избора на непартийна личност Вучич избегна многобройни партийни сътресения. Ако беше избрал някого от Сръбската прогресивна партия (СПП), щеше да предизвика недоволство у \"прогресивните\", защото там има хора със свои възгледи и надежди поради партийния си ангажимент. Ако беше избрал (председателя на Социалистическата партия на Сърбия) Ивица Дачич, това отново щеше да предизвика недоволство у \"прогресивните\", защото те смятат, че имат свои добри кадри. Тук, разбира се, е и преценката, че жена с такъв профил би имала далече по-добра комуникация със Запада\", смята Радун.С избора на експерт по известен начин се избягва блокирането на работата от страна на политически кланове, продължава Радун. \"Но ако имате някой, който не е част от политически клан, може да очаквате работата да бъде свършена. Новият премиер ще бъде изправена пред много тежки решения.\" Тук обаче веднага се поставя въпросът: как някой, който е политически аутсайдер, ще има авторитет в правителството? Бранко Радун казва, че Ана Бърнабич ще черпи авторитет от Вучич, но не е прекален оптимист, че ще успее да пречупи евентуална съпротива.\"Защото някои политически кланове, свободно можем да ги наречем \"дълбоката държава\" в Сърбия, а това са структури, които не се променят - военни, икономически, от сферата на сигурността, те се запазват по-продължително и промените начело на правителството често не достигат до тях. Това е вече обичайният начин на функциониране в Сърбия, където някои хора се сменят, но всичко друго остава същото. С помощта на Вучич Ана Бърнабич вероятно ще се опита да промени нещо, някъде може и да успее, но ще бъде ли достатъчно това и как ще погледнат гражданите на това, е вече друга история.\"\"Мисля, че Александър Вучич избра експертно решение, защото по този начин няма опасност някой да го застраши от позицията си премиер\", прави оценка за \"Дойче веле\" главният редактор на вестник \"Данас\" Драголюб Петрович. \"Ана Бърнабич не може да му превземе партията и ще бъде някаква фигура на поста премиер в правителство, което вероятно няма да състави сама.\"От друга страна в правителството около нея ще има опитни политически вълци и тук отново се поставя въпросът за авторитета и как Ана Бърнабич ще се справи в такова обкръжение. Драголюб Петрович подчертава, че това ще бъде трудно. \"Около нея ще има, както казвате, политически вълци, аз бих добавил и мръсни играчи и което е най-важно - кадри, верни преди всичко на Вучич. Опасявам се, че те ще питат повече него, отколкото нея. Това на практика означава, че министрите ще ходят за мнение повече в партията и при президента, отколкото в кабинета на премиера. Не вярвам, че тя ще успее да наложи на министрите някои свои решения.\"В очакване на окончателното решение за номинацията сръбските медии излязоха с бомбастични информации, че СПС ще свали коалицията, ако Ивица Дачич не бъде премиер, подобно недоволство има и у СПП. Бранко Радун смята, че както и да се завъртят нещата, СПП ще бъде недоволна, но според него това няма да бъде някакъв голям проблем. \"Може би ще има краткотрайно недоволство и несъгласие, но не смятам, че това би променило драстично съотношението на силите или би поставило под въпрос авторитета на Вучич. Вучич може да загуби нещо сред консервативната общественост поради сексуалната ориентация на новия премиер, но от друга страна може да получи точки от либералната част на обществото.\"Драголюб Петрович смята, че още преди президентските избори СПС е успяла да спечели важни министерски постове и че Дачич фигурирал тук като резервен вариант. Що се отнася до \"прогресивните\", те са един мозък и едно мнение. Тук досега нямаше особен дисонас. В тази партия няма и много капацитети, които могат да застрашат Вучич. В цялата партия има може би двама-трима. Може да се стигне до някакъв вътрешен сблъсък ако намалее популярността на Вучич, но засега все още сме далече от подобно нещо.\"Независимо дали това се харесва или не, но темата за сексуалната ориентация е неизбежна във всеки разговор за бъдещия премиер. Това се видя и след реакциите в медиите на избора й и от този аспект ходът на Вучич може да се разчете и като добър маркетинг. Александър Вучич е майстор на маркетинга, коментира Петрович. \"Той знае точно какво ще бъде привлекателно за местните медии и какво ще допадне на потенциалните партньори по света. По този начин, с назначаването на ЛГБТ личност за премиер може би иска да покаже твърдата си проевропрейска ориентация. А когато от Русия пристигнат самолетите МиГ, ще ппокаже проруската си ориентация. Това е \"политически супермаркет\" - всяка страна взима това, което ѝ хареса, а тук има голям избор на продукти - от ЛГБТ премиерка до руски МиГ-ове.\" /БТА", "date": "21-june-2017", "title": "Супермаркетът на Вучич: от хомосексуален премиер до руски самолети"}
{"url": "http://www.dnevnik.bg/sport/2017/06/21/2993040_neuspehut_na_voleibolistite_v_svetovnata_liga_bil/", "text": "Липсата на достатъчно увереност е била една от пречките пред националния отбор по волейбол по пътя към финалите в Световната лига според селекционера Пламен Константинов. Българският състав имаше отлични условия да влезе сред шестте най-добри, но .\"Бяхме близо, но се представихме под нивото си в някои мачове, не само срещу Аржентина. Това е свързано с психология и липса на достатъчно увереност. Очевидни са проблемите в играта ни и сме ги анализирали. Знаем в каква посока да вървим в подготовката за европейското първенство\", каза Константинов при завръщането в София.По думите му са се видели проблеми в сервиса, а процентът на първична атака при перфектно посрещане е \"направо нереален\".Константинов посочи, че \"част от състезателите нямат навици да спазват игровата система\". \"Може би им трябва време. Не на последно място добавям и физическото състояние на отбора.\"\"Не можахме да се настроим добре за двубоя с Аржентина и не го изиграхме добре. Сякаш не дадохме всичко от себе си и чакахме аржентинците сами да загубят. Аз обаче знаех, че пред собствена публика те ще са пределно мотивирани\", каза селекционерът.По думите му е нормално след загуба да има критики. \"Трябва обаче да си пазим волейболистите, защото именно те ни държат в елита. Има момчета, на които критиките им се отразяват и не играят с необходимото желание. Изключвам треньорите - нас нека ни критикуват.\"Той заяви, че класирането за финалите в Световната лига не е било отписвано. \"Искахме да се класираме, въпреки че знаехме, че това ще ни усложни програмата\", коментира Константинов.Следващата цел, която е и основна за сезона, е европейското в Полша в края на август. Константинов каза, че Боян Йорданов ще се присъедини към отбора, като ще се говори и с бившия капитан Тодор Алексиев.", "date": "21-june-2017", "title": "Неуспехът на волейболистите в Световната лига бил свързан с \"психология и липса на увереност\""}
{"url": "http://www.dnevnik.bg/tehnologii/2017/06/21/2993085_bulgarite_sa_purvi_v_centralna_i_iztochna_evropa_po/", "text": "Българските потребители заемат първо място сред 12 европейски страни от Централна и Източна Европа, както и Скандинавския регион, по използването на определени функции на своите смартфони като селфи снимки, споделяне на заснетото съдържание в социалните мрежи и слушане онлайн на музика. Това сочат данните на Huawei Summer Barometer 2017 - международно изследване, проведено през май месец сред 6023 души на възраст между 18 и 45 години, които имат или са използвали смартфон през последните 24 месеца.Целта на проучването е била да разбере какви са основните функции, които потребителите ползват на своите телефони и за какво ще използват устройствата си през предстоящите летни месеци и планирани почивки.84% от участващите в изследването българи са споделили, че това лято ще правят селфи снимки и ще споделят снимки и видеа в социалните мрежи, с което заемаме първото място в класацията, изпреварвайки Румъния, Сърбия, Гърция, Унгария, Полша и четирите скандинавски страни.Също така е най-висок делът и на европейските потребители от България (72%), които ще слушат музика онлайн по време на лятната почивка, изпреварвайки с 5 до 7 процента Сърбия и Румъния. 88% от българите ще използват устройствата си и за навигация през лятото, заемайки второ място в Европа след Сърбия.За българите е много важно да имат достатъчно налично свободно пространство в телефоните си и дълъг живот на батерията, като на това мнение са 88% от тях при средно 83% за Европа. Животът на батерията е от много важно значение за смартфоните за 33% от българите при средно 19% за жителите на Стария континент.В демографски план мъжете преобладават над жените в използването на повечето технически функции на смартфон устройствата. Интересно е да се отбележи, че въпреки превеса на мъжете в намеренията за използване на селфи стикове през лятото, то жените са тези, които не се притесняват да ги използват наистина, за разлика от мъжете.63% от българките свалят музика на своите мобилни устройства предварително преди своята почивка при 48% за мъжете. Любопитна подробност е, че 90% от жените използват навигация на своите смартфони, докато мъжете са по-оправни в резервациите през телефона.Сравнително нисък е делът на използваните външни батерии или допълнителни зарядни устройства от българските мъже и жени - под 40%. 91% от хората на възраст между 35 и 45 години споделят, че дългият живот на батерията е от изключителна важност, 80% от тези на възраст между 18 и 24 години имат нужда от голям капацитет на паметта, а 77% от същата възрастова група търсят и камери с високо качество.", "date": "21-june-2017", "title": "Българите са първи в Централна и Източна Европа по правене на селфита, сочи проучване"}
{"url": "http://www.dnevnik.bg/razvlechenie/2017/06/21/2993075_daniel_dei-ljuis_prekrati_aktyorskata_si_kariera/", "text": "Трикратният носител на наградата \"Оскар\" Даниел Дей-Люис прекратява актьорската си кариера, съобщи негова говорителка. С това тя сложи край на догадките за плановете на единственият актьор в историята, печелил престижната награда за американската академия за киноизкуство три пъти в категорията за водеща мъжка роля - във филмите , \"Ще се лее кръв\" (2007) и \"Левият ми крак (1989 г.).Лесли Дарт не даде обяснение за оттеглянето, освен че това е личен въпрос.\"Даниел Дей-Люис повече няма за работи като актьор. Той е изключително благодарен на всички колеги и на публиката за изминалите години\", добави тя. Дарт уточни, че няма да има повече съобщения и коментари по въпроса.Британецът навърши 60 години през април, а на 25 декември се очаква да излезе последният филм с негово участие - Phantom Thread (работно заглавие) на Пол Томас Андерсън, разказващ за света на модата в Лондон през 50-те години.Във филмографията на Дей-Люис има множество забележителни заглавия, включително \"Бандите на Ню Йорк\" и \"Линкълн\". Актьорът е с двойно британско-ирландско гражданство и през 1993 г. направи запомняща се роля във \"В името на Отца\", където игра млад ирландец, несправедливо обвинен за атентат на ИРА.", "date": "21-june-2017", "title": "Даниел Дей-Люис прекрати актьорската си кариера"}
{"url": "http://www.dnevnik.bg/sviat/2017/06/21/2993081_rosatom_svetovnoto_tursene_na_novi_aec_riazko_namalia/", "text": "Световният пазар за новия ядрени централи рязко се сви и след като изпълни възложените му поръчки руският ядрен холдинг \"Росатом\" може да остане без обекти за строителство в чужбина.Това заяви Вячеслав Першуков, зам.-генерален директор на корпорацията, цитиран от \"Интерфакс\".На форума \"Технопром 2017\" в Новосибирск той обясни, че възможностите за изграждане на нови големи АЕЦ зад граница са практически изчерпани. \"Виждаме, че пазарът се свива и за устойчиво развитие на корпорацията, за изпълнението на плановете за около 40% EBITDA към 2030 г. сме длъжни да печелим извън пазара на ядрените технологии. Това е. Иначе не става.\"Першуков поясни: \"Средният портфейл с поръчки е огромен - 130 млрд. долара, но вече трудно си представяме къде още можем да намерим поръчка за атомна електроцентрала.\"По думите му \"Росатом\" преминава към операционно обслужване на тази АЕЦ, като доставя гориво и ги ремонтира, но това не е достатъчно за развитието на холдинга.До 2020-2025 година все още ще можем да намерим купувачи и възложители на традиционния ни продукт, но след това ще бъде сложно, каза Першуков. От друга страна, \"интересът на островни държави към плаващи ядрени централи е огромен\" и \"Росатом\" излиза на този пазар.По данни на МАГАТЕ в момента се строят 60 реактора и работят 449 в 30 държави по света. Но след аварията във Фукушима много страни започнаха бързо да се отказват от ядрената енергия - Германия, Тайван и Швейцария са последните примери и дори силно зависимата от АЕЦ Франция намалява дела на тази енергия. Китай остава най-големият пазар и до 2026 г. планира да утрои мощността на своите ядрени централи до 100 гигавата.В Турция за първата в страната АЕЦ \"Росатом\" започва да работи с трима частни партньори - Cengiz Holding, Kolin Insaat и Kalyon Insaat.  Проектът в Аккую се оценява на 22 млрд. долара, но не се съобщава какъв дял са поели турските партньори. Междуправителственото споразумение от 2010 г. определя \"Росатом\" да контролира 51% от проекта и компанията години наред търсеше инвеститор.Сделката бе подписана в Москва на форума \"Атомекспо\" и тя е първата по привличане в проект на корпорацията на голям частен инвеститор, обяви Анастасия Зотеева, генерален директор на \"Росатом енерго интернешънъл\".Трите турски компании заемат около 30% от пазара на едро на енергия в Турция и се занимават с доставка и разпределение. Cengiz Holding вече строи хидротехническите съоръжения за АЕЦ \"Аккую\" в Южна Турция. Неотдавна \"Росатом\" получи лиценз за експлоатация на четирите 1200-мегаватови блока за срок от 49 години. Реалното им изграждане обаче може да започне най-рано през 2018 г. с получаване на строително разрешително. Турската страна много иска първият реактор да заработи през 2023 г. в чест на 100-годишнината от основаването на Турската република.Междувременно \"Росатом\" навлиза в сектори като производство на литиево-йонни батерии, малки водноелектрически централи, ветропаркове, ядрена медицина, научни центрове за ядрени изследвания, оборудване на петролно-газовата индустрия, композитни материали и др. Стратегията на холдинга е до 2030 г. тези нетрадиционни засега дейности да носят не по-малко от 30% от общите приходи.", "date": "21-june-2017", "title": "\"Росатом\": Световното търсене на нови АЕЦ рязко намаля"}
{"url": "http://www.dnevnik.bg/bulgaria/2017/06/21/2993042_zaharieva_prizova_makedoniia_da_spre_s_izkazvaniiata/", "text": "По време на срещата между премиера Бойко Борисов и македонския му колега Зоран Заев е бил отправен призив западната ни съседка да спре с \"непремерените изказвания, които уронват престижа на България\" пред международните организации. Това обяви министърът на външните работи Екатерина Захариева пред БНТ.Тя добави, че е получила заявка от македонските си колеги, че започва нов етап от отношенията между двете страни, който ще бъде различен от този в последните десетилетия. Захариева припомни, че години наред е насаждана антибългарска политика в Македония и е време на това да се сложи край.Вчера Борисов и Заев се разбраха  за честването на Илинденско-Преображенското въстание в Македония на 2 август. Подобно споразумение се обсъжда на експертно ниво още от миналата година, уточни Захариева, като добави, че и двете страни нямат интерес договорът да се бави, но е важно и как ще се прилага.Външният министър каза още, че България ще подкрепя Македония за влизането ѝ в Европейския съюз. Според нея в последно време западната ни съседка е \"загърбила тесния национализъм и се е отворила към европейско бъдеще\". Имало обаче още много работа да се свърши.Захариева добави, че са обсъдени два основни приоритета в отношенията между двете страни. Единият е транспортният коридор, който свързва Черно море с Италия, като преминава през Македония и Албания. За него ще се търси външно финансиране. Другия приоритет е енергетиката, тъй като България един от най-големите износители на електрическа енергия към Македония.Външният министър изрази задоволството си от . Тя беше препитана вчера в Европейския парламент, като според Захариева се е представила \"чудесно и брилянтно\". По думите ѝ всички политически семейства в европарламента са останали с позитивни впечатления от Габриел.", "date": "21-june-2017", "title": "Захариева призова Македония да спре с изказванията, уронващи престижа на България"}
{"url": "http://www.dnevnik.bg/sport/2017/06/21/2992993_aleksandur_vezenkov_-_kum_drafta_v_nba_i_obratno_v/", "text": "В четвъртък сутрин ще се състои драфтът в Националната баскетболна асоциация (НБА). За пръв път от 2008 г. в него ще има български участник. След като през 2015 и 2016 г. оттегли името си, Александър Везенков ще се възползва от третата и последна година, в която има право да се включи., че иска да остане поне още един сезон в настоящия си отбор. Той се надява да бъде избран в драфта и върнат в Испания (т.нар. драфт-енд-сташ), за да продължи да се развива, преди да бъде готов за лигата на извънземните.Точно това най-вероятно ще се случи.Везенков, който ще навърши 22 години през август, е 206-сантиметров играч с впечатляваща стрелба от далечно разстояние.Българският национал е сред най-добрите играчи на своята възраст в Европа и много отбори в НБА биха се възползвали от качествата му по периметъра като комбо крило и количеството тройки, които може да осигури.Както и самият той обаче разбира, трябва да развие много елементи в играта си и да се подобри физически, ако иска да бъде фактор в лигата, а не просто играч за пет минути на мач.\"Моят агент говори по въпроса (с драфта), но аз съм изцяло фокусиран върху \"Барселона\" и там искам да остана и да се подобрявам като състезател. Дай Боже, някой отбор да ме избере и да ме остави в Европа да се развивам\", каза Везенков в началото на месеца.Специалистите прогнозират, че Везенков ще бъде избран в края на втория кръг на драфта - между 50-о и 60-о място. Очакваните кандидати да селектират българина са \"Вашингтон уизърдс\" (№52), \"Бостън селтикс\" (№53 и №56), \"Финикс сънс\" (№54) и \"Бруклин нетс\" (№57). \"По време на дългата серия от загуби на \"Нетс\" гледах няколко мача на \"Барселона\", само за да видя Везенков\", пише Чарлз Маниего от thebrooklyngame.com. Той отчита, че българинът притежава изключителна стрелба, разчита добре играта и благодарение на ръста си може да бъде много ефективен на заслон и контразаслон.През изминалия сезон Везенков изигра 62 мача за \"Барселона\" в испанското първенство и Евролигата, като записа 8.1 точки и 3.1 борби при 54.7% успеваемост в стрелбата от игра, включително 41% от зоната за три точки.\"Българското крило имаше солидна роля в своя отбор. Той е зашеметяващ стрелец, способен да изстрелва топката бързо от всяка позиция. Движи се много добре без топка и има отлична постановка на стрелбата, с чудесна работа с краката и ритъм. Има много бърза и мека лява ръка. Голям е и може да бъде страхотен като пик-ен-поп четворка от резервната скамейка\", допълва Маниего.Според него Везенков има \"отлично чувство към играта, разбира своята роля и умее да се позиционира добре в двата края на игрището\".Във Финикс също считат българина за добро попълнение към състава на месния \"Сънс\". \"Левичарят наистина умее да стреля добре и притежава една от най-бързите стрелби в тазгодишния клас. Лесно можем да си го представим да бележи тройки от всяка позиция при наличието на обичащ да пробива пойнт гард като Ерик Белдсоу или, ако \"слънцата\" имат късмет в драфта, плеймейкър, който умее да създава стрелби за съотборниците си\", написа преди време Келън Олсън от arizonasports.com.И той oбаче е на мнение, че още една или две години в Европа биха били най-доброто решение за Везенков. \"Той е отлична драфт-енд-сташ опция на своята позиция, особено при голямата нужда от добро стрелци във \"Финикс\", допълва Олсън.Все пак е малко вероятно точно \"слънцата\" да се спрат на българина. \"Вашингтон\" и \"Бруклин\" изглеждат най-логичните опции.Главната причина, поради която все още е рано Везенков да се насочва към НБА, е липсата на атлетизъм. Той не разполага с бързина, а на този етап не е достатъчно здрав, за да бъде физически конкурентен в най-добрата баскетболна лига.Освен трудностите в защита, които му създават липсата на достатъчно бързина и сила, другият проблем е, че го правят твърде еднообразен в атака. Българинът няма други варианти освен стрелбата от средна и далечна дистанция, тъй като не може да пробива и отстъпва физически под коша. \"Като цяло Везенков е изключителен стрелец, но може би трябва да разнообрази играта си в нападение. Освен това той не е най-добрият атлет. Това ще затруднява играта му както в нападение, така и в защита\", пише Чарлз Маниего. Според него недостатъчният атлетизъм \"може да се окаже разликата между това българинът да бъде перспективен играч и да се превърне в международна суперзвезда\".\"Везенков има това, което аз наричам \"тежки крака\" в защита. Това го прави мишена за атаката на другите отбори, те често правят заслон през него. Освен това не е достатъчно отскоклив, което ще навреди на добрите му показатели при борбите. Но той разбира отлично позиционирането, така че може би представянето му в защита няма да бъде пълна трагедия\", завършва Маниего.", "date": "21-june-2017", "title": "Александър Везенков - към драфта в НБА и обратно в \"Барселона\""}
{"url": "http://www.dnevnik.bg/politika/2017/06/21/2993107_bsp_obvini_rukovodstvoto_na_parlamenta_che_ne/", "text": "БСП обвини ръководството на парламента, че не вкарва в дневния ред за обсъждане и гласуване законопроекти, внесени от опозицията. Заради това социалистите няма да участват в заседанията на председателския съвет на Народното събрание, където се обсъжда дневният ред, обяви лидерът Корнелия Нинова.Парламентарната група на \"БСП за България\" е събрала необходимите подписи, за да поиска извънредни заседания на парламентарните комисии.\"Проявявате двойни стандарти, г-н председател\", обяви още Нинова и даде пример с това, че се обсъждат законопроекти, внесени от ГЕРБ или от Министерския съвет.", "date": "21-june-2017", "title": "БСП обвини ръководството на парламента, че не придвижва законопроектите на опозицията"}
{"url": "http://www.dnevnik.bg/politika/2017/06/21/2993074_tatiana_doncheva_borisov_triabva_da_osuznae_i_iniciira/", "text": "Министър-председателят Бойко Борисов трябва да осъзнае необходимостта от съдебна реформа и да я инициира – това мнение изрази в студиото на Би Ти Ви тази сутрин Татяна Дончева, лидер на \"Движение 21\", което на парламентарните избори се яви в коалиция с АБВ и получи 1.59%. Според нея е необходима промяна в Конституцията, с която прокуратурата да бъде извадена от съдебната система.\"Аз смятам, че самият Бойко Борисов трябва да разбере, че независимо дали си разваля отношенията с Цацаров или не, този дебат за това как трбябва да изглежда системата трябва да бъде започнат\", заяви Дончева. \"За такава промяна се иска политическо съгласие и политическа воля\", добави тя. Според нея вицепремиерът по правосъдната реформа Екатерина Захариева и правосъдният министър Цецка Цачева \"нямат капацитет да се включат в дискусията\". \"Но Цецка Цачева, според мястото, което заема, трябва да бъде приобщена. То, капацитетът не идва от това, че си министър, столът не ти дава повече мозък и повече визия. Столът нищо не ти дава. (...) Така че с Цецка Цачева няма визия за реформа\", заяви лидерът на \"Движение 21\".\"Без да се раздели прокуратурата от съдебната система, няма как да стане. (...) Не става въпрос дали Сотир Цацаров е проблем. Проблемът се появи още с приемането на Конституцията през '91 г. И всички главни прокурори, независимо кой е бил по-възпитан, кой е бил по-остър... това винаги се е проявявало, за такава промяна се иска наистина политическо съгласие и политическа воля\", заяви тя.\"При всички случаиот тези конституционни промени. Те трябва да бъдат подготвени\", смята Дончева. По думите ѝ в момента системата е изцяло подчинена на фигурата на главния прокурор. \"тя е до такава степен подчинена, че може да стане така, че главният прокурор може да диктува съдебни решения. Смятам, че съдиите му дадоха отпор\", заяви Дончева.Тя посочи, че последните промени, свързани с реформата в съдебната система, не са лоши и посочи прекия избор на членове на Висшия съдебен съвет като стъпка, която намалява възможностите за манипулации. Дончева даде пример с  в бъдещия ВСС, което по думите ѝ показва желание за изчистване на системата и вкарване на сериозни хора в нея, \"а не прислужници\". Добави, че именно благодарение на прекия избор и масовото гласуване кандидати не са получили желания брой гласове.Лидерът на \"Движение 21\" изтъкна, че,с критично, но спокойно говорене, а не с нападки. \"Вместо да се замерят с плювни в медиите на Пеевски, да се започне дискусия в юридическите среди като се привлекат и университетските среди и прокурори\", смята тя.Дончева коментира и темата за развитите болтове на автомобила на НСО, който ползваше председателят на Върховния касационен съд Лозан Панов. Вчера  по случая като посочи експертно решение, според което . \"Ако това е така, което твърдят експертите, ние просто във всеки един момент може да катастрофираме от развити болтове\", каза тя и изрази мнение, че експертът от фирмата, обслужвала автомобила, който е дал заключението трябва да бъде уволнен. \"Каква по-голяма антиреклама за фирмата, която представляваш, от това да напишеш такова заключение\", смята тя. Дончева определи обяснението като смешно и несериозно. \"Нали колите НСО са на специален режим? Те излизат от гаража и минават проверка. Не е сериозно\", коментира тя.", "date": "21-june-2017", "title": "Татяна Дончева: Борисов трябва да осъзнае и инициира съдебна реформа"}
{"url": "http://www.dnevnik.bg/sviat/2017/06/21/2993120_kraliat_na_sauditska_arabiia_izdigna_sina_si_-/", "text": "Кралят на Саудитска Арабия смени престолонаследника, издигайки на тази позиция собствения си син Мохамед бин Салман бин Абдул Азиз ас Сауд. Бин Салман измести досегашния наследник – братовчед сибин Абдул Азиз ас Сауд, който бе син на предишния крал.31-годишният  беше назначен също за първи заместник министър-председател и запазва поста на министър на отбраната, показва кралският указ, цитирана от саудитската информация агенция SPA и \"Ройтерс\". беше свален също от позицията на министър на вътрешните работи. Той ръководеше и борбата с тероризма от години, като в годините между 2003 и 2006 г. се бореше с \"Ал Кайда\" и бе одобряван от Вашингтон. Сега той губи всичките си постове.Макар че издигането на  бе очаквано в близките на краля кръгове, е изненадващо, че то бе обявено в момент на ескалация на и Иран и по време на въздушни удари в. се издигна бързо и ръководеше икономическите реформи, които целяха да намалят зависимостта на кралството от износа на петрол. Сега той ще може да ускори , сред които е и частичната приватизация на държавната петролна компания Aramco.\"Промяната е силен тласък за програмата за  \"Визия 2030\" и цялото изместване на парадигмата, през което минава Саудитска Арабия и чийто архитект е принц Мохамед бин Салман, коментира директорът на Центъра за изследване на Залива Джон Сфакианакис.Решението на краля цели да уреди категорично реда на наследяване, за да се избегне борба за власт между сина му и , коментира преподавателят по Близкоизточни науки в \"Принстън\" Бърнард Хейкъл. \"Очевидно това е преход, който се случи гладко и безкръвно.\"Преди две години и половина Рияд изненада света, започвайки , орязвайки щедрите държавни субсидии за бизнес и предлагайки частична приватизация на Aramco.След като баща му  стана крал през януари 2015 г., принц Мохамед се издигна във властта, а през изминалата година започна да си изгражда имидж, давайки интервюта на западни медии. За много саудитци персоната му е неделима от реформите – снимките му са по билборди, коли на прозорци и стени из цялата държава. е министър на отбраната, което означава, че организира един от най-големите оръжейни бюджети в света. Той ръководи и Съвета за икономически дейности и развитие и е част от управленския борд на Aramco.", "date": "21-june-2017", "title": "Кралят на Саудитска Арабия издигна сина си - реформатор, за престолонаследник"}
{"url": "http://www.dnevnik.bg/detski_dnevnik/2017/06/21/2993121_spinerite_moje_da_sa_opasni_za_decata_predupredi/", "text": "В трети държави са установени модели спинери с наднормено съдържание на олово и живак. За това предупреждава Държавната агенция за метрологичен и технически надзор (ДАМТН), която е започнала извънредна проверка на предлаганите на българския пазар спинери, които са едновременно антистрес продукти, но и детски играчки.Заради игровите си функции спинерите трябва да отговарят и на изискванията на Наредбата за съществени изисквания и оценяване съответствието на играчките.В хода на инспекциите ще бъдат взети продукти, които ще бъдат подложени на допълнителни изпитвания. Агенцията предупреждава потребителите, че съществува опасност от нараняване на откритите части на тялото при игра; продуктът изисква добра координация; не е подходящ за деца под 3-годишна възраст. Някои модели имат електрическа функция, захранвана с батерии тип бутон или R1, които не трябва да са достъпни без инструмент или с две независими движения.", "date": "21-june-2017", "title": "Спинерите може да са опасни за децата, предупреди регулатор"}
{"url": "http://www.dnevnik.bg/biznes/2017/06/21/2988992_kakvo_ne_moje_da_znaete_za_sofiiski_imoti/", "text": "В общинското дружество \"Софийски имоти\" се работи напълно прозрачно. Поне такова мнение изказва пред \"Дневник\" изпълнителният директор на \"Софийски имоти\" Анастас Тодоров. Според него съмненията за злоупотреби в общинското дружество са се \"насложили с времето и много трудно ще се отмият\". Същевременно последният актуален списък с имотите на дружеството е отпреди 14 години, списъците с наематели не са публични, цените им са тайна, а оценките им се правят от лица с договори към Столичната община.Самите договори също не са публични.Не може да се каже наизуст с колкото точно имоти разполага \"Софийски имоти\", казва Анастас Тодоров. Вместо това той препрати към списъка на имотите в устава на общинското дружество, където \"са описани много точно по местоположение, стойност и брой\". Според този списък дружеството е собственик на 531 имота - апартаменти, парцели, офиси, гаражи. Той обаче е от 2003 г. Оттогава дружеството е продало някаква част от собствеността си, а през 2014 г. в него са вкарани 26 имота от цяла България. Неактуалността на този единствен публичен списък прави невъзможна проверката на дейността на \"Софийски имоти\" за последните 14 години.Пазарните оценки на имотите, които варират от 4 лева до 4 милиона лева, също не са актуални. Самият устав обаче е актуализиран от Столичния общински съвет през 2016 г., но само за да се продължат мандатите на двама от директорите - Полина Витанова и Димитър Бориславов.Актуална информация липсва на сайта на дружеството, както и на сайтовете на Столичната община и Столичния общински съвет. В сградата на \"Софийски имоти\" на улица \"Генерал Гурко\" 12 се помещава и друго дружество, собственост на Столичната община - \"Лабело\". То няма реална собственост освен трето дружество - \"Заводпроект\", което пък също разполага с имоти, които продава и отдава под наем. Списък на тази собственост обаче няма никъде. Преди месец общинските съветници Иво Божков и Марта Георгиева (и двамата от ДСБ) поискаха списък с точни адреси на имотите на \"Заводпроект\", наемателите и цените им. Получиха само 28 точки, в който се упоменават площта на имотите и улиците, на които се намират - без конкретните номера.По думите на Анастас Тодоров \"Софийски имоти\" разполага със списък на наемателите си, но няма закон, който да поставя условия той да бъде публичен. Според него фактът, че \"Софийски имоти\" \"оперира\" с лични данни, не означава, че трябва да се влиза в противоречие със закона, който се грижи за опазването им - Закона за личните данни.Понякога само име и фамилия са достатъчни. Преди месец журналистически разследвания доказаха, че българският кандидат за еврокомисар Мария Габриел е била наемател на общински апартамент, собственост на \"Заводпроект\". През 2014 г. Габриел казва пред журналиста Калин Първанов, че е ползвала имота, за да си \"стокира част от нещата\" от 2010 до 2013 г. Според неофициален списък, с който \"Бивол\" разполага, наемател на \"Заводпроект\" е бил и Калин Диков, брат на бившия главен архитект на София Петър Диков.Дъщерните дружества на \"Софийски имоти\" - \"Лабело\" и \"Заводпроект\", от 2009 г. са имали едни и същи управители. По думите на Анастас Тодоров дружеството набира служители чрез сайт за обяви за работа. \"Не признавам такива, ти си ми приятел, ти не си ми приятел\", казва той.Тодор е назначил и настоящия директор на \"Заводпроект\" – Асен Дерменджиев, през 2015 г. Дерменджиев е бивш служител на Държавната агенция \"Автомобилна администрация\". През 2011 г. е взел изпит за ръководител на дирекция \"Международни превози, се вижда от сайта на агенцията. В същата настоящият директор на \"Софийски имоти\" Анастас Тодоров е бил зам.-директор.Според Анастас Тодоров \"Софийски имоти\" контролира дъщерните си дружества толкова, колкото му позволява Търговският закон – регулярни мониторинги. Според него изводът от тях е, че \"Заводпроект\" се управлява добре. Тези проверки обаче също не са достъпни.Финансовите резултати на трите дружества попадат в годишните финансови отчети на \"Софийски имоти\", които се разглеждат от Столичния общински съвет, като според Тодоров \"информацията е напълно достъпна\". Нито един от отчетите на дружеството, които общинският съвет е гласувал от 2003 до 2016 г., не са качени на сайта на Столичната община. Финансовите отчети на \"Софийски имоти\" са достъпни в Търговски регистър, но последният е от 2015 г., качен през юли 2016 г. Според него през 2015 г. дружеството е било с 886 хил. лева на печалба при приходи 4.9 млн. лева.Последният финансов отчет на \"Заводпроект\" е от 2014 г., като е качен в Агенцията по вписванията през май 2015 г. Този на \"Лабело\" също е оттогава, като в него се казва, че през годината \"дружеството не е генерирало никакви приходи\". За същият период \"Заводпроект\" има реализирани почти 600 хил. лв., а печалбата, след приспадането на разходите, е 187 хил. лева.Изпълнителният директор на \"Софийски имоти\" обявява апартаментите и офисите, които ще отдаде под наем на своя сайт, в два национални ежедневника и сайт за имоти. Ако пък дават под наем някой от гаражите, \"наши служители отиват и разлепят обяви в районите на тези гаражи\", казва Тодоров, като описва процедурата като \"напълно прозрачна\". По думите му 98% от собствеността на дружеството е отдадена под наем.Решенията за отдаване под наем се взимат от съвета на директорите, като срокът е 3 години. В случай че времето за отдаване ще е по-дълго, от дружеството искат разрешение от Столичния общински съвет.Преди да бъде обявен за отдаване под наем, за всеки имоти се изготвя \"актуална пазарна оценка според района, в който се намира\", казва Тодоров. Тези оценки се правят от оценители, които са сключили рамков договор със Столичната община. Този списък е публичен и може да се види на сайта на община. В него се посочват 70 имена на дружества и еднолични оценители. Посочени са сроковете на договорите, техния номер, но самите документи, в които би трябвало да пише условията - сумата, която общината плаща и за каква дейност, не могат да бъдат намерени.Цената, за която е бил отдаден под наем всеки имот в предишните години, също не може да бъде намерена. \"Не е редно някой да знае колко е бил наемът на конкретен имот досега, защото ще му даде погрешна изходна гледна точка\", обяснява финансовият директор на дружеството.Изпълнителният директор на дружеството казва с \"чиста съвест\", че нито един от апартаментите и офисите, собственост на \"Софийски имоти\", не е обзаведен.\"Наемателят го взима на латекс и в състоянието, оставено от предишния наемател. Няма оборудване, дори кухненско. На голи стени са\", казва Тодоров.", "date": "21-june-2017", "title": "Какво не може да знаете за \"Софийски имоти\""}
{"url": "http://www.dnevnik.bg/politika/2017/06/21/2993119_prokuraturata_obvini_bivshiia_shef_na_putnata_agenciia/", "text": "Прокуратурата обвини бившият шеф на Агенция \"Пътна инфраструктура\" Лазар Лазаров за безстопанственост, от която са настъпили щети за повече от 41 мнл. лева. Разследването се води от специализираното звено \"Антикорупция\" и е започнало през септември 2016 година. То е за договори сключени за строежа на магистрала \"Марица\".В началото на април от държавното обвинение съобщиха, че по сигнал на ОЛАФ и на двама български депутати проверяват за нередности за стойност над 50 млн. лв., свързани със строителството на магистралата. Тогава ДАНС направи две акции в агенцията.Става въпрос за отсечка от 31 километра, които е трябвало да бъдат изградени от италианската компания Кооперативно дружество \" Чи Ем Чи Ди Равена\". Стойността на сключения договор през 2011 година е бил за 133 млн. (в съобщението на прокуратурата не се уточнява в каква валута), а участъкът е трябвало да бъде изграден за 25 месеца\"По първоначалния договор строително–монтажните работи е трябвало да приключат през есента на 2013 г., но това не се е случило. Причина за това е, че според изпълнителя \"Чи Ем Чи Ди Равена\" през зимата на 2013 и пролетта на 2014 г. е имало много дъжд, сняг и т.нар. форсмажорни обстоятелства, които са довели до преовлажняване на почвите, поради което е необходима \"стабилизация\" на тези почви, преди да се изгради същинското съоръжение - пътят. Касае се за отсечка с дължина 1760 метра, не за целия участък\", пише в съобщението на държавното обвинение. собственик бившият член на ръководството на БСП Георги Гергов на 30 юни 2015 г. Договорът, сключен с тях, е с три подобекта и е на стойност над 40 млн. лева. След като стана известно, че прокуратурата води разследване, Гергов съобщи, че Според прокуратурата в периода август 2014 - юни 2015 година Лазар Лазаров умишлено не положил достатъчно грижи за ръководенето и управлението на имуществото на АПИ. Това се изразявало във факта, че той не е проверил дали предвидените строително-монтажни работи за новата поръчка не са били включени в предишната, спечелена от италианската компания. \"Освен това не поискал от специализирана дирекция в АПИ обосновка на реалната необходимост от различните видове строително-монтажни работи, предмет на обществената поръчка, и разчети как е формирана прогнозната й стойност от 42 987 400 лева без ДДС\", пишат от държавното обвинение. Въпреки това Лазаров сключил договора с \"Пътища Пловдив\" АД.Впоследствие АПИ изплаща на \"Пътища Пловдив\" АД над 4.6 млн. лв за направата на дренажни матраци на подобект 2, въпреки че направата им е била ненужна. Над 30 млн. лева за строителство на обект, който е бил част от договора с италианската компания и още над 6.4 млн. лв. за доставка и изграждане.", "date": "21-june-2017", "title": "Прокуратурата обвини бившия шеф на пътната агенция Лазаров за щети за над 40 млн. лв."}
{"url": "http://www.dnevnik.bg/biznes/2017/06/21/2993133_razhodite_za_trud_sa_narasnali_s_10_za_godina_v/", "text": "През първото тримесечие на 2017 г. общите разходи на работодателите за един отработен час от наетите от тях нарастват с 10.1% спрямо същия период на миналата година, сочат предварителните данни на Националния статистически институт.Увеличението в индустрията е с 10.5%, в услугите - с 10.6%, и в строителството - с 5.8%.По икономически дейности през първото тримесечие на 2017 г. най-висок годишен ръст на общите разходи за труд е регистриран в икономическите сектори \"Операции с недвижими имоти\" - с 15.2%, \"Професионални дейности и научни изследвания\" - с 13.3%, \"Търговия; ремонт на автомобили и мотоциклети\" и \"Доставяне на води; канализационни услуги, управление на отпадъци и възстановяване\" - по 12.3%.Най-слабо нарастват общите разходи за труд в хотелиерството и ресторантьорството - с 1.6%, в културата, спорта и развлеченията - с 3.8%, и в строителството - с 5.8%.Разходите за заплати за година нарастват с 9.9%, а другите разходи (социални плащания, болнични, осигуровки) - с 11.2%. По икономически сектори изменението на разходите за възнаграждения спрямо същия период на предходната година варира от 1.4% в туризма до 15.4% при брокерите на имоти. ", "date": "21-june-2017", "title": "Разходите за труд са нараснали с 10% за година, в туризма - с под 2%"}
{"url": "http://www.dnevnik.bg/v_pamet/2017/06/21/2993180_pochina_chlenut_na_sujuza_na_izdatelite_v_bulgariia/", "text": "Бизнесменът Николай Йонков почина на 58-годишна възраст след тежко боледуване. Той ще бъде погребан днес, като поклонението преди това ще е в църквата \"Свето Възнесение Господне\" в Шумен.Николай Йонков е основател и собственик на сайта Topnovini.bg. Той притежаваше грандхотел \"Шумен\", грандхотел \"Рига\" в Русе и хотел \"Мадара\". Преди това Йонков основава и \"ТОП телевизия\", която просъществува до 2004 г.Той е един от членовете на Съюза на издателите в България.Николай Йонков е носител на множество престижни отличия в сферата на хотелиерството и ресторантьорството.", "date": "21-june-2017", "title": "Почина членът на Съюза на издателите в България Николай Йонков"}
{"url": "http://www.dnevnik.bg/politika/2017/06/21/2993117_edinodushno_parlamentut_prie_na_purvo_chetene/", "text": "Единодушно парламентът прие на първо четене законови промени, според които минималната пенсия за осигурителен стаж у нас от 1 юли ще стане 180 лв., а от 1 октомври - 200 лв. Поправките бяха одобрени със 187 гласа \"за\" и ще бъдат гласувани на второ четене следващата седмица.В момента минималната пенсия за осигурителен стаж е 161 лв., а към април т.г. такава получават над 500 хил. души. В мотивите на законопроекта е записано, че за увеличението през 2017 г. ще бъдат необходими 100 млн. лв., а догодина - 280 млн. лв.Увеличението на пенсиите бе един от въпросите, по които коалиционните партньори от ГЕРБ и \"Обединените патриоти\" спореха при формирането на кабинета през април т.г. Националистите настояваха минималната пенсия да стане 300 лв. Днес \"патриотите\" заявиха, че имат само 27 народни представители и няма как да прокарат такова решение. Социалистите обещаха да внесат предложение, според което минималната пенсия за осигурителен стаж да стане 300 лв.Депутатите от \"БСП за България\" отново поискаха. Според левицата не е справедливо минималната пенсия да става 200 лв., а сегашните пенсии от 200-210 лв. да не бъдат увеличавани. По данни на Националния осигурителен институт (НОИ) .", "date": "21-june-2017", "title": "Единодушно парламентът прие на първо четене минималната пенсия да стане 180 лв. от 1 юли"}
{"url": "http://www.dnevnik.bg/bulgaria/2017/06/21/2993113_slujitel_na_dans_izdal_metodite_otiva_na_sud/", "text": "Агент на ДАНС, издал как действа агенцията, се изправя пред съда. Антикорупционното звено на прокуратурата е внесло в съда обвинителен акт срещу него и негов колега, който му дал оръжието си без разрешение, съобщи пресцентърът на държавното обвинение.Първоначално разследването е започнало след сигнал от агенцията за това, че Евгени Иванов като действащ служител е измамил чужди граждани, че ще получат разрешение за постоянно пребиваване в България, успял е да осигури подправени документи на чужденците.Той е предаден на съд за четири престъпления – измама в големи размери, документно престъпление, издаване на държавна тайна и придобиване и държане на огнестрелно оръжие и боеприпаси без разрешение. Колегата му Петър Спасов ще отговаря пред съда, защото е дал пистолета си на Иванов, без да има разрешение за това.Срещу общата стойност 39 180.77 лв. Иванов заблудил Р. А., че ще съдейства на двама чужди граждани да получат разрешение за постоянно пребиваване в България, съобщава прокуратурата. Заблудил Р. А. и, че ще окаже съдействие на друг чужденец за ускоряване на процедурата по получаване на разрешение за продължително пребиваване, а за други двама чужди граждани го е заблудил, че вече е оказал съдействие за насрочване на по-ранна дата за интервюта в Министерството на правосъдието по техни молби за придобиване на българско гражданство.Иванов ще отговаря пред съда и за това, че на неустановени дати в периода 17 май – 18 юли 2016 г. в съучастие като подбудител и помагач с неизвестен извършител, умишлено го склонил и улеснил да преправи официални документи - лични карти, издадени на името на български граждани в карти на постоянно пребиваващи в България чужденци. На документите бил придаден вид, че са издадени на имената на двамата чужди граждани.В хода разследване са събрани доказателства и за това, че в периода април – август 2016 г. агентът на ДАНС е разгласил държавна тайна.Той предоставил информация на разпитан по делото свидетелКакто и информация, че спрямо конкретни лица са използвани специални разузнавателни средства и информация за хора, заподозрени в провеждане на подривна, терористична и др. противозаконна дейност срещу сигурността на страната.При претърсване в кабинетът му в сградата на ДАНС са открити и иззети един пистолет Heckler&Koch и 286 патрони, различен калибър. Иванов е нямал разрешение за тях, аргументират се от прокуратурата.Според разследващите Иванов е придобил пистолета от колегата си – обвиняемия Петър Спасов, който не е имал разрешение да дава оръжието си. По тази причина и Спасов е привлечен към наказателна отговорност.Към момента Иванов е под домашен арест, съобщава още държавното обвинение.Предстои Софийският градски съд да насрочи разглеждането на делото.", "date": "21-june-2017", "title": "Служител на ДАНС, издал методите ѝ, отива на съд"}
{"url": "http://www.dnevnik.bg/video/2017/06/21/2993134_videogaleriia_pet_zabelejitelni_izpulneniia_na_daniel/", "text": "Даниел Дей-Люис - един от най-уважаваните актьори на своето поколение, обяви че на 60-годишна възраст. Британец от ирландски произход, Дей-Люис е единственият актьор, печелил три награди \"Оскар\" за главна мъжка роля, номиниран е и още два пъти в същата категория. \"Дневник\" избра пет изпълнения от наистина впечатляващата му кариера.Ролята на хищен търсач на нефтени находища в \"Ще се лее кръв\" (There Will Be Blood) на Пол Томас Андерсън от 2007 г. е една от най-известните роли на Дей-Люис, донесла му втората награда на Американската академия.", "date": "21-june-2017", "title": null}
{"url": "http://www.dnevnik.bg/bulgaria/2017/06/21/2993225_investiciite_v_armiiata_shte_sa_za_35_mlrd_lv_obiavi/", "text": "Инвестициите в българската армия ще са на стойност 3.5 млрд. лв. Това обяви пред БНТ председателят на парламентарната комисия по отбрана Константин Попов. Така той завиши с над един милиард обявената от военния министър Красимир Каракачанов сума, която ще бъде отделена за модернизация. Ден след  вицепремиерът заяви, че е взето решение Попов уточни, че сумата е обща за трите проекта на модернизация, два от които вече са гласувани в Народното събрание. Пари ще има за нови самолети за Военновъздушните сили и за Военноморските сили. Тепърва трябва да бъде задвижена и процедурата по обновяване на част от бойните машини за сухопътните войски. Към момента е решено да бъдат купени 238 нови машини.По думите на Попов, който е депутат от ГЕРБ, ще бъде сключен не само търговски договор за покупката на бойни самолети, но и политически. Той ще е между България и страната, която ще продаде въпросните летателни машини. В него ще се заложат изисквания за поддръжка и възстановяване на самолетите по време на военни кризи.Бившият началник на отбраната допълни, че купуването на бойните самолети ще стане на два етапа, но уточни само какъв ще е първият - да се вземат осем машини за пет години.", "date": "21-june-2017", "title": "Инвестициите в армията ще са за 3.5. млрд. лв., обяви председателят на комисията по отбрана"}
{"url": "http://www.dnevnik.bg/bulgaria/2017/06/21/2993169_mercedes_oproverga_prokuraturata_tia_e_cenzurirala/", "text": "Тезата, че болтовете на колата на НСО, ползвана от председателя на Върховния касационен съд (ВКС) Лозан Панов, са се развили сами, не се основава на експертно мнение, а е била манипулативно наложена от прокуратурата. Това се разбира от отговорите на официалния представител на \"Мерцедес\" за България \"Силвър стар\" до \"\".Преди близо две седмици стана известно, че по време на командировка до Берковица шофьорът на Панов е открил, че два от болтовете липсват, а три са разхлабени. Прокуратурата се самосезира и образува проверка, която завърши с отказ за разследване на случая, подписан от полк. Спас Илиев.Допускането, че болтовете на задната джанта на мерцедеса са паднали заради  и острите завои, стои в основата на постановлението, с което Софийската военноокръжна прокуратура отказа да образува разследване.От отговорите на дилъра на \"Мерцедес\" се разбира, че експертното становище на компанията е било \"орязано\", за да пасне на тезата на прокуратурата. В позицията на \"Силвър стар\" се казва, че, ако болтовете не са стегнати добре, могат да се разхлабят при шофиране по път с неравности и много завои.,т.е. че е възможно болтовете да се развият по път с неравности, без уточнението, че за да се случи това, те трябва да не са били затегнати.Експертната справка, използвана от държавното обвинение, е подписана от шефа на сервиза на \"Силвър стар\", който по телефона категорично отрече пред \"Капитал\" да е твърдял подобно нещо, \"защото най-малкото не е логично\". Той каза, че е дал обяснения пред жена, която впоследствие му е дала да подпише експертната справка.Също така от \"Даймлер\" не са ни информирали за изтегляне на автомобили поради такъв проблем. Разхлабването на болтове може да се дължи на човешка грешка или ако са манипулирани умишлено, но не е производствен дефект\", коментираха от \"Силвър стар\".\"При смяна на гумите е възможно болтовете да не са стегнати със зададения от производителя момент на стягане и да се разхлабят от вибрацията на колелото. При два липсващи болта и три разхлабени шумът от вибрациите ще е чувствителен и ще се увеличава при движение\", казват още от компанията, която най-малко би имала интерес да представя автомобилите си за несигурни.Във вторник председателят на ВКС Лозан Панов заяви, че се отказва от автомобила на НСО и ще ползва служебна кола от автопарка на съда.", "date": "21-june-2017", "title": "\"Мерцедес\" опроверга прокуратурата, тя е цензурирала компанията"}
{"url": "http://www.dnevnik.bg/sport/2017/06/21/2993147_junaited_ne_e_narushil_pravilata_pri_transfera_na/", "text": "\"Манчестър юнайтед\" не е извършил никакви нарушения при рекордния трансфер на Пол Погба от \"Ювентус\", установи проверката на дисциплинарната комисия на ФИФА.В същото време световната централа обяви, че започва разследване срещу италианския клуб. В основата на разследването са плащания към мениджъра на играча Мино Райола. Погба премина на \"Олд Трафорд\" миналото лято за 105.2 млн. евро, което го направи най-скъпия футболист в света.Според книгата \"Футбол лийкс: Мръсният бизнес на футбола\" (The Football Leaks: The Dirty Business of Football), публикувана в Германия в началото на май, Райола e получил над 40 милиона евро от сделката. Твърди се, че 27 милиона са платени от \"Ювентус\".\"Можем да потвърдим, че няма дисциплинарни процедури срещу \"Манчестър юнайтед\". Такива бяха открити срещу \"Ювентус\". Няма да има коментари по случая от наша страна, докато не завърши разследването\", се казва в съобщението на ФИФА.Подозренията са, че италианският шампион е нарушил правилото, което забранява трета страна да има участие в собствеността на даден играч. Според \"Гардиън\" Райола е казал в интервю през 2016 г., че \"Ювентус\" не е бил единственият притежател на правата на Погба.Италианският клуб рискува солидна глоба и трансферна забрана, ако бъде признат за виновен. ", "date": "21-june-2017", "title": "\"Юнайтед\" не е нарушил правилата при трансфера на Погба, ФИФА разследва \"Ювентус\""}
{"url": "http://www.dnevnik.bg/morski/2017/06/21/2993229_danuchnite_inspektori_sa_zapechatali_8_zavedeniia_v/", "text": "От началото на туристическия сезон данъчните са запечатали 8 търговски обекта в курортите Златни пясъци и Албена. Заради повторни нарушения някои от тях ще останат затворени цял месец, съобщи БНТ.Данъчните инспектори от Варна са направили над 230 проверки в търговски обекти от началото на сезона до сега. Най-честите нарушения са неиздаване на касов бон и разлика в касовата наличност.", "date": "21-june-2017", "title": "Данъчните инспектори са запечатали 8 заведения в Златни пясъци и Албена"}
{"url": "http://www.dnevnik.bg/politika/2017/06/21/2993190_kakuv_e_shumut_ot_razhlabeni_boltove_ili_za/", "text": "Прокуратурата отказа да разследва случая с липсващите и развити болтове на задната гума на колата на НСО, която вози председателя на Върховния касационен съд (ВКС) Лозан Панов. Но в обяснението на говорителя на главния прокурор Сотир Цацаров - Румяна Арнаудова, и мнението на експертите за причините за отказа проличаха няколко противоречия.Освен това \"Капитал\" съобщи в сряда, че  и на практика разкриха, че то е манипулирало становището на компанията.Така все по-очевидно става, че прокуратурата не е искала да образува разследване по случая. Защо - този е въпросът, който вероятно дълго време няма да има ясен отговор.Прокуратурата приема, че наистина липсват два болта, а един е разхлабен. Същевременно обаче, за да мотивира отказа си, позовавайки се на експертите в постановлението, е записано, че шумът от липсващи и разхлабени болтове е различен от този описан от Панов и шофьора му.На практика от държавното обвинение казват: няма да проверяваме защо тези болтове ги няма, още повече след като шумът от липсата или разхлабеността им е различен от този, който са чули председателят на ВКС и служителят на НСО.За да омаловажи версията им, Арнаудова цитира заключенията на експертите, според които видът, честотата и промяната на шума при проблем в болтовете е различен. А прокуратура вярва на експертите, защото се основават на науката, се разбра от думите на Арнаудова. Остава въпросът - ако Панов и шофьорът му са чули нещо различно, дали няма друг проблем с автомобила на НСО?Прокуратурата твърди, че няма данни за човешка намеса. Но обяснява това... с факта, че на експертите такъв въпрос не е бил задаван. Т.е прокуратурата не знае дали няма човешка намеса и не се е интересувала. Мотивите този въпрос да липсва в заданието са абсурдни - експертите били технически лица и било алогично да се питат това. Наблюдаващият прокурор и говорителят Румяна Арнаудова се позовават на камери, които са наблюдавали колата от гаража във ВКС до връщането ѝ от Берковица (и по пътя ли?!).В постановлението на прокурора е записано, че са прегледани записите от 18 ч. предния ден до 8 ч. на 1 юни - денят, в който е забелязан проблемът. Камери от предните дни не са преглеждани. Възникват въпроси: Защо не са преглеждани от предходни дни? Имало ли е камери в Берковица?От прокуратурата обясняват още, че колата е била изправна и че всички служители на НСО са си свършили работата по веригата. Нарушения са извършени от конкретния шофьор, защото е оставял автомобила без надзор в деня, в който е било установено, че са развити болтовете. Шофьорът се е провинил и защото не е докладвал за съмнението за повреда още на излизане от София и не е заснел щетите с телефона си. Въпреки това държавното обвинение няма данни той да ги е развил нарочно. Дори напротив, Арнаудова посочи като гаранция за сигурността на колата факта, че шофьорът се е подписал, че е затегнал добре болтовете при смяната на зимните с летни гуми. Самата смяна е станала в края на март, т.е. далеч преди въпросното пътуване.Накрая в постановлението за отказ от разследване се казва, че след като е изключена възможността за умишлено повреждане от трети лица, остават още две вероятности за получаване на повредата:\"предизвикано от неравностите по пътя саморазвиване на болтовете - с ниска степен на вероятност предвид експертното мнение, че шумът трябва да се засилва; или нарочно развиване на болтовете от страна на самия служител при НСО, за което също няма достатъчно данни\". Въпреки този извод и въпреки че прокуратурата не е установила причината за констатирания от експертите факт за проблем с болтовете, тя отказва разследване.Заключението на експертите бе, че е възможно болтовете да са се саморазвили до падане от дрифтове на място, неравен път и остри завои, въпреки че твърдят, че колата е технически изправна и са положени всички грижи.,довела до развиването на болтовете и износването на резбата.Наказателен адвокат с дългогодишна практика коментира пред \"Капитал\", че е трябвало да бъде назначена експертиза, което може да стане само при образувано досъдебно производство, а не в рамките на предварителна проверка. След това вещите лица е трябвало да направят оглед на износените елементи, както и необходимите измервания и т.н. Няма как при подобна експертиза да се използват данни от огледа, направен в гаража на НСО, който има за цел само да изясни кои части трябва да се сменят, коментира още източникът.", "date": "21-june-2017", "title": "Какъв е шумът от разхлабени болтове, или за противоречията на прокуратурата за колата на Панов"}
{"url": "http://www.dnevnik.bg/biznes/2017/06/21/2993226_bulgariia_predlaga_gazova_vruzka_s_makedoniia/", "text": "Да се създаде съвместна работна група, която да проучи възможностите за изграждане на междусистемна газова връзка между България и Македония, предложи министърът на енергетиката Теменужка Петкова на среща с македонския премиер Зоран Заев, който е на посещение в София.", "date": "21-june-2017", "title": "България предлага газова връзка с Македония"}
{"url": "http://www.dnevnik.bg/sviat/2017/06/21/2993227_osnovateliat_na_uber_napusna_rukovodstvoto_na/", "text": "Главният изпълнителен директор на Uber Травис Каланик подаде оставка, след като натискът на инвеститорите върху компанията нарасна. Напускането на Каланик идва в критичен за фирмата момент – тя преминава през сериозни реформи, след като промени таксиметровата индустрия в глобален мащаб, пише агенция \"Ройтерс\".\"Обичам повече от всичко друго в света и в този труден момент в личния ми живот приех искането на инвесторите да се оттегля, така че тя може да се върне към това да изгражда, вместо да разсейва с друга битка\", пише в изявлението си той.През последните седмици  бе обект на външен анализ на вътрешноработните практики. Докладът стигна до извода, че едноличната роля на Каланик е прекалено силна и че досегашното стартъп управление не е адекватно за разрасналата се фирма. Преди дни той обяви, че  от ръководството. Настояванията на редица от най-големите инвеститори (Benchmark, First Round Capital, Lowercase Capital, Menlo Ventures и Fidelity Investments) са накарали Каланик да напусне изцяло. Говорител на компанията заяви, че решението му е било \"изненада за всички\".Сега се готви да назначи независим председател на борда, да създаде система за оценка на ръководството и да промени културните си ценности. Предвижда се и нулева толерантност при доказани оплаквания от дискриминация и тормоз – непряко признание, че преди те са били пренебрегвани. Това се случи, след като бивш инженер от фирмата се оплака, че е била подлагана на  и е била дискриминирана заради пола си.Вчера компанията обяви, че ще разреши на шофьорите си да получават бакшиши – нещо, което бе забранено доскоро. дълго време се противеше на идеята за допълнителни заплащания, макар шофьорите да твърдяха, че това ще компенсира намалелите им доходи. Шофьорите наса независими контрактори, а не нейни служители и нямат право на платен болничен и на отпуск, освен това сами поддържат колите си.Сред другите обявени промени бе и това, че те ще получават заплащане, докато чакат за клиенти, а самите потребители ще имат по-малко време, в което им е разрешено да се откажат от резервация за пътуване. Тези мерки са част от опитите на фирмата да подобри условията на труд. Основният конкурент на Uber в САЩ –, отдавна разрешава на шофьорите си да получават бакшиши чрез приложението.", "date": "21-june-2017", "title": "Основателят на Uber напусна ръководството на компанията под натиска на инвеститорите"}
{"url": "http://www.dnevnik.bg/biznes/2017/06/21/2993247_kzk_othvurli_jalbite_sreshtu_turga_za_tol_sistemata/", "text": "Комисията за защита на конкуренцията (КЗК) за пореден път подкрепи Агенция \"Пътна инфраструктура\" (АПИ) и отхвърли жалбите срещу търга за изграждане на тол-система и въвеждане на електронни винетки, информира Поръчката буксува от повече от година заради непрестанни жалби до КЗК и е спирана неколкократно. Последния път, в който АПИ поднови търга на стойност 200 млн. лв., беше на 18 май като беше даден един ден на дружествата да подадат оферти. Три компании подадоха жалби и поръчката беше спряна. Становището на регулатора е, че жалбите са неоснователни. Според КЗК е въпрос на преценка на пътната агенция колко време ще даде за подаване на оферти, \"доколкото в разпоредбата на чл.27а, ал.9, т.2 от ЗОП (отм.) не е предвиден конкретен минимален срок, с който е необходимо да се удължат сроковете по провеждане на процедурата\". Преди дни министърът на регионалното развитие Николай Нанков че до края на годината ще бъде избрана фирмата, която да внедри бъдеща тол система за товарните автомобили, така че тя да започне да носи приходи още от догодина.", "date": "21-june-2017", "title": "КЗК отхвърли жалбите срещу търга за тол системата"}
{"url": "http://www.dnevnik.bg/politika/2017/06/21/2993182_ideiata_za_nov_referendum_za_izbiratelnata_sistema_ne/", "text": "Идеята за провеждане на нов референдум за избирателната система у нас, , не среща подкрепата на част от депутатите от управляващата партия, както и на останалите формации в Народното събрание. През ноември 2016 г. около 2.5 млн. избиратели подкрепиха мажоритарния избор на народни представители с пълно мнозинство в два тура при националното допитване, инициирано от \"Шоуто на Слави\".Според зам.-председателя на парламента Цвета Караянчева (ГЕРБ) депутатите от партията мандатоносител имали различни коментари по идеята. До дни обаче парламентарната група на ГЕРБ щяла да излезе с единна позиция по въпроса. Миналата седмица парламентът отхвърли на първо четене поправките в Изборния кодекс, с които ГЕРБ предлагаше депутатите да се избират мажоритарно в два тура.Депутатите от \"БСП за България\" не подкрепят идеята за провеждане на нов референдум. Според социалиста Филип Попов това бил \"поредният политически маньовър и популизъм\". В събота Националният съвет на БСП ще обсъди, който предстои да бъде внесен в парламента.\"Обединените патриоти\" гледат на идеята за нов референдум като \"скъпо социологическо проучване\". Днес депутатът Искрен Веселинов обяви, че националистите също подготвят проект за поправки в Изборния кодекс, в който щял да се намери \"балансът между мажоритарното начало и представителството в парламента\". Преди парламентарните избори \"Обединените патриоти\" също подкрепяха идеята на БСП за смесена избирателна система.От ДПС не коментира официално идеята. В партията обаче имало коментари, че тя е опит за сондаж на настроенията от страна на ГЕРБ.Днес зам.-председателят на парламента и лидер на \"Воля\" Веселин Марешки организира кръгла маса по темата. Преди седмица депутатите от \"Воля\" внесоха в парламента законопроект за мажоритарен избор на народни представители.", "date": "21-june-2017", "title": "Идеята за нов референдум за избирателната система не се подкрепя от част от ГЕРБ и от другите партии"}
{"url": "http://www.dnevnik.bg/bulgaria/2017/06/21/2993263_proektut_za_nebosturgach_na_stolichniia_bul_bulgariia/", "text": "Комисията по градоустройство към Столичния общински съвет (СОС) не допусна промяна в плана на парцел до бул. \"България\", където да бъде построена 77-метрова сграда. Искането трябваше да бъде гласувано на утрешното заседание на Столичния общински съвет със становище, че \"комисията по градоустройство не го приема\". На заседанието си няколко часа след това комисията по икономика отложи доклада.Днешното гласуване бе второ,. Тогава те поискаха транспортен анализ и доказателство, че теренът попада в зона, която допуска застрояване без ограничения за височината.Собственик на \"България Билдинг\" е Георги Василев показва справка в Търговския регистър. Пак там се вижда, че Василев е мажоритарен акционер в дружеството \"Джи Пи груп\". Същевременно двете дружества са регистрирани на един и същ адрес на бул. \"Черни връх\".Искането е за промяна на устройствения план на парцела, с която той да бъде разделен на три, като в един от тях да бъде построена сграда с височина до 77 метра. През април главният архитект на София каза, че \"това разделение на имота прави незаинтересована страна сградата, която ще бъде засенчена\". Днес инвеститорите представиха поисканата документация, но тя бе оспорена от общинските съветници. Те представиха напълно различен проект за сградата. Според отхвърленият през април проект сградата трябваше да бъде със стъпаловино застрояване. Представеният днес вариант предвижда сградата да бъде \"плочковидна\", по думите на Здравко Здравков. В основата си тя би имала 4-етажно тяло, в което да се разположат магазини и офиси, а от него да се издигне постройка в височина до 77 метра, в която ще има апартаментен хотел.Предложението бе подкрепено от петима съветници - Мита Георгиева,Силвия Христова, Михаил Владов и Искра Ангелова от ГЕРБ и Борислав Бориславов от Реформаторския блок. \"Против\" гласуваха Войслав Тодоров (независим) и Иво Божков (Реформаторски блок), а \"въздържал се\" - Иван Велков (Зелените), е Стефан Марков (Реформаторски блок) и Станимир Станилов (\"Атака\"). Заради липсата на мнозинство проектът беше отхвърлен.Предстои той да бъде гласуван на.По искане на комисията по градоустройство инвеститорите бяха подготвили транспортен анализ, които да покаже какво ще бъде влиянието на сградата върху трафика по бул. \"България\". За целта е било извършено преброяване на автомобилите в часовете от 7 до 10 сутринта и от 16 до 19 часа вечерта. Използвани са и данни за трафика от Столичната община и Пътна полиция, като е съобразено и влиянието на правителствените автомобили, които се движат по булеварда. Според този проект времето за преминаване, ако сградата бъде построена, би се увеличило с 3%, а опашките от автомобили с 8%. Детайлните анализи показват, че опашките от автомобили в посока от квартал \"Бояна\" до центъра ще се увеличат с 32%, но ще намалеят 20% от Южния парк.Общинският съветник Войслав Тодоров отбеляза, че не са посочени дните, в които е направено изчислението, като според него \"то може да е било направено и по Великден, когато автомобилите са много по-малко\". Той възрази и че не са направени анализи за влиянието в малките квартални улици, както и по какъв начин ще се затрудни движението по бул. \"Тодор Каблешков\", където автомобилите правят десен завой.Достъпът до евентуалната сграда на \"България Билдинг\" от бул. \"България\" би се осигурявал с локално платно, което ще бъде изградено. За целта те ще предоставят част от своя имот на Столичната община. Главният архитект на София обясни, че за този терен общината няма да плаща, а ще получи при издаването на разрешение за строеж.Започналите през април спорове за това дали парцелът попада в зона, в която няма ограничение на височината на застрояване, продължиха и днес. Според инвеститорите бъдещата сграда би попаднала в жилищна зона, в която максималната височина на застрояване в 20 метра. Инвеститорите обаче са на мнение, че тя би попаднала в третичен градски център, където ограничения за височината няма. В своя подкрепа те представиха и становище на проектантите от общинското предприятие \"Софпроект\", автори на Общия устройствен план на София, който определя тази зони. Според становището теренът попада в тази зона.\"Самият факт, че вече на две разглеждания продължаваме да се съмняваме, че този парцел е в зоната без ограничения означава, че това никак не е ясно\", каза Войслав Тодоров. Според архитект Николай Веселинов от гражданското сдружение \"Граждани за София\" парцелът също не попада в \"кръга на третичния градски център\".Главният архитект обаче каза, че \"тези кръгове в общия устройствен план са очертани доста аморфно\", като според него становището на \"Софпроект\" по въпроса е напълно ясно.", "date": "21-june-2017", "title": "Проектът за небостъргач на столичния бул. \"България\" се препъна в комисията по градоустройство (допълнена)"}
{"url": "http://www.dnevnik.bg/zelen/2017/06/21/2993250_ekoministurut_poiska_otsrochka_ot_evropeiskiia_sujuz/", "text": "Екоминистърът Нено Димов поиска отлагане на разпоредбата за депонирането на отпадъците за България. Това стана по време на заседанието на Съвета на министрите на околната среда на Европейския съюз в Люксембург, съобщиха от министерството.Според него на България е необходимо повече време, за да отговори на заложените изисквания. По думите му разпоредбите са от ключово значение за осигуряването на плавен преход към рециклиращо общество. Към момента обаче страната ни не може да се справи с изискванията.Европейската комисия предлага. Европарламентът пък поиска по-строги мерки и намаляване на депонирането до 5% за същия период. Очакванията са този процес да бъде приключен до 2040 г.България си е поставила за цел до 2023 г. да влязат в експлоатация технологии и техника за рециклиране на отпадъци с капацитет 105 000 тона годишно. Допълнително ще бъде осигурен и капацитет за оползотворяване на битовите отпадъци от 180 000 тона на година.", "date": "21-june-2017", "title": "Екоминистърът поиска отсрочка от Европейския съюз за депонирането на отпадъците"}
{"url": "http://www.dnevnik.bg/sviat/2017/06/21/2993252_hercogut_na_edinburg_filip_e_v_bolnica/", "text": "Съпругът на кралица Елизабет Втора - принц Филип, е бил приет в болница снощи като предпазна мярка заради инфекция.Това съобщи телевизия Sky News, позовавайки се на Бъкингамския дворец. Говорител на кралското семейство заяви, че принцът е в добро разположение на духа.През май той обяви, че през есента . От двореца уточниха, че херцогът на Единбург ще изпълни ангажиментите си до август и няма да поема нови след това. Задълженията му ще се разпределят между останалите членове на кралското семейство. Лично той е имал ангажимент към около 780 благотворителни и обществени организации. години този месец, а кралица Елизабет II стана на 91 през пролетта. Тя е най-възрастният монарх на света и най-дълго управлявалият британски монарх.", "date": "21-june-2017", "title": "Херцогът на Единбург Филип е в болница"}
{"url": "http://www.dnevnik.bg/bulgaria/2017/06/21/2993271_bnr_i_muzikautor_skljuchiha_dogovor_za_avtorskite_prava/", "text": "Със закъснение от над шест месеца Българското национално радио (БНР) подписа договор с \"Музикаутор\" за авторските права за песните от репертоара на дружеството. Така обществената медия ще може да използва във всичките си 12 програми музиката на компанията.От началото на годината БНР излъчва само фолклор, класика и поп с изтекли или предоставени от авторите права заради конфликт с \"Музикаутор\" около увеличение в отчисленията, които се дължат за авторството на музика.  Съвета за електронни медии, Министерството на културата, парламента, Комисията за защита на конкуренцията и стигна дори до съда и Европейската комисия., като уточниха, че са направили големи отстъпки.Параметрите в договора предвиждат поетапно увеличаване на авторските възнаграждения, каквото бе предложението на \"Музикаутор\" от началото на преговорите преди година. Вместо за пет години обаче възнагражденията ще се увеличават за три – до изтичането на мандата на настоящото ръководство на БНР.Следващата стъпка съгласно закона е споразумението да бъде процедурно одобрено от Асоциацията на българските радио- и телевизионни оператори, която е представителната организация на радиосектора.", "date": "21-june-2017", "title": "БНР и \"Музикаутор\" сключиха договор за авторските права"}
{"url": "http://www.dnevnik.bg/biznes/lichni_finansi/2017/06/21/2993281_socialnata_pensiia_za_starost_se_povishava_do_12098_lv/", "text": "Правителството определи нов размер на социалната пенсия за старост. От 1 юли тя ще нарасне с 2.4% до 120.98 лв.Това е процентът, с който от 1 януари нарасна тежестта на една година осигурителен стаж и със същия процент ще се преизчислят от 1 юли пенсиите за трудова дейност.", "date": "21-june-2017", "title": "Социалната пенсия за старост се повишава до 120.98 лв."}
{"url": "http://www.dnevnik.bg/na_put/2017/06/21/2993243_kogato_iniaritu_sreshtne_virtualnata_realnost_ili/", "text": "Хале в покрайнините на Милано. В задушния юнски следобед пред входа стои само един мъж в безукорен черен костюм. Показвам билета си, той намира името ми в списъка с онлайн резервации. Влизам точно в 18:30.\"Оставете чантата на приятелите си, махнете слънчевите очила. След като влезете, четете всичко внимателно. Следвайте инструкциите. Пожелавам ви приятно изживяване.\"Действието се развива във , индустриален комплекс от няколко стари склада и бивша дестилерия за джин от 1910, превърнати през 2015 от едноименната модна марка и  на Рем Кулхас в чисто нов арт комплекс. В халето е разположена VR (virtual reality) инсталацията  (Flesh and Sand) на режисьора  (The Revenant, Birdman). \"Изживява\" се лично и напълно сам, посетителите се пускат по един през 15 минути.След тъмното предверие влизам в студена, ярко осветена стая с метални пейки и бетонен под. По пода, под пейките, навсякъде са пръснати обувки. Стари обувки, скъсани джапанки, чехли и деформирани маратонки. На стената пише, че всички те са събрани от пустинята между САЩ и Мексико, били са на нелегални имигранти. На другата стена има метална врата с голям червен бутон и надпис: \"Свалете обувките и чорапите си. Сложете ги в металния шкаф. Влезте през вратата, след като чуете сигнала\". След кратко колебание следвам инструкциите.Бутонът светва, вратата щраква и аз се оказвам в огромно, тъмно и празно хале. Осъзнавам, че вървя по каменист пясък. Цялото хале е пълно с пясък. Пред мен се появяват две жени, които ме екипират с раница и комплект за виртуална реалност: шлем с очила Oculus Rift и слушалки. \"Не пипайте нищо по себе си. Ако усетите паника, направете ни знак с два пръста под очите си. Не бягайте. Бъдете любопитна. Изживяването започва сега\".И аз съм в пустинята. На развиделяване е, става хладно. Пясъкът е студен, вятърът полюлява острите треви. Оглеждам се, привиквам, правя крачка, две, пясъкът е ужасен, защо си събух и чорапите, сега ще се изцапам, ами ако настъпя някой бодил? (Отчитам убедителните 360-градусови кадри от пустинята около мен, заснети и сглобени от . Все още отчитам отлично работещата климатична инсталация, която имитира пустинния климат).Тогава чувам човешки гласове и точно до мен се появява мъж с мръсни дрехи и лице на струпеи. След него цяла редица, говорят си, жена охка, един ги подканя да вървят по-бързо на английски. Аз съм там, но не искам да ме видят, заобикалям ги, отстъпвам към храстите, чакам ги да ме подминат. Аз съм аз, те са те, не искам да имам нищо общо с тях. (Оглеждам ги любопитно, направени са наистина много добре, кожите, движенията, гласовете, обувките, даже обувките са същите като онези в стаята.)Изведнъж се чува шум на хеликоптер, редицата се разбърза, хукна да се прикрива, хеликоптерът идва над нас, шумът става непоносим, \"Не мърдайте, ръцете горе\", чува се глас от мегафон, ярка светлина облива всички ни, заслепява ме непоносимо, инстинктивно се навеждам и се опитвам да се махна оттам, да се изтегля встрани. Аз съм аз, те са си те, да се оправят с този хеликоптер. (Това беше моментът, в който напълно загубих връзка с реалността и се почувствах наистина там).И тогава, точно зад гърба ми светват фаровете на няколко джипа, на сантиметри от крака ми изскача огромна овчарка и започва да лае, от другата страна се появява мъж в униформа, с автомат. Сочи към мен, не искам да сочи към мен, отдръпвам се, няма да бягам, разбира се. Само ще се отдръпна встрани, до тръните, ще гледам оттам. Но се оказва, че мъжете в униформи са много, цяла редица, зад гърба ми, пред мен са бежанците и хеликоптера и аз няма къде да избягам. Аз съм там, между тях и ще се наложи да изгледам всичко, отблизо.Граничният патрул разделя хората, крещи, натоварва ги в колите. \"Защо говориш толкова добър английски\", вика полицай на един от мръсните съсипани мъже, докато го натиска с автомата в гърба на предния капак на джипа. \"Бях адвокат в Мексико\", обяснява мъжът. Хората са натоварени, джиповете ще тръгват, аз ще остана пак сама в пустинята. Те са си те, аз ще бъда аз. И тогава джиповете спират, един полицай изскача от тях и аз осъзнавам, че идва към мен.Да, в оборудването ми има сензори и да, аз никога не съм била невидима. И не, няма да кажа какво става накрая, но никога не съм се чувствала толкова уплашена, жалка и нищожна. Осемте минути на филма-инсталация свършват, аз излизам от халето и влизам в стая, в която малки екрани разказват личните истории на всички хора, между които току-що бях. Вярвайте, няма по-силен музеен експонат от личните истории. За няколко минути се превърнах от циничен скептик в разбит, съчувстващ човек, осъзнал, че граница между ние и те няма и винаги можеш да се окажеш на тяхното място. Нужни са не повече от 8 минути.Carne y Arena е показана за пръв път на фестивала в Кан през май тази година, но е замислена и подготвена за представяне именно в пространствата на Fondazione Prada в Милано. И, разбира се, преживяването нямаше да бъде същото без суровия, индустриален и едновременно с това премерено луксозен вид на сградите.Fondazione Prada е чудесен пример за реконструкция на стари индустриални пространства в покрайнините на голям град в качествен арт център. Направен на принципа на колажа, комплексът едновременно запазва старите халета и добавя нови сгради (кино, изложбена зала, кула) в крещящо различни материали, като колекция от архитектурни прототипи, които хармонично съжителстват в постиндустриалния прах наоколо.Една от новите сгради е огледална отвън и облицована с черен плюш отвътре (контраст между пълно отразяване и пълно поглъщане на светлината). Фасадата на другата сграда е с панели от алуминиева пяна, а кулата е искрящо бяла.Използвани са дървени павета, метални решетки и любимия на ОМА поликарбонат. Отношението демонстрира всички азбучни принципи на контраста при съвременното опазване и реставрация.Разбира се, всички снимки на фондацията започват и завършват със т.нар. \"Златна кула\", която прави очевидно ироничен намек към \"елитния\" имидж на главния спонсор на цялото начинание, италианската луксозна марка \"Прада\".Но ОМА не се страхуват (всъщност те никога не са се страхували) да смесват високото и ниското, златната боя и старите керемиди по небрежно постмодерен начин. На огледалното противопоставят черно, на старото — ново, на златото — поликарбонат, на дървените павета — метални решетки. Играят с образа и манипулират посетителя. Отдалеч сградата може да изглежда със сива минималистична облицовка, но отблизо това се оказват панели от декоративна, случайно разтечена алуминиева пяна.Fondazione Prada не е просто сграда, а преживяване. Точно както Carne y Arena е не просто филм или инсталация. И двете създават качествено нов речник, с който разказват стари истории по начин, който да помниш дълго. Ако не в архитектурата, то поне при VR-а това ще е само началото.", "date": "21-june-2017", "title": "Когато Иняриту срещне виртуалната реалност, или защо да отскочите до Милано"}
{"url": "http://www.dnevnik.bg/kultura/2017/06/21/2993264_koncert_na_sofiiskata_filharmoniia_shte_bude_izluchen/", "text": "За пръв път любителите на класическата музика от цялата страна ще могат да гледат концерт в Софийската филхармония на живо онлайн.\"Духът на севера\" с диригент Саша Мякиля и солист на пианото Сонг Джин Чо ще бъде изпълнен в зала \"България\" на 22 юни от 19 ч., като билетите за залата струват между 10 и 20 лева. Концертът ще бъде излъчен и на живо онлайн, на платформата , откъдето също могат да бъдат купени билетите за лайв стримийнга. Те са на цена от 2 лева.Ще бъдат изпълнени Концерт за пиано и оркестър №2 на Фредерик Шопен, наричан от критика Арнолд Шеринг \"най-пламенното любовно излияние, познато в музикалната литература\", и Симфония №2 на финландския композитор Ян Сибелиус. Самият Сибелиус нарича произведението си \"изповед на душата\" и \"борба между смъртта и спасението\".Сонг Джин Чо е световноизвестен класически музикант, роден в Сеул през 1994 г. Той печели първа награда на Международния конкурс за пианисти \"Шопен\" през 2015 г. Той има и трета награда на конкурса \"Чайковски\", когато е още на 16 години, включително първа награда от конкурси в Москва и Хамаматсу, Япония. Първият запис на младия музикант, който излиза в продажба - от представянето му на конкурса \"Шопен\", достигна платинени продажби в Южна Корея.Саша Мякиля е финландски диригент и музикален директор на камерния оркестър St. Michel Strings от 2012 г. Той е бил част от диригентската колегия на Кливландския оркестър, както и асистент на прочутия маесто Курт Замуз във Френския национален оркестър.", "date": "21-june-2017", "title": "Концерт на Софийската филхармония ще бъде излъчен на живо онлайн"}
{"url": "http://www.dnevnik.bg/zelen/2017/06/21/2993315_norvejki_korab_shte_provejda_nauchni_izsledvaniia_v/", "text": "Норвежкият научноизследователски кораб Havila Subsea ще провежда изследвания в Черно море. Правителството днес даде разрешение плавателният съд да пребивава във вътрешните води, прилежащата зона и изключителната икономическа зона на България в Черно море в периода от 17 август до 5 октомври.Разрешението е във връзка с извършването на съвместна океанографска експедиция в рамките на дългосрочния проект Black Sea Maritime Archaelogy Project. Основната му цел е събиране на информация за проследяване на промените в климата и морското ниво и за начина, по който тези промени са повлияли на културното развитие на крайморските общества в Черноморския регион.Проектът се осъществява по договора между центровете за подводна археология в Созопол и към университета в Саутхемптън.Корабът, плаващ под знамето на Норвегия, ще може да посети пристанище Бургас от 21 до 25 август и от 19 до 22 септември, уточнява правителствената информационна служба.", "date": "21-june-2017", "title": "Норвежки кораб ще провежда научни изследвания в Черно море"}
{"url": "http://www.dnevnik.bg/bulgaria/2017/06/21/2993318_prez_2017_g_bulgariia_shte_plati_nad_5_mln_lv_na/", "text": "На днешното си редовно заседание правителството одобри допълнителните разходи по бюджета на Министерството на външните работи, които ще се използват за изплащане на българските вноски към Турция по Механизма за бежанците.Общата дължима сума за 2017 г. е в размер на 5.05 млн. лв. Тя е изчислена на база дела на брутния национален доход (БНД) на страната в общата сума на БНД на Европейския съюз.Механизмът за бежанците в Турция бе създаден от ЕС с цел да се координират действията в подкрепа на бежанците. Със споразумението южната ни съседка се ангажира да възпира създаването на нови миграционни маршрути към Европа.Общият размер на помощта по механизма е 6 млрд. евро. Средства са предназначени за финансиране на спешните нужди от хуманитарна помощ за сирийските бежанци и приемните общности в Турция.Предоставянето на средствата на територията на Турция се извършва чрез Инструмента за предприсъединителна помощ и по линия на хуманитарната помощ.", "date": "21-june-2017", "title": "През 2017 г. България ще плати над 5 млн. лв. на Турция по Механизма за бежанците"}
{"url": "http://www.dnevnik.bg/bulgaria/2017/06/21/2993294_svetovnata_banka_shte_suvetva_administraciiata_kak_da/", "text": "Световната банка ще съветва българската администрация как да въвежда споделените услуги, ще изготви анализ на текущото им състояние в България и ще проучи добрите практики в други държави. Днес правителството предложи на Народното събрание да ратифицира Споразумението за предоставяне на консултантски услуги между администрацията на Министерския съвет и Световната банка. Документът е следствие от подписания Меморандум за разбирателство между България и МБВР за партньорство и подкрепа при управлението на Европейските структурни и инвестиционни фондове за периода 2014-2020 г. ", "date": "21-june-2017", "title": "Световната банка ще съветва администрацията как да споделя услуги"}
{"url": "http://www.dnevnik.bg/sport/2017/06/21/2993278_atanas_skatov_izkachi_nai-visokite_vurhove_na_sedemte/", "text": "Българинът Атанас Скатов изкачи най-високата точка на Северна Америка - връх Денали (6197 м) в Аляска. Той е стъпил на върха на 20 юни около 16.00 часа местно време.С изкачването на Денали Скатов завърши успешно проекта си \"Седем върха\". Той е първият българин, който стъпва на най-високите върхове на седемте континента на планетата, пише БТА.\"Чувствам се отлично и съм много щастлив, че успях да завърша този толкова важен за мен проект. Целта ми беше да го направя веднага след Хималаите, за да се възползвам от климатизацията си там\", заяви Скатов по сателитния телефон малко след изкачването на Денали.39-годишният българин изкачи трети връх в рамките на 34 дни след осемхилядниците  и .\"Уморен съм, но и доволен от това да бъда първият българин, който е стъпил на най-високите континентални първенци на света\", каза още Скатов. Проектът му за изкачването на най-високите върхове на седемте континента започва през 2013 г. с Килиманджаро (5895 м) в Африка и Елбрус (5642 м) в Европа.През 2014 г. Скатов изкачва последователно Аконкагуа (6 962 м) в Южна Америка, Еверест (8848 м) в Азия, индонезийският Джая (4884 м) и Винсън (4892 м) в Антарктида.Първият човек в света, изкачил най-високите върхове на седемте континента, е американецът Ричард Бас. Той завършва \"голямата седморка\" през 1985 г.До 2012 г. още около 350 човека са успели да ги изкачат, но оттогава до сега няма точна статистика за техния брой., стана най-младият човек, изкачил най-високите върхове на седемте континента.", "date": "21-june-2017", "title": "Атанас Скатов изкачи най-високите върхове на седемте континента"}
{"url": "http://www.dnevnik.bg/bulgaria/2017/06/21/2993324_lidiia_neicheva_shte_oglaviava_komisiiata_po/", "text": "Правителството определи заместник-министъра на здравеопазването Лидия Нейчева за председател на Комисията по прозрачност по Закона за лекарствените продукти в хуманната медицина.Тя ще замени на поста досегашния председател Атанас Кундурджиев.На мястото на Стоян Гайдажиев като представител от страна на Министерството на труда и социалната политика в Комисията влиза Надежда Петкова. Тя е магистър по финанси, кредит и социално дело от Стопанската академия \"Д. А. Ценов\" в гр. Свищов. От 2008 г. заема длъжността главен експерт в дирекция \"Политика за хората с увреждания, равни възможности и социални помощи\" в МТСП.", "date": "21-june-2017", "title": "Лидия Нейчева ще оглавява Комисията по прозрачност при лекарствата"}
{"url": "http://www.dnevnik.bg/sviat/2017/06/21/2993309_redica_ostavki_v_pravitelstvoto_na_makron_go_izpraviat/", "text": "Рутинното преобразуване на правителството на Франция след парламентарните избори се превърна в сложно разместване след оставките на трима министри от партията - съюзник на политическото движение на президента Еманюел Макрон.Зам.-министърът по европейските въпроси Мариел дьо Сарнез напуска правителството, за да оглави групата на партията  (MoDem) в парламента, съобщи за \"Франс прес\" източник от центристката MoDem.По-рано днес министърът на правосъдието , който е лидер на MoDem, съобщи пред \"Франс прес\", че не желае да участва в новото правителство. Вчера подаде оставка и министърът на въоръжените сили  също от центристката партия. е обект на разследване по подозрения, че е злоупотребявала с финансиране на Европейския парламент – Гулар, която доскоро бе евродепутат, заяви, че това е причината за оставката ѝ. се състои от леви, десни и центристки министри – структура, която отразява променената политическа сцена във Франция след победата му на президентските избори. Но поредицата оставки ще превърнат планираното от него рутинно разместване, което трябва да бъде обявено по-късно днес, в по-сложна и деликатна операция в търсене на баланс. на Макрон спечели 308 места в 577-местния парламент, а \"Демократично движение\" - 42. Това означава, че президентът не разчита на по-малката партия, за да прокара законите си през парламента, но може би ще му се наложи замени министрите от нея с консерватори от  Това ще даде повод на левите да го атакуват, че е \"десен под прикритие\".В понеделник правителството съобщи, че министърът на териториалното планиране  (от \"Република, напред!\") напуска поста си, за да оглави парламентарната група на партията. Той е обект на отделно разследване.", "date": "21-june-2017", "title": "Редица оставки в правителството на Макрон го изправят пред сложно търсене на баланс"}
{"url": "http://www.dnevnik.bg/bulgaria/2017/06/21/2993337_kabinetut_prie_nova_naredba_za_medicinskata_ekspertiza/", "text": "Правителството прие днес нова Наредба за медицинската експертиза със сходни текстове заради правен вакуум, възникнал след като предишната наредба беше оспорена в съда.Повторното приемане се налага, защото обновяването й през 2016 г. става без писмени мотиви, каквото е изискването към нормативните актове. Следва жалба от пациент по конкретен казус, а съдът потвърждава административното нарушение. Отменянето на наредбата отчасти или в нейната цялост създава правен вакуум със значителни неблагоприятни последици предвид широкия й обхват на приложение, се казва в правителственото съобщение.", "date": "21-june-2017", "title": "Кабинетът прие нова наредба за медицинската експертиза заради правен вакуум"}
{"url": "http://www.dnevnik.bg/gradska_sreda/2017/06/21/2993291_kabinetut_prehvurli_na_obshtina_sofiia_17_dka_v/", "text": "Правителството прехвърли безвъзмездно на Столичната община имот- частна държавна собственост. Теренът с площ 17 дка се намира в жк \"Младост 3\" и ще бъде използван за изграждане на парк за отдих, спорт и развлечения, съобщи правителствената информационна служба.Теренът беше собственост на Министерството на отбраната, което го бе обявило за продажба. Тогава обаче премиерът  на Столичната община. Дни по-късно кметът на София Йорданка Фандъкова внесе предложението в Столичния общински съвет, където бе прието.С друго решение се намалява капитала на \"Национална спортна база\" ЕАД чрез обезсилване на акции на стойност, съответстваща на стойността на правото на собственост върху имот от 16.6 дка в столичния район \"Красно село\". Теренът е в района на конната база в местността \"Славия\" и ще бъде прехвърлен безвъзмездно на Столична община за изграждане на ново метродепо и разширение на гараж \"Земляне\". Депото е включено като самостоятелен подобект при строителството на третата метролиния в София. То попада в една и съща територия, използвана досега от автобусния гараж на градския транспорт.Две държавни институции получиха имоти за изпълнение на функциите си. За нуждите на териториалната дирекция на НАП - Велико Търново, в Монтана е предоставен офис в административната сграда на пл. \"Жеравица\" №3 в града. Държавната агенция за метрология и технически надзор ще ползва част от първия етаж в сградата на ул. \"Свобода\" №1 в Благоевград.С решение на правителството статутът на имот, предоставен за безвъзмездно управление на Изпълнителна агенция \"Морска администрация\" и на Русенския университет \"Ангел Кънчев\", се променя от частна държавна на публична държавна собственост. Имотът се намира в Русе, като предоставените на двете ведомства самостоятелни обекти в него се използват изцяло за изпълнение на техните функции.Поради отпаднала нужда на главната инспекция по труда е отнето право на управление върху имот – публична държавна собственост. Помещението на бул. \"Славянски\" №30 в Шумен преминава в управление на областния управител.", "date": "21-june-2017", "title": "Кабинетът прехвърли на община София 17 дка в \"Младост\" 3 за изграждане на парк"}
{"url": "http://www.dnevnik.bg/bulgaria/2017/06/21/2993363_otpada_iziskvaneto_za_predostaviane_na_hartien_nositel/", "text": "На днешното си редовно заседание правителството реши да намали административната тежест върху гражданите и бизнеса чрез премахване на изискването за предоставяне на 12 официални удостоверителни документа на хартиен носител. Така се въвежда служебен обмен на данни между администрациите, където вече съществува техническа възможност информацията да бъде извличана по електронен път.Срокът за изпълнение на решението е 15 август, като това ще позволи изготвянето до септември на нормативните актове, чрез които ще се премахне възможността на администрациите да изискват от гражданите въпросните удостоверения на хартиен носител.\"Този подход ще бъде приложен върху всички останали удостоверителни документи, като за целта администрациите постепенно ще бъдат присъединявани към централния компонент за служебен обмен на данни и информация (RegiX), поддържан от Държавна агенция \"Електронно управление\", пише в решението на Министерския съвет.Премахва се предаването на хартиен носител на удостоверение за вписани в регистър БУЛСТАТ, което се издава от Агенцията по вписванията. Удостоверенията за вписванията, отбелязванията или заличаванията по партида на юридическо и физическо лице в Имотния регистър, издавани от Агенцията по вписванията, също отпадат.Документът за актуално състояние от Търговския регистър, издавано от Агенцията по вписванията, също няма да се предава на хартиен носител. Това важи и за удостоверението за наличие или липса на задължения за публични държавни вземания, събирани от митническите органи, което се издава от Агенция \"Митници\".Удостоверенията за семейно положение, брак, за съпруг или съпруга, както и за деца, издавани от общинска администрация, също отиват в историята. Отпада и изискването за хартиен носител на удостоверението за наличието или липсата на задължения, издавано от Националната агенция за приходите.Удостоверение обр. УП-7 и УП-8 за доход, размер и вид на пенсия/и и добавка/и, издавано от Националния осигурителен институт, също няма да се изисква. Това важи и за удостоверенията за признаване на придобито висше образование в чужбина, издавано от Националния център за информация и документация.", "date": "21-june-2017", "title": "Отпада изискването за предоставяне на хартиен носител на 12 удостоверителни документа"}
{"url": "http://www.dnevnik.bg/evropa/evrofinansirane/oblasti/kultura/2017/06/21/2993292_abstraktniiat_minimalizum_na_ivan_ninov_v_galeriia/", "text": "В камерното пространство на софийската галерия за съвременно изкуство – [a]cube contemporary на ул. \"Любен Каравелов\" 9 Иван Нинов представя изложбата си под наслов \"Малък формат\". Това са осемнадесет графики, в които може да се разпознае пътят на артиста през последните три години до днес. Застъпени са няколко цикъла, наричани от зрителите \"абстракции\" - \"Пространство\", \"Знак\", Композиция\", създадени в последните години предимно с техниката на сухата игла.Самоограничена в изразните средства, в степените на сиво от черно до бяло, графиката е предизвикателство, а в тесните рамки на абстрактния минимализъм е препятствие за мнозина артисти. Така описва графиката галеристът Енил Енчев.За Иван Нинов е просто начин на изразяване. Дали чиста емоция или рационално възприятие на околния свят, тя е превърната от художника в лаконична и категорична естетика, коментира галеристът.", "date": "21-june-2017", "title": "Абстрактният минимализъм на Иван Нинов в галерия [a]cube"}
{"url": "http://www.dnevnik.bg/sport/2017/06/21/2993346_venger_smiata_che_s_videopovtoreniiata_arsenal_e_mojel/", "text": "Мениджърът на \"Арсенал\" Арсен Венгер смята, че отборът му е можел да спечели Шампионската лига през 2006 г., ако видеоповторенията са били въведени по това време. Като почитател на тази технология той приветства включването й в играта.Помолен да посочи конкретни ключови случаи, при които видеоповторенията биха били решаващи, френският специалист каза: \"Бих избрал изравнителния гол на \"Барселона\" (на Самуел Ето'о) във финала на Шампионската лига през 2006 г., защото имаше засада, а ние водехме с 1:0 половин час преди края.\"\"Това е отличието, което ми липсва тук. И това е най-важното за мен\", каза Венгер, цитиран от ESPN.По думите му на второ място би наредил показването на втория жълт картон на Робин ван Перси - отново в мач с \"Барселона\" в Шампионската лига, но през 2011 г. Според мениджъра на лондончани това решение било трудно за приемане и е убило възможностите на \"Арсенал\".Не трето място сред спорните отсъждания в кариерата си в клуба постави и пресен случай - изгонването на Лоран Кошчелни и отсъждането на дузпа, когато Левандовски (в осминафинала в Шампионската лига с \"Байерн\") беше в засада.\"Венегер добави, че тези положения му идват в съзнанието, но \"може би забравя още много\".Използването на технологиите във футбола се тества от години. В момента видеопрегледите са част от Купата на конфедерациите в Русия. Два пъти се наложи ключова намеса по време на .", "date": "21-june-2017", "title": "Венгер смята, че с видеоповторенията \"Арсенал\" е можел да спечели Шампионската лига през 2006 г."}
{"url": "http://www.dnevnik.bg/bulgaria/2017/06/21/2993370_zashtitenite_detski_gradini_poluchavat_dopulnitelno_19/", "text": "Една детска градина се обявява за защитена, когато нейното закриване би довело до това най-малко осем деца в задължителна предучилищна възраст да пътуват на 14 и повече километра извън населеното място, в което живеят. Това е един от критериите за включването й в списъка на защитените, които правителството прие на заседанието си днес. Другият случай, в който тя става защитена, е ако поне на пет деца се налага да пътуват не по-малко от 20 километра до най-близката друга градина или училище, което организира предучилищно обучение, уточняват от правителствения пресцентър.Защитените детски градини ще получават допълнително финансиране от 21 хил. лева за градина в планински район и 19 хил. лева за останалите.Най-малко четири деца в задължителна предучилищна възраст от друго населено място трябва да се обучават в детска градина, за да бъде тя обявена за средищна. Условието е в селищата, откъдето са децата, да няма градина или училище, което да организира задължително предучилищно образование. Също така градината трябва да е на най-малко разстояние от мястото, откъдето идват децата, измерено по асфалтов път. Условието се въвежда, защото в планинските райони често пъти по-краткият път е без асфалт, а в интерес на децата е да пътуват при безопасни условия до градината или училището.Най-малко 10 пътуващи ученици в задължителна училищна възраст от други населени места трябва да има в .Списъците на средищните и защитени детски градини и училища се актуализират всяка година по предложение на кмета на общината след решение на общинския съвет. Предложенията се внасят до 10 септември в Министерството на образованието и науката. В това за средищните трябва да има информация за броя на обучаваните деца и ученици, за маршрутите на пътуване и състоянието на пътната мрежа. За училищата трябва да се посочи какви са възможностите за осигуряване на целодневната организация на учебния ден, както и за осигуряване на обедното хранене.За пътуващите деца се осигурява безплатен транспорт, като за тези от 1 до 4 клас задължително има придружители.Предложенията за защитени училища и детски градини пък трябва да съдържат мотиви за необходимостта от включването им в списъка и данни за броя на децата. Необходимо е и да бъде посочена информация дали училището или градината съответстват на критериите, описани в постановлението.В момента в България има 765 средищни и 142 защитени училища.", "date": "21-june-2017", "title": "Защитените детски градини получават допълнително 19 или 21 хил. лв."}
{"url": "http://www.dnevnik.bg/pr_sfera/2017/06/21/2993380_honda_and_the_city/", "text": "Столичани, варненци и пловдивчани ще имат уникалната възможност да се срещнат лице в лице с новия Honda Civic, който от началото на тази седмица ще краси възлови молове в София и в морската ни столица, а по-късно ще стане част от атракциите в самото сърце на Града под тепетата с любезното съдействие на общината там. Който все още не е успял да зърне десетото поколение на емблематичния модел на японската марка, може да го стори съответно в Paradise Center или в Grand MALL Varna.Специално оборудваният CR-V Anniversary Edition е паркиран \"на стража\" на единия от централните входове на нулево ниво в столичния Paradise Center.На свой ред Civic е изложен непосредствено до \"Ту Кафе\" в столичния МОЛ. Експонатът е във вариант Elegance с 1,0-литров турбобензинов двигател VTEC с макс. мощност 129 к.с. и CVT трансмисия.Оборудването включва и инфоразвлекателната система Honda CONNECT с навигация Garmin.В чест на 25-годишнината си, отпразнувана наскоро, \"Бултрако\" АД пусна специално оборудвано издание на CR-V, което нарече Anniversary Edition. То включва иновативната система на Honda ADAS (Advanced Driving Assist Systems) с всички необходими асистенти, улесняващи значително живота на градския шофьор - активна система за спиране в градски условия (CTBA), система за предупреждение при опасност от насрещен удар (FCW) и др. Част от оборудването е и Honda Connect - информационна система, която предлага удобство и постоянна връзка по време на път, с DAB/FM/AM и интернет радио, възможност за търсене в интернет, активна камера за обратно виждане при паркиране, съвместима с Android 4.0.4.Към специалното оборудване на Anniversary Edition трябва да добавим аеродинамични предна и задна брони, заден спойлер, дизайнерски 18\" джанти от алуминиева сплав.", "date": "21-june-2017", "title": "Honda and the City"}
{"url": "http://www.dnevnik.bg/kultura/2017/06/21/2993288_grajdanskiiat_suvet_na_plovdiv_2019_e_na_put_da_podade/", "text": "Членовете на гражданската квота в управителния съвет на фондация \"Пловдив 2019\" - Марияна Чолакова, Пенка Калинкова и Милена Чакандракова заявиха намерението си да подадат оставки, ако не настъпи обрат в отношението на общината към каузата Европейска столица на културата. Според тях тя се е превърнала в заложник на политически игри между съветниците, които не проявяват никакъв интерес към работата на фондацията и дори я спъват.Решението си те оповестиха на днешната сесия на общинския съвет в града. На нея трябваше да бъдат избрани нови членове на управителния съвет - органът, който управлява пряко фондацията, сред които се очакваше да бъде и . Въпреки че самият кмет Иван Тотев се ангажира с връщането на Пейков, днес той предложи, а общинарите одобриха без въпроси трима други членове на УС - зам.-кмета по култура Александър Държиков, председателя на Регионалната занаятчийска камара Тони Симидчиева и писателя и журналист Антон Баев. Тотев, който също така бе заявил, че възнамерява да се оттегли от председателското място в УС, в края на краищата остана начело на фондацията.коментира пред \"Дневник\" един от тях, Марияна Чолакова. \"На днешното заседание трябваше да направим презентация на работата на \"Пловдив 2019\". Нашият принципал е общинският съвет и ние от месеци се опитваме да го осведомим за нашата дейност. Пишем писма, но не получаваме никакъв отговор. На днешното заседание отново не получихме тази възможност. Вместо да говорим по същество за нашата работа, партиите използват фондацията като инструмент, чрез който да си разменят обвинения\", заяви тя. За пример посочи  на базата на доказано неверни обвинения в конфликт на интереси. Самият кмет Иван Тотев обясни случката с непознаването на фондацията от страна на общинарите. Предложението за връщане на Пейков, внесено от колегите му обаче дори отсъствало от днешния дневен ред.която не е само пловдивска, а национална кауза. В момента за подготовката й няма никакво време. Ние работим безвъзмездно, а ни се вменяват политически функции и вини\", посочи Чолакова.На днешното заседание е било отхвърлено и предложението на УС директорът на фондацията да може самостоятелно да одобрява разходи до 50 000 лв. Това, по думите на Марияна Чолакова, цели да ускори процеса по финансиране на артистичните проекти за Пл. В момента разходи над 5000 лв се одобряват само от УС, а до 2019 г. предстои да бъдат сключени десетки договори. Марияна Чолакова обясни, че препоръката е дошла от журито за Европейска столица на културата, което посетило Пловдив преди 2 седмици: \"Става дума за една работеща мярка, която подлежи на много форми на контрол. Но се представя като приумица за нечие безконтролно харчене.\"Тя, Пенка Калинкова, Милена Чакандракова и четвъртият член на гражданската квота Любозар Фратев възнамеряват да подадат оставки, ако на 12 юли, когато е насрочено извънредно заседание на градския парламент по темата, не успеят да установят диалог с общинския съвет. Те са личности с авторитет, ангажирани с каузата Европейска столица на културата от самото й начало. Напускането им би усложнило допълнително работата на фондацията, тъй като УС отпуска средствата за вече одобрените проекти. А парите за тях . \"Съзнавам, че мярката е драстична, но ние сме тук да работим, а не вечно да бъдем между политическите шамари. Кайно време е да получим обратна връзка\", каза Чолакова.", "date": "21-june-2017", "title": "Гражданският съвет на \"Пловдив 2019\" е на път да подаде оставка заради \"политизирането на каузата\""}
{"url": "http://www.dnevnik.bg/razvlechenie/2017/06/21/2993344_filip_kirkorov_shte_iznese_pet_koncerta_v_bulgariia/", "text": "Филип Киркоров ще изнесе концерти в пет български града през септември - Русе, Варна, Бургас, Пловдив и София.На 17 септември Киркоров ще пее в \"Булстрад Арена\", Русе, на 19 септември ще гостува в Двореца на културата и спорта във Варна, на 22 септември ще е на сцената на Летния театър в Бургас, а два дни по-късно, на 24 септември, ще концертът му на Колодрума в Пловдив. Музикантът ще завърши българското си турне на 25 септември в столичната зала 1 на НДК.Организаторите от Dеgris events обещават почитателите да видят високотехнологично шоу. Спектакълът \"Я\" (в превод от руски \"Аз\") е с продължителност 150 минути и в него участват 80 артисти. Режисьори са Франко Драгоне и Павел Брюно, работили върху пет проекта на Цирк дьо Солей и шоуто A New Day на Селин Дион. За хореографията отговаря американецът Тони Теста, познат с работата си с Майкъл Джексън, Джанет Джаксън и Кайли Миноуг.Билетите за концерта на Киркоров са на цена между 40 и 120 лева.", "date": "21-june-2017", "title": "Филип Киркоров ще изнесе пет концерта в България през септември"}
{"url": "http://www.dnevnik.bg/sviat/2017/06/21/2993382_vot_na_nedoverie_ot_upravliavashtata_partiia_svali/", "text": "Румънското правителство на социалдемократите бе свалено от власт с вот на недоверие в парламента, предаде агенция \"Аджерпрес\". За първи път управляващата партия внася вот на недоверие срещу собственото си правителство.Той е бил подкрепен от 241 депутати, а 10 народни представители са гласували \"против\". Общо са гласували 251 парламентаристи от 329. Няколко партии от опозицията отказаха да присъстват на заседанието, а от най-голямата опозиционна партия - Национално-либералната, заявиха, че ще присъстват, но няма да гласуват.Премиерът на Румъния заяви по-рано днес, че е следил много внимателно речта на председателя на Социалдемократическата партия (СДП)  по време на обсъжданията на внесения срещу правителството вот на недоверие.\"Следих много внимателно речта на господин председателя Ливиу Драгня и с тази реч си дадох сметка, че който и да е бил и който и да стане бъдещ министър-председател, няма никакъв шанс да упражнява правомощията си. Никакъв. Чух намеци, неоправдани обвинения и инсинуации\", каза Гриндяну, който н да подаде оставка.Предложението за сваляне на кабинета бе внесено от двете партии от управляващата коалиция - Социалдемократическата и Алианса на либералите и демократите (АЛДЕ) , които разполагат с общо 247 места в 465-членния парламент. Текстът на вота обаче бе подписан от 222 народни представители.Независими наблюдатели, цитирани от агенция \"Ройтерс\", твърдят, че социалдемократите вероятно са недоволни отда разхлаби .  да постави  за  доведе до  в страната.", "date": "21-june-2017", "title": "Вот на недоверие от управляващата партия свали румънското правителсто"}
{"url": "http://www.dnevnik.bg/bulgaria/2017/06/21/2993320_goranov_shte_analizira_zashto_buksuvat_merkite_za/", "text": "Министърът на финансите ще анализира защо все още не е започнало изпълнението на част от мерките за подобряване на инвестиционната среда след като е минала една година от одобряването им.Днес правителството прие отчет по изпълнението на Плана за действие срещу пречките за нарастване на инвестициите, приет от кабинета \"Борисов 2 \" точно преди година.От общо 118 планирани мерки са изпълнени 48%. Изпълнението на 16 все още не започнало, а това е \"ясен знак за наличието на проблем\", са констатирали министрите. По време на служебното правителство е отчетен нулев напредък, но според действащите министри политическата ситуация по това време е само частично обяснение за този резултат. Налице е необходимост от критичен анализ на пречките пред изпълнението на планираните мерки, както и от оценка на възможността за включване на нови мерки в Плана за действие, гласи решението им. Финансовият министър Владислав Горанов има два месеца, за да подготви анализа, а работни групи ще дават нови предложения. В отчета за свършеното се казва, че се е повишил делът на информацията, обменяна по служебен път между държавни структури, осигурен е достъп до бази данни и информационни системи на институции, разширен е делът на електроните услуги, предоставяни от Националната агенция за приходите.", "date": "21-june-2017", "title": "Горанов ще анализира защо буксуват мерките за нарастване на инвестициите"}
{"url": "http://www.dnevnik.bg/sport/2017/06/21/2993303_fifa_predupredi_meksikanskite_fenove_zaradi_homofobski/", "text": "Мексико получи последно предупреждение от ФИФА заради хомофобските скандирания на запалянковци в  от Купата на конфедерациите. Международната федерация обяви, че ще бъде принудена да вземе мерки и да наложи санкции, ако дискриминационните възгласи се повторят.Мексиканската футболна федерация (FMF) отправи молба към феновете да спрат с хомофобските скандирания. Тя беше глобена осем пъти по време на световните квалификации заради подобни прояви на привържениците си.\"ФИФА взима много сериозно въпроса със скандиранията на нашите фенове, което може да доведе до големи санкции. Усилията ни на терена ще бъдат обезсмислени, ако поведението им доведе до загуба на мача заради прекратяване или недопускането на привържениците на стадиона\", се казва в изявлението на мексиканската федерация.ФИФА поясни, че обичайно използването на груб език на мексиканските фенове е насочено срещу вратарите на съперниковите отбори при вкарване на топката в игра.Международната федерация прие тристепенен план за промотиране на честната игра по време на Купата на конфедерациите. Той дава право на  при наличието на дискриминационни транспаранти и възгласи от трибуните.", "date": "21-june-2017", "title": "ФИФА предупреди мексиканските фенове заради хомофобски скандирания"}
{"url": "http://www.dnevnik.bg/bulgaria/2017/06/21/2993379_administraciiata_niama_da_iziskva_12_udostovereniia_na/", "text": "Държавната администрация няма да изисква предоставянето на 12 удостоверения на хартия от септември. Днес правителството предприе първите стъпки по обещаното намаляване на административната тежест, чрез за въвеждане на служебен обмен на данни между администрациите. Администрациите, които изискват документите, ще си ги взимат от държавните регистри.От септември ще излезем със законодателни промени, за да спрем това гражданинът да носи справка на хартия, каза вицепремиерът Томислав Дончев след заседанието на Министерския съвет. Той обясни, че първата стъпка е да се идентифицират звената и администрации, където административното обслужване е излишно забавено, затормозено, отнема много време, пари, нерви. \"Опитваме се да оптимизираме процесите там – да бъдат по-кратки, по-достъпни, по-евтини. Но голямата битка всъщност е друга. Тя е свързана на първо място с електронизация на процесите и най-вече със служебни справки, които да се извършват от администрацията, а не да караме гражданина да събира документи от една администрация и да ги носи в друга\", каза Дончев.Председателят на Агенцията за електронно управление Росен Желязков каза, че голямата цел пред държавата, е основните администратори на данни да обменят информация по автоматичен път. Според Желязков автоматичният обмен на данни ще се случи по силата на пътната карта и сроковете, предвидени в нея са до края на 2018 г. До края на годината ще бъде премахнато изискването за предоставянето на годишните финансови отчети от страна на фирмите в 3 институции – статистическия институт, Национална агенция по приходите и Търговския регистър. Ще бъде създадена единна входна точка, което ще доведе до трикратно облекчение на бизнеса в тази посока. Желязков добави, че се подготвя и отпадането на други удостоверения на хартия, те ще бъдат свързани основно с регистрите в ГД ГРАО.Базираме се на 12 типа удостоверения, които вече са електронно достъпни от 8 регистъра – Търговски регистър, Имотен регистър, Регистър БУЛСТАТ, Регистър на задълженията към митническата администрация, Регистър на актовете за граждански брак, Регистър на задължените лица, Регистър на пенсионерите и Регистър на признатите дипломи за висше образование, каза Дончев. Той обясни, че от правителството ще разпитат администрациите на базата на какви закони изискват удостоверения от тези регистри, достъпът до които е електронен и след това ще направят законови промени. Дончев се надява свидетелството за съдимост да отпадне по-бързо.Премиерът Бойко Борисов е възложил на министрите до понеделник да са готови с информация за предоставяните от техните ведомства услуги и изискваните за това документи, се разбира от публикуваната частична стенограма от заседанието на кабинета. От справките трябва да се разбере, кои събирани от гражданите документи са ненужни и съответната администрация да спре събирането им.\"Самите ние си даваме сметка, че това е реална реформа и тя затова не се е случвала, защото трябва да се преодолява огромна съпротива на чиновници, администрация, включително и корупционни схеми по маса звена – нещо, с което ние сме свикнали като народ, но ние трябва това да го поправим. Роптаем, ядосваме се, нервираме се и то не се случва. Този път ще се случи\", е казал премиерът.- Удостоверение за вписани в регистър БУЛСТАТ обстоятелства, издавано от Агенцията по вписванията;- Удостоверение за вписванията, отбелязванията или заличаванията по партида на юридическо лице в Имотния регистър, издавано от Агенцията по вписванията;– Удостоверение за вписванията, отбелязванията или заличаванията по партида на физическо лице в Имотния регистър, издавано от Агенцията по вписванията;- Удостоверение за актуално състояние от Търговския регистър, издавано от Агенцията по вписванията;удостоверение за наличие или липса на задължения за публични държавни вземания, събирани от митническите органи, издавано от Агенция \"Митници\";- Удостоверение за семейно положение, издавано от общинска администрация;- Удостоверение за съпруг/а, деца, издавано от общинска администрация;- Удостоверение за брак, издавано от общинска администрация;- Удостоверение за наличието или липсата на задължения, издавано от Националната агенция за приходите;- Удостоверение обр. УП-7 за размер и вид на пенсия/и и добавка/и, издавано от Националния осигурителен институт;- Удостоверение обр. УП-8 за доход от пенсия/и и добавка/и, издавано от Националния осигурителен институт;- Удостоверение за признаване на придобито висше образование в чужбина, издавано от Националния център за информация и документация.", "date": "21-june-2017", "title": "Администрацията няма да изисква 12 удостоверения на хартия от септември (допълнена)"}
{"url": "http://www.dnevnik.bg/sport/2017/06/21/2990450_semeistvo_i_priiateli_v_novata_baza_na_bfs_koi_durji/", "text": "\"Не пропускайте да се насладите на този луксозен и премиум бар, който веднага ще пасне на сърцето ви със своята атмосфера, гледка, кухня и всичко, което очаквате да получите от заведение, разположено в полите на планината в премиум базата на нашите национали. Очакваме ви да пиете кафето си през деня, а вечерта с пура и скъпо уиски, а на съседната маса може да са звездите на българския или световен футбол, а и много други ВИП личности.\"Това е описанието на Grande Bar & Dinner в поканата за откриването му. Заведението беше открито на 30 май в хотелската част на \"Дома на футбола\" - новата база на националния отбор по футбол. Там вече се помещава и административната сграда на Българския футболен съюз (БФС).Според информация на \"Дневник\" от няколко източника вратарят на националния отбор и син на президента на БФС Борислав Михайлов - Николай, е свързан със собствеността на ресторанта.Футболният съюз стопанисва и управлява базата от откриването й през ноември 2016 г. със свои средства и без подкрепата на УЕФА и ФИФА, които финансираха изграждането й. В края на май тази година в базата се появи и Grande Bar & Dinner. На откриването присъстваха известни личности, сред които и самият Николай Михайлов. \"Заведението не е мое, а на мой много добър приятел. Той го е взел под наем. Аз бях гост на откриването, но нямам участие\", каза вратарят пред \"Дневник\", но не уточни кой е собственикът.Във вечерта на откриването той публикува в \"Инстаграм\" своя снимка в заведението. Волейболният национал Теодор Салпаров написа към нея: \"Жалко, че не можах да дойда на откриването, колега.\" Футболистът Николай Дюлгеров се включи с: \"Успехи, братко.\"Шеф-готвач и управител на заведението според \"Фейсбук\" страницата му е Боби Серафимов, който е представян в публикации в медиите като личен готвач на Николай Михайлов и е негов приятел.Справка в Търговския регистър показва, че Николай Михайлов има регистрирана фирма \"Гранде - НМ\" ЕООД.Той заяви, че това е \"съвпадение на имената\" и че в миналото е ползвал фирмата при покупка на автомобили. В предмета й на дейност в регистъра е записана \"вътрешна и външна търговия с всякакъв вид незабранени стоки или други вещи в първоначален, преработен или обработен вид, включително автомобили\". В списъка с дейности е и \"хотелиерство и ресторантьорство\".Според информация на \"Дневник\" част от футболистите на националния отбор са честитили на Николай Михайлов за новия ресторантпо време на лагера преди  от квалификациите за световното в Русия.Репортер на \"Дневник\" посети заведението в края на миналата седмица, но след консумация не му беше предоставена касова бележка, в която да са описани името на фирмата и да присъстват останалите реквизити според изискванията на закона. Вместо това беше дадена бележка с напечатана крайната сума за плащане (това е бележка от софтуера, който използва барът - бел. ред.).Едно от условията за Grande Bar & Dinner е ресторантът да не работи по време на лагерите на националния отбор, за да не се пречи на подготовката на футболистите. Преди мача с Беларус това изискване беше спазено и при опит за резервация управителите отказваха.\"Дневник\" изпрати до изпълнителния директор на БФС Борислав Попов въпроси, свързани с начина на управление и финансиране на базата, както и с това кои съоръжения се дават под наем и при какви условия. Въпреки че неколкократно обеща да отговори, той не го направи в рамките на седмица.Източници от БФС коментираха, че на практика всичко в базата без административната сграда може да се наема. Клубни отбори вече са ползвали хотела и терените, а на игрищата се допускат и непрофесионални състезатели срещу такса на час.Без отговор засега остават въпросите кой е наемател на заведението, как е бил избран и при какви условия, какъв наем заплаща.Според неофициална информация на \"Дневник\" за първото полугодие на 2017 г. БФС не е отчел приходи от базата.\"Една моя мечта се сбъдна\" - това заяви Борислав Михайлов при . Базата, включваща футболни терени, многофункционална спортна зала, административна сграда и хотел, е на стойност 10 млн. евро. Почти цялата сума - 9.5 милиона, беше отпусната по програми на УЕФА и ФИФА, а останалата част дойде от бюджета на БФС. За откриването тогава пристигна и президентът на УЕФА Александър Чеферин, който постави висока оценка на свършеното.", "date": "21-june-2017", "title": "Семейство и приятели в новата база на БФС: Кой държи \"премиум\" бара"}
{"url": "http://www.dnevnik.bg/biznes/2017/06/21/2993412_ministrite_prieha_strategiia_za_razvitie_na_transporta/", "text": "Интегрирана транспортна стратегия до 2030 г. , одобри правителството на днешното си заседание.Нейни цели са повишаване на ефективността и конкурентоспособността на транспортния сектор, подобряване на", "date": "21-june-2017", "title": "Министрите приеха стратегия за развитие на транспорта до 2030 г."}
{"url": "http://www.dnevnik.bg/bulgaria/2017/06/21/2993404_prezidentut_rumen_radev_se_sreshtna_s_patriarh_neofit/", "text": "Държавният глава Румен Радев се срещна днес с патриарх Неофит в Синодната палата. Президентът приел поканата за среща на митрополитите от Светия синод на Българската православна църква (БПЦ), съобщиха от прессекретариата на държавния глава.Двамата обсъдиха сферите, в които двете институции влизат във взаимодействие и могат да си сътрудничат. Беше изразена готовност от двете страни за по-нататъшен диалог и сътрудничество \"в името на единството на българския народ и благото на страната\".Държавният глава акцентира върху необходимостта от ясна законова регламентация на дейността на традиционните вероизповедания в България, която да гарантира тяхната независимост от външни влияния. Президентът изрази готовност да инициира работна среща по въпросите на религиозното образование, в която ще се включат представители на вероизповедания в страната и ангажираните с това държавни институции.\"Българската православна църква винаги ще се ползва от подкрепата на президентската институция и на мен като държавен глава\", заяви президентът, цитиран от сайта на Светия синод.В края на срещата патриарх Неофит подари на Румен Радев икона на Божията Майка.В прессъобщенията на президентството и Светия Синод не е посочено дали тема на разговорите е бил и скандалът между двете институции след посещението на държавния глава във Ватикана на 24 май. Тогава в българската делегация липсваха църковни дейци, въпреки че всяка година на аудиенцията при папата присъстват представители както на православните християни, така и на католиците в страната.Радев обясни, че имало изискване на протокола на папата делегацията да бъде само държавна и светска. Папският нунций в България монсеньор Анселмо Гуидо Пекорари отговори от своя страна, че Ватиканът не се намесва в състава на държавните делегации.", "date": "21-june-2017", "title": "Президентът Румен Радев се срещна с патриарх Неофит по покана на Светия синод"}
{"url": "http://www.dnevnik.bg/sport/2017/06/21/2993361_paolo_maldini_shte_debjutira_v_profesionalniia_tenis/", "text": "Легендата на италианския футбол Паоло Малдини има ново спортно поприще и това не е футболът. 48-годишната икона на \"Милан\" се впуска в света на професионалния тенис, след като се класира за турнир на двойки от сериите \"Чалънджър\".Малдини ще си партнира със Стефано Ландонио, който е негов треньор по тенис, откакто бившият защитник прекрати футболната си кариера през 2009 г. Ландонио е достигал до 975-ото място в световната ранглиста поединично.\"Паоло има добър сервис като допълнение към някои прилични удари. Той не хваща окото с определена част от играта си, но няма големи слабости\", каза Ландонио за своя възпитаник и партньор на корта.Турнирът, който ще се проведе в клуб Aspria Harbor в Милано, започва на 26 юни. Същият ден Малдини ще навърши 49 години.Двамата с Ландонио ще участват с \"уайлд кард\", който спечелиха през уикенда в квалификационна надпревара, която също се проведе в клуб Aspria Harbor. \"Паоло започна да играе тенис преди пет или шест години и има някои липси по отношение на техниката. Но физически е силен и не се пречупва психически при деликатни ситуации\", допълва Ландонио.Малдини прекара цялата си футболна кариера в \"Милан\". Той постъпва в академията на \"росонерите\" още на деветгодишна възраст през 1978 г., а между 1985 и 2009 г. изиграва 902 мача за първия отбор.Бранителят е част от спечелването на 26 трофея, включително седем титли в Серия А и пет европейски купи. За италианския национален отбор има 126 мача, като най-големите му успехи са финалите на световното първенство през 1994 г. и на европейското през 2000 г.", "date": "21-june-2017", "title": "Паоло Малдини ще дебютира в професионалния тенис"}
{"url": "http://www.dnevnik.bg/sviat/2017/06/21/2993385_v_rech_pred_parlamenta_kralica_elizabet_ii_ostavi/", "text": "Няма да се изключват никакви възможности в преговорите за Брекзит, който ще бъде основният приоритет в работата на британския кабинет в идните две години, на който е посветена една трета от предлаганото законодателство. Това са част от акцентите в речта, която кралица Елизабет Втора прочете в парламента в 64-ото си обръщение към депутатите, откакто е на престола.Документът, който се подготвя от министрите, всъщност представлява предизборната програма на кабинета. Кралицата го представи в труден момент за управляващите консерватори на премиера Тереза Мей, която загуби мнозинството си в парламента на предсрочни избори този месец и все още , за си осигури подкрепа в законодателния орган.\"Министрите ми ще се уверят, че водещата роля на Обединеното кралство на световната сцена ще се запази и засили, когато то напусне Европейския съюз\", каза кралицата на депутатите. Тя препотвърди ангажимента на правителството към Парижкото климатично споразумение, борбата срещу \"Ислямска държава\" в Ирак и Сирия и реформата в системата на международни отношения. Тя подчерта, че като постоянен член на Съвета за сигурност Великобритания ще продължи да заделя 0.7% от брутния си вътрешен продукт за международно развитие.В речта бяха изложени още осем законопроекта, между които такъв за митнически тарифи (който ще отмени правилата на митническия съюз с ЕС); собствена търговска политика; миграционна политика; собствено законодателство в риболова; система за разпределяне на субсидии в земеделието (тъй като британските фермери ще загубят достъп до европейски средства); стандарти за ядрената енергетика; собствен механизъм за международни санкции (който ще позволи на Великобритания да налага международни санкции, тъй като повече няма да е обвързана с европейската политика в областта); за промени в договори, които включват ЕС, Великобритания и трети страни.В речта не са изложени позиции и цели за преговорите, които Лондон и Брюксел започнаха по-рано тази седмица.Не липсваха и символични моменти, свързани с названията на документите, които кабинетът ще внесе в парламента. Правният текст, с който се започва преход от европейско към национално законодателство, ще се казва \"Законопроект за отхвърлянето\", а не \"Законопроект за великото отхвърляне\". В описанието на документа се казва, че той \"не налага никакви ограничения върху споразумението за оттегляне, което ще създадем с Европейския съюз\" и че \"ще е нужно по-нататъшно законодателство, за да се подкрепи такова споразумение ако и когато е необходимо\".В програмата липсваше и ангажиментът за  към Обединеното кралство, който торите бяха поели в предизборната си платформа. Попитан по въпрос от журналисти, говорителят на \"Даунинг стрийт\" обаче каза, че кабинетът все още \"поема абсолютен ангажимент\", въпреки че \"това може да отнеме известно време.\" Той същевременно не споменава целта, поставена от Мей по-рано, според която миграцията трябва да се сведе до \"десетки хиляди\" в рамките на мандата, а не между сто и двеста хиляди души, както е в последните години.Ще се преразгледа контратерористичната стратегия на правителството, \"за да се дадат нужните правомощия на полицията и службите за сигурност\", каза кралицата. Ще се създаде комисия за борба с екстремизма.\"Наш приоритет ще бъде да изградим по-обединена страна, укрепвайки социалните, икономическите и културните връзки между Англия, Северна Ирландия, Шотландия и Уелс. Правителството ще работи с местните администрации и с всички страни в Северна Ирландия в подкрепа на формирането на местно правителство.\" Последното се отнася до политическата криза в Белфаст, където от месеци няма местен парламент заради спор между партиите, които взеха най-добър резултат на изборите - Демократичната юнионистка партия (ДЮП) и националистите от \"Шин фейн\".Властите ще започнат публично разследване на пожара, който унищожи 24-етажния блок  в Лондон и при който загинаха десетки.В речта липсваше и така нареченият от медиите на острова \"данък върху деменцията\" - спорно предложение на Мей, което предвиждаше да се увеличи сумата, която възрастните хора трябва да плащат за социални грижи, преди държавата да започне да покрива разноските им. Вместо това кралицата каза, че министрите ѝ \"ще работят, за да се подобрят социалните грижи\".Коментатори в някои британски издания изтъкват, че шапката, която Елизабет носи в парламента, е с цветовете на европейското знаме.Две важни дипломатически събития бяха спомената от Елизабет Втора - посещението на испанското кралско семейство през юли и срещата на страните от Британската общност през Април догодина. Нямаше и дума за визитата на американския президент Доналд Тръмп, чиято бъдеща визита среща съпротива в част от британските политически среди.Кабинетът обаче обяви, че независимо от искрите между Лондон и Вашингтон около последните атентати във Великобритания и реакциите на Тръмп посещението ще се състои, а е отсъствало от речта, защото все още не е уточнена датата му. По-рано в британската преса се появи информация, че визитата на държавния глава ще се отмени по негово искане, докато британците не започнат да го подкрепят, но \"Даунинг стрийт\" я опроверга.", "date": "21-june-2017", "title": "В реч пред парламента кралица Елизабет II остави вратата към \"мек Брекзит\" отворена"}
{"url": "http://www.dnevnik.bg/biznes/2017/06/21/2993477_kzk_dostavchici_na_goriva_obmeniali_danni_za_tekushti/", "text": "В рамките на 10 месеца Комисията за защита на конкуренцията е свършила толкова работа, колкото не е свършила за пет години преди това. Това заяви председателят на регулатора Юлия Ненкова, цитирана от БТА, при представянето пред Народното събрание на отчета си за 2016 г. Групата на БСП заяви, че не подкрепя отчета, а Румен Гечев дори поиска оставка на ръководството, встъпило в длъжност през юни 2016 г. Той припомни казуса със съмненията за картел при горивата. Не може една комисия да заявява на пресконференция, че има доказателства за картел при горивата, а през пролетта на 2017 г. да излиза с друго становище, коментира той и попита кое от двете становища на КЗК е вярно. Ненкова обясни, че комисията е констатирала наличие на обмен на информация между доставчици, но тя се е отнасяла за текущите цени, които са публични и могат да бъдат видени на всяка бензиностанция, а не за бъдещи. Ненкова припомни, че КЗК е констатирала, че няма наличие на забранено споразумение или такова, което да има антиконкурентен ефект. Парламентът прие Годишния доклад за дейността на комисията с 84 гласа \"за\", 50 - \"против\", а осем се въздържаха.В документа комисията отчита, че през 2016 г. броят на образуваните производства се е увеличил спрямо 2015 г. КЗК посочва, че продължава да насочва вниманието си основно към пазари, на които е налице единствен доставчик на определена услуга, притежаващ единствената възможна инфраструктура на дадена територия, и чиито действия в най-голяма степен засягат интересите на потребителите на тези услуги.", "date": "21-june-2017", "title": "КЗК: Доставчици на горива обменяли данни за текущи цени, но не се уговаряли за бъдещи"}
{"url": "http://www.dnevnik.bg/sviat/2017/06/21/2992424_kotkata_e_doshla_v_bulgariia_predi_6500_godini_tvurdi/", "text": "Котката е дошла по земите на днешна България преди около 6400 - 6500 години, а следите на този домашен любимец могат да се проследят до 9000 години назад в историята.Това е заключението на група френски учени, направили най-обширният досега ДНК анализ на това животно. Те са използвали стотици проби, включително от мумифицирани котки от Древен Египет. Така те са проследили откъде тръгва домашната котка, защо разпространяването ѝ е толкова свързано с човешката цивилизация и защо има две вълни на взаимодействието между човека и котката.Заключенията им са публикувани в списание \"Нейчър\" () и съдържат най-всеобхватната карта на този феномен.Назад във времето те стигат до един-единствен конкретен вид - Felis silvestris lybica, известен още като дива африканска котка.Археологически разкопки дават основание да се смята, че съжителството започва преди около 10 000 години, когато се появява земеделието. Натрупването на зърно привлича гризачи, а котката се оказва врагът им, който е най-подходящ за опитомяване. Това се случва в Анадола на територията на днешна Турция и се разпространява към Ливан. Другото място, смятано за отправна точка на глобалното господство на котките, е Египет, където има множество артефакти, котешки мумии и статуи.Палеонтологът Ева-Мария Гейгл, водещият учен в изследването, казва, че историята на разпространяването на котките не получава отговори само чрез генетиката. Една от причините е, че днешните котки се оказват с изненадващо сходна ДНК - от Австралия през Америка до Европа.Затова информацията от ДНК от котешки кости и зъби от над 200 древни скелета е комбинирана с всевъзможни данни, показващи, че от фермери до викинги са помогнали това животно да стигне дори до Антарктида. Една от интересните находки е на котка, погребана със стопанина си в Кипър преди 9500 години, а това означава, че някой я е донесъл там, защото животното не произлиза от острова. Опитомяването - доколкото може да се използва този термин за котките - се е случило доста късно.Неолитната култура е причината котките да се появят трайно по земите на днешна България преди около 6400 години и Румъния - преди около 4400 години.Втората вълна тръгва от Древен Египет преди около 6000 години, разпространява се през Средиземноморието с римската цивилизация, смесва се с близкоизточните котки и стига чак до Балтика. Чак около XIII век котките преминават от Европа към Югозападна Азия благодарение на една печеливша стратегия - придържай се към хората.Мореплавателите са ги взимали на борда, за да гонят мишките по корабите, и така са станали част от завладяването на нови светове.Учените отбелязват, че има ожесточени спорове какво точно се разбира под \"опитомяване\", дали домашната котка не може да оцелее в дивата природа без човека и защо - за разлика от кучетата - днешните котки не са много по-различни като размер, поведение и хранителни навици от дивите.Екипът е използвал и специфичен генетичен маркер за характерна шарка на козината, за да установи, че той присъства при 80% от днешните котки, но се появява при древните котки едва около 1300 година. Ако се приеме, че това е белег, че по някаква причина хората са предпочитали животни с такава шарка, то това може да означава, че и изкуствената селекция при котките е относително скорошна практика.", "date": "21-june-2017", "title": "Котката е дошла в България преди 6500 години, твърди ДНК анализ"}
{"url": "http://www.dnevnik.bg/citat_na_deniia/2017/06/21/2993541_citat_na_denia_razsujdavam_primitivno_ot_poziciiata_na/", "text": "Това заяви председателят на правната комисия Данаил Кирилов по време на обсъждане на промените на първо четене в Наказателно-процесуалния кодекс и по специално при дебата дали специализираният съд да гледа делата за корупцията.", "date": "21-june-2017", "title": "Цитат на деня: Разсъждавам примитивно от позицията на депутатско кюфте"}
{"url": "http://www.dnevnik.bg/politika/2017/06/21/2993483_cacheva_do_kraia_na_juli_shte_ima_proekt_za/", "text": "Ще бъде изготвен нов вариант на антикорупционен закон, който вероятно ще е готов до края на юли и ще бъде внесен в парламента през есента и приет до края на годината. Това заяви правосъдният министър Цецка Цачева.В новия, трети подред за рамките на две години, проект ще бъде изключена възможността за подаване на анонимни сигнали. Премахната е и т.нар. обратна тежест на доказване, т.е. в проекта на екипа на Цачева ще бъде заложено този, който подава сигнал за корупция срещу някого да я доказва. Това бяха основните две точки, които бяха критикувани в предишния проект, изготвен от екипа на тогавашния вицепремиер Меглена Кунева.Коментарът на Цачева бе след срещата ѝ с президента Румен Радев, която бе част от поредицата разговори на държавния глава с представители на съдебната власт.Според правосъдния министър най-силното противодействие на всички корупционни практики е бързото въвеждане на електронното управление.На журналистически въпрос какво мисли за ново отваряне на темата за промяна на Конституцията, след като вчера , Цачева заяви, че не е обсъждала темата с президента Радев. Тя обаче коментира, че уважава основния закон и не смята, че е редно фрагментирано да се правят промени по конкретен повод.\"Когато след дебат се прецени, че са наложителни промени и те са в компетентността на Обикновеното народно събрание няма пречка да бъдат направени. Но е важно на всеки закон да се даде време, да може той да действа и да се види едва тогава дали тези промени са постигнали целите си\", обясни Цачева.", "date": "21-june-2017", "title": "Цачева: До края на юли ще има проект за антикорупционен закон, без анонимни сигнали"}
{"url": "http://www.dnevnik.bg/sviat/2017/06/21/2993513_namek_ili_suvpadenie_kralica_elizabet_ii_se_prevupluti/", "text": "Съвпадение или скрито послание? Британската кралица Елизабет II възбуди социалните мрежи, след като днес откри парламента с шапка, напомняща много на флага на Европейския съюз.Речта на кралицата по традиция очертава приоритетите на новото правителство и депутатите тепърва трябва да гласуват одобрение за тях. Брекзит бе основната тема и макар премиерът Тереза Мей да настоява от месеци, че Великобритания ще се раздели окончателно с ЕС и че е по-добре разводът да завърши  за Лондон, думите на кралицата бяха. В речта си тя остави отворена вратата за преговори с Брюксел, а облеклото ѝ само подсили това впечатление. бе облечена в синьо, а цветята на шапката ѝ имаха жълти тичинки и цялостното впечатление поразително напомняше знамето на ЕС. Приликата бе забелязала дори от медии като евроскептичния Daily Mail. Като държавен глава британският монарх се въздържа от заемането на позиция по политически въпроси. Кралицата така и не обяви публично дали е за или против оставането в ЕС.Преди референдума миналата година таблоидът The Sun публикува на първа страница заглавие, че кралицата е за Брекзит, и това доведе до опровержения от Бъкингамския дворец и оплакване пред медийния регулатор. След допитването кралицата коментира лаконично .\"Също както когато настоя да шофира и да вози саудитския крал! Дискретна кралска политика\", коментира в \"Туитър\" политологът от Лондонската школа по икономика Саймън Хикс.Споменатата случка се е развила през 1998 г., когато покойният саудитски  (тогава все още престолонаследник) е посетил кралицата в Балморал, и бе разказана в книгата на британския дипломат Ширърд Каупър-Коулс \"Ever the Diplomat: Confessions of a Foreign Office Mandarin.\"Предлагайки да разведе принц Абдулла из имението с кола, тя изненадващо се настанила на шофьорското място и подкарала автомобила. обаче е карала военен камион по време на службата си във Втората световна война и тесните шотландски пътища не са могли да я стреснат за разлика от принца, който чрез преводача си я помолил да намали скоростта и да внимава в шофирането. Двадесет години по-късно все още нямат право да шофират.Кралицата не за пръв път прибягва до отправяне на послания чрез облеклото си. През 1960 г. тайландският крал е удостоил Елизабет Втора с най-висшия орден на страната, а дванадесет години по-късно при посещение в Банкок тя е носила рокля в същите цветове – бяло и златно, в каквито е и орденът, разказва телевизия CBC.В Япония през 1975 г. кралицата носи небесносиня вечерна рокля с традиционните за острова черешови цветчета.През 1986 г., когато става първият британски монарх, посетил Китай, Елизабет Втора е с рокля с избродирани божури – цветето - символ на страната. През 1983 г., когато посещава президента Роналд Рейгън в Санта Барбара, носи рокля с калифорнийски макове – дискретен знак на благодарност за подкрепата на САЩ във Фолклендската война.\"Ако излиза от парламенти по света или се среща с лидери от Общността на нациите, тя ще се облече в бледолимоново или светъл корал, или друг ярък цвят, за да се отличава в тълпата. Дори изборът ѝ на шапки е стратегически – лицето ѝ трябва да е напълно видимо, но перфектно рамкирано. Мисля, че тя използва гардероба си много, много ефективно в общуването със света\", коментира пред в. \"Гардиън\" кралският историк Хюго Викърс.", "date": "21-june-2017", "title": "Намек или съвпадение? Кралица Елизабет II се превъплъти в Европейския съюз"}
{"url": "http://www.dnevnik.bg/detski_dnevnik/2017/06/21/2993532_nacionalniiat_telefon_za_deca_116_111_shte_bude/", "text": "Националната  ще бъде изписана върху корицата на учебниците. Това се разбра по време на изслушване на председателя на Държавна агенция за закрила на детето Офелия Кънева в образователната комисия в парламента днес.Целта е линията да бъде популяризирана сред децата, преподавателите и родителите. При обаждане на 116 111 се оказва 24-часова емоционална подкрепа на деца, юноши и родители при решаване на проблеми. Телефонната линия е с национално покритие, безплатна за обаждащите се и работи денонощно. На номер 116 111 се приемат сигнали и се дава специализирана помощ за деца в риск - консултации, кризисна интервенция, психологическа помощ. По този начин се идeнтифицират децата в риск, които се нуждаят от адекватни и навременни мерки за закрила.", "date": "21-june-2017", "title": "Националният телефон за деца 116 111 ще бъде изписан върху учебниците"}
{"url": "http://www.dnevnik.bg/video/novinite_na_bnt/2017/06/21/2993550_video_drugite_novini/", "text": "- Асансьори атакуват небесата- Стоянка Мутафова и Татяна Лолова ще почетат \"Арт Поток\".- Най-новият фестивал ще атакува Ловеч на 2 и 3 септември- Даниъл Дей-Луис казва сбогом на киното", "date": "21-june-2017", "title": "Видео: Другите новини"}
{"url": "http://www.dnevnik.bg/biznes/2017/06/21/2993553_stolicata_na_angola_otnovo_e_nai-skupiiat_grad_za/", "text": "Луанда, столицата на африканската държава Ангола, измести Хонконг като най-скъпия град за командировани служители на чуждестранни компании. Заключението се съдържа в годишната класация на консултантската компания \"Мърсър\" (Mercer), публикувана в сряда.От компанията изчисляват, че наемането на апартамент с две спални, подходящ за чуждестранни служители, струва в Луанда £4800 ($6055 или EUR5466) месечно, меню хамбургер в заведение за бързо хранене излиза £11.50. (EUR13)., а билет за кино е 10 долара. В Лондон, например, същият сандвич е по-малко от 4 долара, но киното е много по-скъпо - 20 долара.Луанда се оказва за втори път през последните три години на върха на класацията, основана на разходи като жилищно настаняване, транспорт, облекло или сигурност в 209 града. Тук основна роля са изиграли скъпите потребителски стоки, както и високите разходи за сигурност на служителите и техните семейства.Британските градове, обаче, слизат рязко надолу, като Лондон преди година бе на 13-о място, а сега е на 30-о и е най-високо класираният в страната. От Mercer смятат, че водещата причина за това е обезценяването на паунда след решението преди година на британците да напуснат Европейския съюз.Най-малко разходи за командировани служители изискват Тунис, Бишкек и Скопие. Ню Йорк е използван за отправна точка, а за изчисляване на очакваните разходи са използвани цените на над 200 стоки и услуги.В класацията прави впечатление, че азиатски градове продължават доминацията си, защото половината в Топ-10 са от този континент. Сеул, например, се изказва от 15-о място през 2016г. на сегашното шесто. Индийският Мумбай отчита впечатляващ скок с 25 позиции до 57-о място заради бързия си икономически растеж и стабилната валута. Делхи е на 99-о място.\"Макар няколко азиатска града да се нареждат сред най-скъпите в света, ключови финансови центрове като Хонконг и Сингапур продължават да привличат таланти и остават сред водещите места за преместване на служители\", коментира Марио Фераро, отговарящ за глобалната мобилност в Mercer с ресор Азия, Близък изток и Африка. Той допълва, че разместванията тази година са основно заради флуктуации на националните валути спрямо американски долар, но това не е случаят с Мумбай, защото там водещо е увеличаването на възможностите.Повечето китайски градове също слизат в класацията заради обезценяването на юана, а я понските се изкачват заради засилването на йената, поскъпването на потребителските стоки и \"динамичният жилищен пазар\".Ню Йорк и Берн се завръщат в челната десетка, а Пекин отпада и е на 11-о място. Сидни се изкачва със 17 позиции до 25-о място, а заради силния австралийски долар в челните 50 попаднаха Мелбърн и Пърт. Стабилизирането и поскъпването на руската рубла изкачи Москва до 14-о място, а Санкт-Петербург - до 36-о. Луанда Хонконг Токио Цюрих Сингапур Сеул Женева Шанхай Ню Йорк Берн", "date": "21-june-2017", "title": "Столицата на Ангола отново е най-скъпият град за работещи чужденци"}
{"url": "http://www.dnevnik.bg/morski/2017/06/21/2993562_lafka_se_oplaka_che_konkurenciiata_vuv_varna_i_prechi/", "text": "След жалба от собствениците на верига Lafka, че конкурентите й във Варна нарушават концесионните им права, общинската администрация е отказала да приема таксите, които дребни разпространители на печата дължат за поставянето на павилионите си. Това поставя под въпрос съществуването им, съобщи днес Дияна Иванова, управител на едноличния търговец \"Крез 13\". В отговор тя е поискала от Общинския съвет в града да прекрати концесионните договори на Lafka. Основанието за искането й е, че дейността по разпространението на вестници и списания във Варна на практика еВ жалбата си Иванова е посочила, че вече повече от 20 г. развива дейността си като редовно е плащала таксите за поставянето на павилиона си. След жалба от страна на собствениците на веригата Lafka обаче, през юни от общинската администрация отказали да приемат сумата, която тя дължи за павилиона си.В жалбата си варненския Общински съвет Дияна Иванова обяснява също, че предметът на концесионните договори, на базата на които в града са разположени павилионите на Lafka,Така обектите, от веригата, свързвана с депутата от ДПС Делян Пеевски, се превръщат в \"съоръжения за продажба на печатни, тютюневи изделия и дребни пакетирани хранителни стоки и напитки в автобусните спирки\". До тази промяна те са имали право да извършват само рекламна дейност и \"продажба на печатни изделия за задоволяване на обществени потребности в обекти, разположени върху земя публична общинска собственост\".Според Ивановаи се предоставят бързи кредити на място, което е в противоречие с предмета на дейност записан в концесионния договор. Тя припомни и факта, че както в много други градове в страната, така и във Варна обектите от веригата се намират на по-малко от 150 метра от учебни заведения, каквито са общинските разпоредби за случаите, в които става дума за търговия с алкохолни напитки, тютюневи изделия и организирането на т.нар. игри на късмета.Павилионите на Lafka се появиха във Варна след 2011г. В продължение на двете предходни години дружеството \"Карне М\" установивърху разпространението на вестници и списания в града. Това стана чрез изкупуване на компаниите \"Десислава 90-2002\", \"Ди прес\", \"Фактор плюс\", \"Би прес\", половината от дяловете на \"Варна прес - Аврамова и фамилия\", \"Одесос М\" и \"Александров прес\". До този момент те си поделяха пазара на печатни издания във Варна. Три от споменатите компании - \"Одесос М\", \"Ди прес\" и \"Фактор плюс\", бяха и концесионери на основните спирки от системата на градския транспорт. Междувременно още на 21 август 2010 г. бе регистрирана смяна на собствеността в \"Карне М\". Дяловете в компанията, принадлежали до този момент на физическото лице Васил Шуманов, бяха прехвърлени на акционерното дружество \"Карне М 1\".Следващата стъпка в установяването на лавките във Варна бе направена само няколко месеца преди местните избори през 2011 г. На едно от последните си заседания по предложение на тогавашния кмет на града Кирил Йорданов общинските съветници във Варна взеха и решение зана концесионерите, стопанисващи 450 автобусни спирки. В тях текстът \"...съоръжения за продажба на печатни изделия в автобусните спирки\" е подменен със \"...съоръжения за продажба на печатни, тютюневи изделия и дребни пакетирани хранителни стоки и напитки в автобусните спирки\".По това време вносителят на предложението Кирил Йорданов вече бе номиниран от ГЕРБ като кандидат за четвърти мандат в предстоящите през октомври с.г. местни избори. В напълно овладения пак от ГЕРБ общински съвет във Варна предложението мина без каквито и да е проблеми. С поименно гласуване то бе подкрепено от 34 съветници, без гласове против. Въздържаха се двама, а 15 отсъстваха. Само няколко месеца по-късно става ясно, че с промените, направени по предложение на местната комисия \"Собственост и стопанство\", контролирана също от ГЕРБ, е даденаи на регламентите за разполагане на \"преместваеми търговски обекти\" във Варна. Така пред Lafka бе открит и пътя за установяване на пълен монопол върху търговията с печатни издания, цигари и алкохол в града.Фискалните бонове, издавани от лавките по спирките на градския транспорт във Варна, показват, че в момента техен оператор е дружеството \"Табак маркет\". Според Евгени Орманлиев, главен експерт \"Концесии\" в администрацията на новия варненски кмет Иван Портних (ГЕРБ), това не е нарушение на сключените концесионни договори.", "date": "21-june-2017", "title": "Lafka се оплака, че конкуренцията във Варна й пречи"}
{"url": "http://www.dnevnik.bg/analizi/2017/06/21/2993350_brutalizirane_i_v_bulgariia/", "text": "Не се опитвам да морализаторствам: днес нарастването на агресията в медийната среда не ме тревожи заради някаква невъзпитаност на говорителите - тя застрашава самите основи на социалния ред. А световните новини са най-ясният пример.Подивял мюсюлманин излиза на улицата с кухненски нож да отмъщава - примерно за нетърпимите страдания на децата в Алепо. Някакъв еврофашист блъска с буса си молещи се пред джамия в Лондон, за да отмъсти на всички мюсюлмани. Тръмп напада словесно жени, мексиканци и демократи. Някакъв ляв активист стреля по конгресмен и още четирима в борба срещу тръмпизма. Едва обявен Брекзитът, английски националисти започват да обиждат и дори физически да бият поляци. Във Франция ислямофашисти спасяват поруганата от карикатуристи чест на Пророка (мир на праха му). Норвежки ариец избива стотина арийски деца, за да обърне внимание на застрашеността на арийската раса от имигрантите. Християнин пребива с бухалка 17-годишно момиче във Вирджиния на излизане от джамията Да продължавам ли?Въпросът кой е виновен и кой пръв е започнал, разбира се, има смисъл за историците, но едва ли помага да излезем от спиралата на насилието. В един смисъл първи са бандитите от ИД, в друг – колониалистите, в трети – арабските нашествия, в четвърти – кръстоносците. Въпросът е защо цялата тази драма на идентичностите днес все по-често ни води към насилие вместо към научни конференции? Едно възможно обяснение се крие в медийния пейзаж: подобно на климатичното затопляне, което предизвиква всевъзможни крайности, днес се вдига общата медийна температура и от тревожните аномалии като пропадане на норми се завихрят непознати до днес трансгресивни циклони.Наместо да успокояват, да лекуват историческите и социални рани, да търсят помирение и прошка, както са повелявали навремето големите религии, елитите днес ги разчоплят и сякаш нарочно обострят страданието. А безброй сайтове, блогове, форуми подпомагат всичко това. Един мюсюлманин трябва да прекара живота си пред все по-въздействащата, все по-мултимедийна гледка на униженията в Палестина, на извличането на Саддам от дупката, да се сблъсква всекидневно онлайн с аргументи за своята непоправима изостаналост. От другата страна ислямофашистите се включиха в брутализацията с рязане на глави, заложници на колене и премазани пешеходци. Показват го и медиите. И на някои им се приисква да вземат един автомат и да стрелят, да стрелят, да стрелят.Подобна сценография на минали страдания радикализира и българския пейзаж. Човек ще каже, че мъките от така нареченото турско робство с времето вместо да отшумяват, стават все по-нетърпими. Същото май се случва и с престъпленията от времето на комунизма, които 28 години така и не успяхме да осъдим, та да обърнем страницата. Ще кажете миналото трябва да се помни, но дали следва да влизаме с него в отношение на мъст, на разчистване на сметки?Да беше само миналото – щяхме да минем с някоя и друга героична историческа възстановка, да се маскираме, да набием лошите, после да пием бира. Бедата е, че градусът на символна агресия се вдига; през 1990-те на първа линия бяха таблоидите, сега ни брутализират неизброими сайтове, блогове, форуми. Всеки е престъпник до доказване на противното, жените са леки, инвалидите са измамници. Една беда е, че Москов нарича ромите \"скотове\", а Симеонов - \"раждащи кучки\", че Марешки или президентската съпруга пускат ехидни хомофобски реплики. Друга, по-голяма беда е, че подобни хора, облечени в медийна власт дават интифа на бай ти Иван, че негов патриотичен дълг е да дискриминира и мрази. Професор по математика заявява, че мюсюлманите са \"генетично увредени\", според социолог бежанците никога не можели да се интегрират, журналист нарича гражданските активисти \"либерасти\"...Наглед незначителни, подобни реплики вдигат вълни от агресия в мрежата, с които вече никой не може да се справи. Вместо да дава пример за овладяност, социалният център подканя: разпасвайте се както ви се иска, бъдете автентични в омразата си.Кога символното насилие преминава в реално? Това никой не може да предвиди. Онзи на спирката, ритнал възрастната жена, просто бил луд, нещо отключило нервните вериги; охранителите пребили шофьора, защото ги нервирал като им бипнал; Сидеров може би нападнал НАФТИЗ заради заветите на Левски Трансгресивното поведение продава медиен продукт и колкото повече обяснения, дебати, скандали – толкова повече трафик.Обяснения всякакви. Нека погледнем ставащото от дистанция: в медийния ни кръгозор отдавна няма ден без обида, без клевета, без ритник, без бомба. Едни се свиват отчаяни в черупката си, други се впускат да мерят мускули на медийната сцена. Не знам как може да се овладее нарастващата брутализация - училището се проваля, правото се намесва, когато ефектът на агресията вече е изконсумиран, глобална медийна регулация звучи като научна фантастика.Остава какво? Да се надяваме този път да не стигнем до най-лошото?", "date": "21-june-2017", "title": "Брутализиране. И в България"}
{"url": "http://www.dnevnik.bg/sport/2017/06/21/2993563_remontut_na_zimniia_dvorec_shte_zapochne_nai-kusno/", "text": "Най-късно през септември ще започне реконструкция на Зимния дворец в София. Това обяви спортният министър Красен Кралев по време на заседание на парламентарната комисия по въпросите на децата, младежка и спорта.\"Какъв ще бъде мащабът на реконструкцията ще мога да кажа след месец, когато съм наясно с какви средства ще разполагаме\", обясни Кралев. По думите му съоръжението \"не е в добро състояние\", но в момента нямало никаква опасност за хората, които го ползват.Министърът заяви още, че е разговарял с всички заинтересовани федерации и има пълно разбирателство с тях. Той допълни, че ремонтът няма да попречи на олимпийската подготовка на състезателите в кънковите спортове., че вместо планираните в миналото мащабни реконструкции ще се направи ремонт, за да бъде пригодено съоръжението за тренировъчен център.\"Тъй като не смятаме провеждането на международни състезания за приоритет на държавата, подготвяме ново задание за извършване на ремонт, който да приведе залата в готовност за провеждане на тренировки и състезания от държавния календар\", каза тогава министърът.По времето на кабинета \"Орешарски\" тогавашният спортен министър Мариана Георгиева се опита да прокара поръчка за реконструкцията на Зимния дворец за 50 милиона лева, а за изпълнител беше избран консорциум с водеща компания \"Главболгарстрой\". от служебния спортен министър Евгения Раданова през 2014 г. Впоследствие екипът на Кралев довърши съдебната битка за отмяната й. През април 2015 г. .След половин година забавяне и по-точно формулиране на заданието държавната компания \"Академика 2001\", която стопанисва обекта, пусна нова процедура за 35 милиона лева. Това беше сумата, отпусната за ремонт от правителството на Орешарски.Този път поръчката беше  по изрично настояване на Бойко Борисов, след като премиерът бил информиран, че някои от неудобните в този момент фирми като \"Джи Пи груп\" и \"Водстрой 98\" са проявили интерес.Като мотив за прекратяването на поръчката \"Академика 2011\", чийто принципал е спортното министерство, обяви непредоставени документи за обследването за енергийна ефективност на залата, която се намира в Студентски град.Само месец по-късно . Строител на залата в Бургас обаче е консорциум с участието на същата тази \"Водстрой 98\", свързвана с депутата Делян Пеевски.Тя участва в обединението \"Дворана\" заедно с \" Понсстройинженеринг\", които спечелиха очаквано поръчката през август 2014 г. Двете фирми държат по 47% от обединението, а последните 6% са на \"Билдникс\".През 2014 г. община Бургас започна реализирането на проекта с 5 милиона лева от общо 38 милиона лева с ДДС, колкото се предвиждаше да струва. Парите бяха отпуснати отново от кабинета Орешарски по програмата за развитие на общините.", "date": "21-june-2017", "title": "Ремонтът на Зимния дворец ще започне най-късно през септември"}
{"url": "http://www.dnevnik.bg/gradska_sreda/2017/06/21/2993481_sled_dva_opita_za_prodajba_raionnata_obshtina_sredec/", "text": "На днешното си заседание комисията по градоустройство към Столичния общински съвет отказа да вземе решение по предложение от кмета на район \"Средец\" Мария Ачкова, сграда-паметник на културата да бъде продадена чрез търг. Сградата се намира на улица \"Позитано\" 1, като Столичната община е собственик на първия, втория и таванския етаж от, като имотът е оценен на 510 хил. лева.Мария Ачкова внася за втори път предложението за продажба на имота, като първият път бе през декември 2016 г. По време на обсъждането в комисията днес тя каза, че е четвърти по ред кмет на \"Средец\", който трябва да търси решение на проблема с неподдържаната и опасна сграда.Сградата се намира на ъгъла между улиците \"Позитано\" и \"Калоян\", на метри от районната община \"Средец\", и е паметник на културата с категория \"местно значение\" от 1976 г. Тя е в лошо състояние, като има опасност да се срути. По тази причина през ноември 2016 г. ръководителят на общинска дирекция \"Строителен контрол\" Влади Калинов съобщава на Ачкова, че инспектората за опазване на културното наследство към Министерството на културата е възложило предписание за \"незабавни укрепителни дейности\". Била е обявена и обществена поръчка за изпълнител на дейностите. До днес обаче такива не се извършват.Столичната община споделя имота с две частни лица, които са собственици на двете помещения на партерния етаж, където в момента има магазини. Мария Ачкова обясни, че е отправяла предложения и на двамата Столичната община да изкупи имотите им, но те са отказали. Общинската част от сградата е 75% и е оценена на 510 хил. лева.Когато през декември Ачкова внасе доклада, комисията по градоустройство го отхвърли и даде препоръки на кметицата да потърси и други възможни решения. Така първо Ачкова се опитва да откупи частите на сградата от другите собственици, което те отказват. Другата препоръка е да обяви конкурс, чрез който да се потърси заинтересован да наеме сградата, като бъде задължен да я ремонтира. Ачкова посочи, че според Закона за общинската собственост това би било възможно единствено, ако сградата е годна за обитаване. В случая сградата-паметник на културата не е. Последният вариант е да бъде потърсен купувач на имота чрез търг, което Ачкова предложи днес, но комисията не прие.По време на обсъждането днес общинската съветничка Искра Ангелова (ГЕРБ) каза, че процедурата по продажба чрез търг може да отнеме една година, като в това време сградата би могла да се срути. Главният архитект на София Здравко Здравков заяви, че е била обявена обществена поръчка за аварийното укрепване на сградата, но само една компания е подала оферта - \"Калистратов груп\". Председателката на комисията по градоустройство Силвия Христова (ГЕРБ) обеща, че общината ще намери пари за укрепването на сградата, което \"така или иначе ще започне през юли\". Кметът на \"Средец\" отговори, че от миналата година получава уверения от Столичната община, че сградата ще бъде ремонтирана.\"Явно трябва да съветваме всички районни кметове да внасят предложения за продажба на сгради-паметници на културата в опасно състояние, за да може Столичната община да започне да се грижи за опазването им\", каза общинският съветник Иво Божков (ДСБ).", "date": "21-june-2017", "title": "След два опита за продажба, районната община \"Средец\" ще ремонтира сграда-паметник на културата"}
{"url": "http://www.dnevnik.bg/biznes/2017/06/21/2993601_ministur_dimov_garantira_dostatuchno_vreme_za/", "text": "Напредъкът по проекта за изграждане на участъка на автомагистрала \"Струма\" през Кресненското дефиле е обсъден на съвместни срещи на министъра на околната среда и водите Нено Димов и министрите на регионалното развитие Николай Нанков и на туризма Николина Ангелкова с европейските комисари по регионална политика Корина Крецу и по околна среда, морско дело и рибарство Кермену Вела в Брюксел. Това съобщиха от екоминистерството.На срещите министър Димов уверил еврокомисарите, че при реализирането на проекта страната ще спази изцяло българското законодателство, което е напълно хармонизирано с европейското. Той подчертал, че ще бъде обърнато особено внимание на прозрачността на процедурите по ОВОС и оценката на степента на въздействие върху защитените зони.В МОСВ вече е постъпила цялата документация по ОВОС и по оценката на степента на въздействие върху защитените зони. \"Ние даваме възможност на всички НПО, включително на природозащитните, да участват активно в обсъждането, за да се осигури най-добрата защита на биоразнообразието в Кресненското дефиле\", обявил Димов.Той увери, че МОСВ ще даде достатъчен срок за провеждане на общественото обсъждане, за да може до средата на октомври т. г. да има решение по ОВОС и да се прецени кой от петте предложени варианта на проекта е най-добрият от екологична гледна точка. \"Държа да подчертая, че разглежданите варианти защитават както природата в Кресненското дефиле, така и човешкия живот, който е ключов приоритет\", казал министърът.Ако изпълнението на строителството не се изпълни навреме, има опасност България да загуби осигуреното за трасето европейско финансиране. Това беше и аргументът на предишния кабинет \"Борисов\" да използва за магистралата част от трасето през Кресненското дефиле. Еколози обаче подчертаха, че пътят през дефилето нанася от години щети на животните в района.", "date": "21-june-2017", "title": "Министър Димов гарантира достатъчно време за обсъждане на трасето на \"Струма\" през Кресненското дефиле"}
{"url": "http://www.dnevnik.bg/sviat/2017/06/21/2993628_ruski_hakeri_sa_atakuvali_prez_2016g_izborni_mreji_v/", "text": "Руски хакери са атакували избирателните системи на 21 от щатите в САЩ по време на миналогодишната президентска надпревара, заяви в сряда високопоставен представител на министерството за вътрешна сигурност по време на изслушвания във Вашингтон.Пред сенатската Комисия по разузнаването Джийнет Манфра каза, че \"към момента имаме доказателства\", но не посочи имената на въпросните щати. Тя също потвърди, че не разполага с факти, на базата на които да се заключи, че са били манипулирани действителни гласове.Манфра, която е зам.-министър по въпросите на киберсигурността, допълни, че само в малък брой щати е била пробита защитата на избирателните системи, но отново не посочи конкретни данни. Сенаторът демократ Марк Уорнър каза, че е разочарован от това, че тя премълчава имената на щати, на което Манфра отвърна, че \"по това имаме фундаментални разминавания\".Представители на министерството и преди са говорили за 20 щата, но медийни публикации от последните дни допускат, че броят на засегнатите може да е много по-голям. Миналата година Аризона и Илинойс потвърдиха, че хакери са атакували системите им за регистриране на избиратели.Както Манфра, така и други служители, свидетелствали в сряда пред комисията, казаха, че американските избори са податливи на хакерски атаки отчасти защото се провеждат децентрализирано и общо взето отговорността за това пада на щатите и местните власти.Хилъри Клинтън спечели близо 3 милиона гласа повече от Доналд Тръмп, но изгуби в няколко ключови щата и дни след изборите на 8 ноември специалисти изчислиха, че са поражението ѝ е било необходимо в подходящите оспорвани щати за кандидата на републиканците да гласуват общо само 40 000 души повече.Пред същата комисия бившият министър на вътрешната сигурност Дже Джонсън заяви, че миналата година е имало забавяне в свързването на ФБР с ръководството на Демократическата партия, за да ги уведомят, че руски хакери са пробили сървърите им.Той добави, че ведомството му е публикувало предупреждение за опитите за хакване на базите данни за регистриране на избиратели, но то не е привлякло нужното внимание. По същото време излезе запис от 2005г., в който Доналд Тръмп се изказваше скандално за това, че славата и богатството му позволявали да прави каквото си иска с жените и те ще си мълчат. Според Джонсън шумотевизата около този случай е заглушила предупреждението.Запитан защо администрацията на президента Барак Обаа не е била по-настойчива в предупрежденията към обществото за хакерските атаки, Джонсън отвърна: \"Бяхме много притеснени да не би да ни обвинят, че заемаме страна в изборите и да се вкараме в една много разгорещена кампания.\"", "date": "21-june-2017", "title": "Руски хакери са атакували през 2016г. изборни мрежи в 21 щата"}
{"url": "http://www.dnevnik.bg/sport/2017/06/21/2993643_cska_specheli_s_21_sreshtu_zenit_v_avstriia/", "text": " записа престижна победа в предсезонната си подготовка срещу петкратния шампион на Русия \"Зенит\" (Санкт Петербург). Червените се наложиха с 2:1, като обърнаха резултата.Срещата, която се игра в градчето Гоинг беше изгледана от голяма група .Воденият от Роберто Манчини, отбор поведе още в 15-ата минута, когато Андрей Панюков се възползва от грешка в червената защита.Вратарят на ЦСКА Георги Китанов не прецени едно центриране, избивайки го право на пътя на Панюков, който без проблем се разписа.До края на първата част българскит състав беше по-активен и притисна завършилия на трето място в руската Висша лига.Гол на Каранга беше отменен заради засада, но в 43-ата минута бразилецът се реваншира като изравни. се справи с двама руснаци, подаде на Десподов, а центрирането на национала се превърна в асистенция за Каранга.През втората част \"Зенит\" излезе с много променен състав, пълен с млади футболисти, които не успяха да се противопоставят на ЦСКА. Червените стигнаха до втори гол в 64-ата минута чрез Меркадо.До края на мача и двата отбора имаха възможности, като Кубемба пропиля най-добрите за ЦСКА, а Панюков удари гредата за руснаците.\"Доволен съм от играта, добре е щом побеждаваме отбор като \"Зенит\". Ще работим върху постоянството в играта, защото това е най-важното на този етап\", каза след мача треньорът Стамен Белчев.Той разкри, че очаква в близките дни ЦСКА да подпише с нов вратар, но чака и още футболисти.Следващата контрола на червените е в петък срещу румънския \"Университатя Крайова\".", "date": "21-june-2017", "title": "ЦСКА спечели с 2:1 срещу \"Зенит\" в Австрия"}
{"url": "http://www.dnevnik.bg/sport/2017/06/21/2993623_portugaliia_naddelia_nad_rusiia_s_gol_na_kristiano/", "text": "Португалия направи голяма кръчка към класирана на полуфиналите в турнира за  след победа над домакина Русия. Европейските шампиони се наложиха с 1:0 след гол на Кристиано Роналдо още в 9-ата минута.След равенството 2:2 в първия си мач с Мексико, португалците имат далеч по-лесна задача след няколко дни, изправяйки се срещу аутсайдера Нова Зеландия.Селекционерът на Португалия Фернандо Сантош оставеи две от звездите си Нани и Куарешма на пейката, но това не се отрази на отбора.В 9-ата минута Рафаел Герейро центрира, защитникът Кудряшов и вратарят Акинфеев не се разбраха кой да се намеси и Роналдо необезпокояван откри за португалците.До почивката Португалия контролираше умело двубоя, като разчиташе на контраатаки и накъсваше играта, когато се налагаше.Втората част премина изцяло под диктовката на Русия, като домакините натиснаха съперника си в собствената му половина.Въпреки това най-чистото положение беше на сметката на , когато удар с глава на Адриен Силва беше отразен с една ръка от Акинфеев.До края на двубоя Русия се хвърли ва банк, но не успя да отправи нито един точен удар към вратата на Португалия.В последния си мач в събота, Сборная се изправя срещу Мексико, в директен спор за второто място в групата.", "date": "21-june-2017", "title": "Португалия надделя над Русия с гол на Кристиано Роналдо"}
{"url": "http://www.dnevnik.bg/sport/2017/06/21/2993626_botev_zagubi_ot_kipurci_v_kontrola_bik_i_kuche/", "text": "Носителят на Купата на България \"Ботев\" (Пловдив) отстъпи с 1:3 на кипърския АЕЛ (Лимасол) в контрола, играна в София. Канарчетата допуснаха два гола в последните 15 минути.АЕЛ поведе още в 9-ата минута след майсторско изпълнение на Аврам.Най-интересната ситуация през първата част обаче не беше свързана с футболистите. В 29-ата минута бик навлезе на терена, който трябваше да бъде изчакан да излезе от другия край на игрището.Съдиите тъкмо подновиха играта, когато край страничната линия излезе и куче. Четириногото стресна асистент съдията, като заплашително лаеше по него.След почивката Крум Стоянов изравни за \"Ботев\" в 61-ата минута с хубаво изпълнение.Към края обаче силите на канарчетата привършиха и те допуснаха два гола, дело на Аруабарена и Саси.Това е втора загуба за \"Ботев\" в предсезонните контроли, след като преди няколко дни канарчетата отстъпиха с 0:1 на македонския \"Пелистер\".На 29 май \"Ботев\" се изправя срещу \"Партизани\" от Албания в мач от първия предварителен кръг на Лига Европа.", "date": "21-june-2017", "title": "\"Ботев\" загуби от кипърци в контрола, бик и куче прекъснаха мача"}
{"url": "http://www.dnevnik.bg/biznes/2017/06/21/2993642_estoniia_bulgariia_i_avstriia_shte_obiaviat_v_petuk/", "text": "В петък в Брюксел премиерите на Естония, България и Австрия ще обявят приоритетите на председателството на Съвета на ЕС след юли тази година. Това съобщи министърът за българското председателство на Съвета Лиляна Павлова пред български журналисти, цитирана от БТА.Тя добави, че до юли се очаква изготвянето на проекта за програмата на българското председателство. Програмата ще бъде завършена през декември, когато ще бъде известно кои досиета (теми от дневния ред на ЕС) ще бъдат предадени от Естония.Павлова открои пет приоритета на нашето председателство - икономически растеж и работни места; енергиен съюз и промените в климата; социалния стълб; сигурност и правосъдие; ЕС като глобален фактор на световната сцена. България възнамерява да обърне особено внимание на въпроса с европейската перспектива на Западните Балкани, включително по отношение на свързаността, сигурността, самолетните връзки, роуминга.Предвижда се нашата страна да наблегне също на сътрудничеството в региона на Черно море по отношение на опазването на околната среда и на туризма, както и на политиката на сближаване в следващия многогодишен бюджет на ЕС. Павлова уточни, че кохезионната политика следва да бъде разглеждана с разбирането, че са необходими промени и опростяване.Като част от \"подводните камъни\" пред нашето председателство тя очерта бъдещия бюджет на ЕС след 2020 г., кохезионната политика, въпросите на сигурността и миграцията, преговорите за напускането на Великобритания. Тя изрази очакването по време на българското председателство да бъдат приети законодателни текстове за единния цифров пазар, както и да напреднат преговорите по енергийните въпроси.По повод на Западните Балкани тя коментира, че темата е приоритет за България. Искаме европейска перспектива за региона, но не искаме да даваме напразни обещания и надежди, уточни Павлова.По повод одобрението на Мария Габриел за еврокомисар по цифровизацията от комисиите на Еврпопейския парламент Павлова заяви, че е изключително горда като българин. Представянето на Мария Габриел беше блестящо, това е официалната и неофициалната оценка от днешните ми срещи в ЕП, виждаме резултатите. Убедена съм, тя че ще бъде достоен еврокомисар, това е ресор на бъдещето, добави Павлова.Министърът уточни, че министерството за българското председателство е запълнено като екип, а зам.-министър Моника Панайотова от 28 юни встъпва в длъжност и ще представлява председателството в ЕП. Павлова определи Панайотова като човек, който отговаря напълно на изискванията за политически опит и за познания за институциите на ЕС.", "date": "21-june-2017", "title": "Естония, България и Австрия ще обявят в петък приоритетите на председателството на ЕС"}
{"url": "http://www.dnevnik.bg/sport/2017/06/21/2993647_etur_privleche_vtori_igrach_ot_levski/", "text": "Новакът в Първа лига \"Етър\" се подсили с втори футболист, освободен от \"Левски\". Крайният защитник Александър Александров подписа с виолетовите за една година.Александров последва бившият капитан на \"Левски\" , който се присъедини към \"Етър\" преди седмица.Десният защитник има над 200 мача в елитната група, като е носил екипите още на \"Черно море\", \"Берое\" и \"Миньор\".\"Дойдох по покана на Станислав Генчев, имаше интерес и на други, но предпочетох \"Етър\". Надявам се да помогна на отбора\", коментира Александров.Той става шестото попълнение на новака след Веселин Минев, Христо Иванов, Румен Руменов, Мартин Станкев и Яни Пехливанов.Междувременно 23-годишен чешки защитник пристигна на проби в отбора. Любош Адамец, който е висок 190-сантиметра е преминал и през школата на италианския \"Ювентус\".\"Чехът е при нас на проби, ще води подготовка десет дни с отбора и ще вземе участие в първите контроли, за да преценим качествата му\", коментира треньорът .", "date": "21-june-2017", "title": "\"Етър\" привлече втори играч от \"Левски\""}
{"url": "http://www.dnevnik.bg/sport/2017/06/21/2993650_ivelin_popov_iska_da_ostane_v_spartak_moskva/", "text": "Българският национал Ивелин Попов няма никакво намерение да напуска клубния си тим . Това призна самият футболист в интервю за \"Дневник\".\"Още зимата казах, че оставам в \"Спартак\", за да стана шампион. Сега амбициите ми са още по-големи, защото ще участваме в Шампионската лига\", каза Попов.Той се чувства добре в руското първенство, където играе от 2012 г. и няма желание да напуска страната.\"От пет години съм в Русия и всичко ми пасва, свикнал съм към стила на игра, което е важно. Имам между 150 и 200 мача за \"Кубан\" и \"Спартак\" и мисля, че мястото ми е тук\", добавя националът.Какво още каза Футболист №1 на България за  и каква изненада готви за феновете у нас, четете в пълния текст на интервюто пред \"Дневник\" в четвъртък сутрин.", "date": "21-june-2017", "title": "Ивелин Попов иска да остане в \"Спартак\" (Москва)"}
{"url": "http://www.dnevnik.bg/sport/2017/06/21/2993665_meksiko_eliminira_nova_zelandiia_ot_kupata_na/", "text": "Мексико записа първа победа за , след като надделя с 2:1 над Нова Зеландия. Успехът обаче не дойде никак лесно за ацтеките, които до 55-ата минута изоставаха в резултата.Головете на Раул Хименес и Урибе Пералта изхвърлиха Нова Зеландия от турнира, докато Мексико поведе в група А, като има по-добра голова разлика от .Селекционерът на ацтеките Осорио се надяваше на лесна победа и направи осем промени в титулярния състав от двубоя с Португалия.Сметките му обаче се оказаха грешни, след като Нова Зеландия игра по-добре, а в 42-ата минута поведе чрез звездата си Крис Ууд. Таранът се възполва от грешка в мексиканската защита и откри.Осорио нямаше много възможности за реакция, след като Салсидо получи контузия и беше заменен принудително, а след това и резервата му Ектор Морено напусна с травма.Така Мексико нямаше възможност да пусне звездите си Карлос Вела и Хавиер Ернандес, които бяха оставени да почиват.Все пак в 55-ата минута ацтеките изравниха след хубаво изпълнение на Раул Хименес. Нападателят получи топката с гръб към вратата, но стреля със завъртане без да остави шансове на вратаря Маринович.Мексико стигна до трите точки четвърт час преди края след гол на ветерана Пералта. Той получи пас от Хавиер Акино, който беше най-добрия играч в мача.До края Нова Зеландия се хвърли в атака, но нямаше чисти положения.За капак двата тима се сбиха, като в мелето участваха абсолютно всички футболисти. Шокиращо обаче реферът Гасама не извади нито един червен картон, въпреки че изгледа ситуацията на видеоповторение.В последния мач от групите Мексико излиза срещу домакина Русия и се нуждае само от точка, за да се класира на полуфинал. Нова Зеландия играе с Португалия.", "date": "21-june-2017", "title": "Мексико елиминира Нова Зеландия от Купата на конфедерациите"}
{"url": "http://www.dnevnik.bg/sport/2017/06/21/2993605_dva_novi_otbora_mogat_da_vliazat_vuv_formula_1_zaiavi/", "text": "Нови отбори са изразили интерес към влизане във Формула 1, а две свободни места могат да бъдат попълнени веднага, заяви президентът на Международната автомобилна федерация (ФИА) Жан Тод.В момента в шампионата се състезават 10 отбора, след като в началото на годината аутсайдерите от \"Менър\" обявиха фалит.Новите собственици на спорта  обаче искат по-конкурентни надпревари и повече силни отбори, които да си оспорват победите. Те са отворени към увеличаване на броя на участниците.\"Когато чувстваме, че сме готови ще направим, каквото е нужно. В момента имаме 10 отбора, но идеята е те да станат 12\", каза Тод по време на конференцията на ФИА в Женева.Французинът обаче уточни, че промени няма как да бъдат направени за сезон 2018, защото времето е прекалено малко.\"Има възможност да влязат един или два силни новака. Знаете, че постоянно се появяват слухове, но ние имаме конкретен интерес, заявен от няколко отбора\", уточни Тод.\"Хаас\" е последният отбор, който влезе във  като новак. Американският екип започна участието си през 2016 г. и завърши на осмо място при конструкторите.Трите нови отбора, които влзоха през 2010 г. \"Испания Рейсинг\", \"Лотус\" (по-късно \"Катерам\") и \"Върджин Рейсинг\" (след това \"Маруся\" и \"Менър\") преустановиха участието си.", "date": "21-june-2017", "title": "Два нови отбора могат да влязат във Формула 1, заяви Жан Тод"}
