{"url": "http://www.dnevnik.bg/bulgaria/2017/05/30/2980272_sled_sreshta_s_papskiia_nuncii_sinodut_oproverga_radev/", "text": "Ватиканът не се намесва в състава на държавните делегации, дошли на аудиенция при римския папа. Това е заявил папският нунций в България монсеньор Анселмо Гуидо Пекорари след среща със Западно- и Средноевропейския митрополит Антоний, съобщи на сайта си .Коментарът дойде след  и срещата му с папа Франциск на 24 май. В българската делегация липсваха църковни дейци, въпреки че всяка година на аудиенцията при папата присъстват представители както на православните християни, така и на католиците в страната. Пред Радев уточни, че този път имало изискване на протокола на папата делегацията да бъде само държавна и светска.\"За да бъдем коректни, трябва да заявя, че това явно не отговаря на истината. Подобни нелепи оправдания обаче внасят напрежение в отношенията не само между българската държава и Ватикана, но и между Българската православна църква и Римокатолическата църква, което е недопустимо\", заяви митрополит Антоний.Той определи случилото се като инцидент и изрази надежда, че отношенията на българската църква с президентската институция няма да се влошат.В българската делегация при папа Франциск се включиха вицепремиерите Екатерина Захариева и Красимир Каракачанов, зам.-председателят на парламента и лидер на \"Воля\" Веселин Марешки, министърът на културата Боил Банов, ректорът на Софийския университет \"Св. Климент Охридски\" проф. Анастас Герджиков, както и съпругата на президента Десислава Радева.\"Дневник\" потърси за коментар прессекретариата на държавния глава, но телефоните на пресцентъра не отговарят.", "date": "2017.05.30", "title": "След среща с папския нунций синодът опроверга Радев за делегацията във Ватикана"}
{"url": "http://www.dnevnik.bg/video/2017/05/30/2980293_video_kak_izchezva_uait_hart_lein/", "text": "Веднага след края на сезона в английската Premier Leaguе започна събарянето на стадиона на \"Тотнъм\", за да бъде заменен от ново съоръжение за сезон 2018-2019 г. През това време отборът ще играе като домакин на \"Уембли\".Кадри, заснети от въздуха на 30 май, разкриват как строителната техника дълбае терена. Частично са разрушени и трибуните.Замяната на \"Уайт харт лейн\" трябва да стане в следващите две години, като значителна част от новия стадион вече се издига до стария. Когато бъде разрушена половината от стария, ще се довърши новият. Досегашният стадион бе с капацитет малко над 32 000 места, а новият ще приема над 61 000 души.Една от особеностите на новото съоръжение е, че то ще бъде изградено така, че да приема срещи от американската Национална футболна лига. За състезателите по американски футбол ще бъде предназначен основният терен, а върху него ще се поставя втори, който е само са Premier League. Теренът за европейски футбол е разделен на 3 секции, които ще се прибират под трибуните, когато има срещи от NFL.\"Тотнъм\" има договор да приеме два мача от NFL на сезон, като двата отбора ще пристигат в Лондон от САЩ.Последните подобни срещи в британската столица бяха на \"Уембли\" и \"Туикенъм\", но организирането им беше проблемно, включително защото се налагаше полагане на изкуствен терен и демонтиране на част от седалките.Новият стадион на \"Тотнъм\" е планиран така, че адаптирането да става с минимални промени.", "date": "2017.05.30", "title": "Видео: Как изчезва \"Уайт харт лейн\""}
{"url": "http://www.dnevnik.bg/sviat/2017/05/30/2980340_germaniia_zadurja_nepulnoleten_migrant_zapodozrian_che/", "text": "Германската полиция обяви, че е задържала 17-годишен сириец, заподозрян, че е планирал самоубийствен атентат в Берлин, потвърди вътрешният министър на провинция Бранденбург Карл-Хайнц Шрьотер, цитиран от германски медии.Заподозреният е задържан в Укермарк, район, разположен североизточно от Берлин, съобщи полицията на Бранденбург в профила си в \"Туитър\". Провинцията обгражда германската столица, която е отделна административна единица.Властите тръгнали по следата на заподозрения след информация от други провинции, обяви министърът. По думите му младежът е изпратил на майка си електронно съобщение, в което недвусмислено обявява намерението си да извърши атентат.Според сп. \"Фокус\" не е известно от колко време живее в Германия – вътрешното министерство го определя единствено като \"човек, влязъл нелегално\" в страната.Укермарк е и районът, където е израснала Ангела Меркел, германският канцлер, отбелязва \"Дойче веле\".", "date": "2017.05.30", "title": "Германия задържа непълнолетен мигрант, заподозрян, че планира атентат в Берлин"}
{"url": "http://www.dnevnik.bg/sport/2017/05/30/2980332_cska-sofiia_obvini_sindik_mileva_che_e_dopusnala/", "text": "\"ЦСКА-София\" обяви, че ще подаде сигнал в прокуратурата срещу синдика на ПФК ЦСКА АД Дора Милева. От клуба твърдят, че тя е позволила подмяна на предложенията на други участници в търга за активите на фалиралото дружество.\"ЦСКА-София\" . Тя беше предложена от \"Ред енимълс\" ЕООД - дружество, зад което на практика стои Гриша Ганчев.\"ЦСКА ще подаде сигнал до прокуратурата и жалба до Министерството на правосъдието във връзка с действията на синдик Дора Милева около проведения търг за активите на ПФК ЦСКА АД (в несъстоятелност). Госпожа Милева не осигури равни възможности за участие на всички страни и е допуснала подмяна на оферти от страна на фирмите и физическото лице, свързани с Кирил Домусчиев\", обявиха от \"ЦСКА-София\" в сайта си.Предложението на \"Ред енимълс\" ЕООД е било повече от два пъти по-голямо от тези на останалите участници - на представителя на \"ЦСКА 1948\" Никола Газдов, както и на \"Еко депозит солюшънс\" EООД и \"Интегрис лаб\" ООД. По информация на \"Дневник\" следващата оферта е била около 3 млн. лева.Пред \"Дневник\" Милева каза, че търгът е минал \"много спокойно и нормално\". Според нея участниците в него нямат причина да обжалват.По думите й няма ясен срок, в който парите трябва да бъдат платени. \"Трябва да се направи сметка за разпределение и купувачът да си внесе парите (разликата от задатъка от 165 хил. лева до 8 милиона). Не мога да се ангажирам със срокове\", каза Милева.", "date": "2017.05.30", "title": "\"ЦСКА-София\" обвини синдик Милева, че е допуснала подмяна на оферти в търга"}
{"url": "http://www.dnevnik.bg/kultura/2017/05/30/2980265_predstoi_sedmica_na_ispanskoto_i_iberoamerikanskoto/", "text": "На Седмицата на испанското и ибероамериканското кино в София ще бъдат представени 29 филма от Испания и Южна Америка между 1 и 11 юни. За пръв път в България ще бъдат прожектирани 19 от тях. Това каза културното аташе на Кралство Испания Хайме Ермира на пресконференция днес по повод 24-ото издание на проявата.Филмите ще бъдат показани в 4 киносалона - \"Люмиер Лидл\", \"Евро Синема\" и \"G8 Синема\", както и \"Червената къща\", където може да се гледа цикъл от документални филми на испанския режисьор Хосе Луис Герин.Самият Герин ще присъства на 7 юни в \"Червената къща\" на прожекцията на \"В строеж\", който разказва историята за издигането на нова сграда в знаков за Барселона квартал. Режисьорът ще бъде и на показването на \"Академия на музите\" в \"Люмиер Лидл\" на 8 юни. Героят на филма е преподавател по филология, чиято цел е да възроди света чрез поезия, а съпругата му критикува педагогическия му подход.Организаторите уточниха, че билетите за прожекциите на \"Академия на музите\" ще са на цена 6 или 8 лева, въпреки че в програмата пише \"вход свободен\".Фестивалът ще бъде открит с драмата \"Късно е за гняв\" на режисьора Раул Аревало на 1 юни от 19 ч. в кино \"Люмиер Лидл\". Филмът разказва за обирджия, който излежава 8 години в затвора, а когато излиза, се опитва да започне нов живот с приятелката си Ана, но се сблъсква с неочаквани ситуации. Лентата е носител на испанската кинонаграда \"Гоя\" за най-добър филм и най-добър режисьорски дебют за 2017 г.Друг акцент ще е \"Кралицата на Испания\" - филм на Фернандо Труеба с участието на Пенелопе Крус и Хавиер Камара. Той е продължение на \"Момичето на твоите мечти\" от 1998 г. и е носител на 5 номинации за награда \"Гоя\". Историята се развива през 50-те години и показва Крус в ролята на велика кинозвезда, завърнала се в Испания, за да снима суперпродукция.На 10 юни ще бъде показан филмът на режисьора Исабел Койщет \"Никой не иска нощта\", носител на 5 испански и американски филмови награди. Той е разказ за пътешествието на богата и образована жена до Северния полюс, където се намира съпругът ѝ. Част от сцените са снимани в България и след прожекцията ще има разговор с художника Ален Бене, който ще разкаже как е \"преместил\" Северния полюс у нас.Всички прожекции от Седмицата на испанското и ибероамериканското кино ще бъдат със субтитри на български език и част от тях ще са с вход свободен.Пълната програма за фестивала е качена .", "date": "2017.05.30", "title": "Предстои седмица на испанското и ибероамериканското кино в София"}
{"url": "http://www.dnevnik.bg/bulgaria/2017/05/30/2980365_slavi_trifonov_vurhovniiat_administrativen_sud_uzakoni/", "text": "\"Върховният административен съд (ВАС) практически узакони лъжата и оправда нарушаването на закона. Днес получихме поредното доказателство, че съдът не е независим орган, а е слуга на политическата класа\", това се казва в писмо от Слави Трифонов до медиите. То е по повод , че резултатите от референдума за мажоритарното гласуване не го правят задължителен.Трифонов посочва, че ВАС, от една страна, е потвърдил присъдата на предишната инстанция, която признава, че Централната избирателна комисия (ЦИК) е опорочила крайния резултат, а от друга, не е проверил фактите докрай. Трифонов посочва, че още преди провеждането на референдума ЦИК е постановила да не се броят бюлетините без плик, а на предната инстанция ВАС е добавил към общата избирателна активност само 500 намерени бюлетини без плик, но само от 44 избирателни секции.\"На сегашното дело ние пожелахме да бъдат отворени и другите избирателни секции, за да се види реалният брой на всички неотчетени бюлетини. Защото общият брой избирателни секции е 12 340\", допълва Трифонов.Според него, след като в 44 секции са открити 500 незабелязани от ЦИК бюлетини при останалите 12 296, най-вероятно не са отчетени 135 256 бюлетини. \"Днес съдът буквално опорочи волята на българския народ, защото, от една страна, призна, че ЦИК умишлено са нарушили закона и изкривили резултата от референдума, и от друга страна, не доведе разследването докрай\", се подчертава в писмото.В заключение Трифонов перифразира мисълта на Васил Левски \"Времето е в нас и ние сме във времето\", като смята, че 150 години по-късно нейният актуален прочит е \"Несправедливостта е в нас и ние сме в несправедливостта\".\"Дали вие се отвращавате от тази несправедливост, която ни заобикаля на всички нива - не знам. Но аз съм отвратен\", завършва писмото.", "date": "2017.05.30", "title": "Слави Трифонов: Върховният административен съд узакони лъжата и оправда нарушаването на закона"}
{"url": "http://www.dnevnik.bg/skorost/2017/05/30/2980308_dunav_most_2_shte_e_zatvoren_utre_za_chas_i_polovina/", "text": "Преминаването на всички превозни средства през граничния пункт Видин - Калафат ще бъде спряно утре от 9.30 до 11 часа, съобщиха от МВР. Причината е техническа профилактика на мостовото съоръжение.Докато върви проверката на Дунав мост 2 край Видин, могат да се ползват останалите гранични пунктове с Румъния - Дунав мост при Русе и фериботните връзки при Лом, Оряхово, Никопол и Свищов.", "date": "2017.05.30", "title": "Дунав мост 2 ще е затворен утре за час и половина"}
{"url": "http://www.dnevnik.bg/sport/2017/05/30/2980360_vavrinka_zapochna_rolan_garos_s_trisetova_pobeda_sasha/", "text": "Шампионът от 2015 г. Стан Вавринка премина през коварен мач, но започна с убедителна победа тринадесетото си поредно участие в \"Ролан Гарос\", а един от сочените за фаворити за титлата в Париж, Александър Зверев, отпадна още в първия кръг.Вавринка се наложи над квалификанта от Словакия Йозеф Ковалик с 6:2, 7:6 (6), 6:3. Швейцарецът имаше нужда от един час и 57 минути, за да постигне 13-а победа в последните си 14 двубоя на червените кортове във френската столица.Световният номер 3 спечели с лекота първи сет, в който реализира две от четирите си шанса за пробив, не даде нито една възможност на Ковалик и загуби само шест от разиграните 33 точки в своите подавания.24-годишният словак, който заема 152-ото място в света, се стремеше да играе сигурно и да не допуска много непредизвикани грешки. Тактиката му даде резултат във втората част и той дори се пребори за ранен пробив и аванс от 2:0. Вавринка веднага изравни, но не успя да пробие за втори път съперника и сетът трябваше да се реши с тайбрек.В него резултатът вървеше точка за точка, но след смяната на полетата Ковалик спечели три последователни разигравания и стигна до три поредни сетбола. Липсата на опит обаче оказа влияние и словакът пропусна страхотната възможност. Той подходи твърде пасивно, загуби четири поредни точки, а с това и сета. В първи гейм на третата част дойде още един съкрушителен удар за Ковалик. Той поведе с 40:0 в подаването на Вавринка, но пропусна и трите възможности за пробив. По-късно той пропиля и четвърти шанс, след което световният номер 3 измъкна гейма.Това се оказа решаващият момент в двубоя, въпреки че словакът не се отчая и продължи да се бори. Той спечели първите си две подавания за 2:2, но в третото беше пробит за 2:4 и до края не получи възможност да навакса изоставането си.Във втория кръг Вавринка ще се изправи срещу украинеца Александър Долгополов, който победи Карлос Берлок от Аржентина със 7:5, 6:3, 6:4.Зверев, който беше поставен под №9 и само преди десет дни спечели мастърса в Рим, се оказа първата голяма жертва при мъжете. Представящият се страхотно на клей този сезон германец загуби от опитния испанец Фернандо Вердаско с 4:6, 6:3, 4:6, 2:6.Двубоят започна вчера, но беше прекъснат след края на втория сет заради настъпващия мрак и лек ръмеж. До влошаването на видимостта обаче имаше най-малко половин час и реферът искаше срещата да продължи. Това доведе до сериозна дискусия, продължила почти десет минути.33-годишният Вердаско искаше срещата да бъде прекъсната, а изненадващо 20-годишният Зверев, който спечели втория сет и имаше предимство на корта, се съгласи и също настояваше доиграването днес да започне с началото на третия сет.Зверев дори започна много по-добре третата част, като реализира ранен пробив и поведе с 3:1. След това обаче голямата надежда на германския тенис нямаше никакъв отговор срещу удари от основната линия на испанеца и спечели едва три от изиграните 14 гейма до края на двубоя.Вердаско взе реванш за загубата от Зверев в първия кръг на мастърса в Мадрид, а следващият му съперник в Париж ще е представителят на домакините Пиер-Юг Ербер, който елиминира американеца Скот Доналдсън след 6:4, 7:6 (5), 6:4.В същото време Хуан Мартин дел Потро направи победоносно завръщане във френската столица след петгодишно отсъствие. Аржентинецът, чието последно участие в \"Ролан Гарос\" беше четвъртфиналът през 2012 г., се наложи с лекота над сънародника си Гуидо Пея - 6:2, 6:1, 6:4.Напред продължава и поставеният под №18 Ник Кириос. Шоуменът от Австралия отстрани коварния германец Филип Колшрайбер след успех с 6:3, 7:6 (4), 6:3.", "date": "2017.05.30", "title": "Вавринка започна \"Ролан Гарос\" с трисетова победа, Саша Зверев отпадна неочакван рано"}
{"url": "http://www.dnevnik.bg/bulgaria/2017/05/30/2980312_jertvite_na_trafik_na_hora_s_cel_trudovo_robstvo_-/", "text": "През последните години по-лесно се разпознават признаците на трафик на хора с цел трудовата им експлоатация и е нараснал броят на разследванията. Това заяви главният секретар на Националната комисия за борба с трафика на хора  на кръгла маса по темата. На нея присъстваха посланиците на Холандия и Англия в София, зам.-министърът на труда и социалната политика Зорница Русинова, експерти и представители на други посолства у нас.Димитрова описа и профила на жертвата от такъв трафик. Най-често пострадалите от трудова експлоатация саПовечето имат роднини и близки, които работят в чужбина, и се подлъгват да заминат. Когато пристигнат в съответната страна, са изправени пред робски условия на труд, а възнагражденията не са тези, които са очаквали. Жертвите много често остават скрити от погледа на институциите, на доставчиците на услуги, защото за разлика от жертвите на сексуална експлоатация те не са на първа линия, не са на витрините, не рекламират своя труд, обясни главният секретар на комисията. Най-често те работят в земеделието, хотелиерството, строителството или извършват домакинска работа.По думите ѝ образованите хора също могат да попаднат в такава ситуация, но те имат по-силен инстинкт за самосъхранение - могат да изискат и прочетат трудовия или граждански договор, да проверят условията на труд в съответната държава.Главният секретар даде и пример как по време на тяхна информационна кампания с цел противопоставяне на трафика за трудова експлоатация към Чехия е бил направен сайт с информация за подобни случаи и как хората могат да се предпазят. След две седмици обаче е бил направен фалшив сайт от потенциални експлоататори, които са представяли подвеждаща информация и водели към потенциална схема за трудова експлоатация.Жертвите от България биват трафикиранинай-често,когато започне сезонът на бране на боровинки или други плодове, обясни Димитрова. След края на сезона или при слаб сезон пострадалите са принудени да просят или са подложени на различни форми на експлоатация.Няма региони в България, откъдето идват най-често жертвите, но обикновено са малки населени места с високи нива на бедност и на социално изключване. Има зависимост обаче като тази, че от Южна България заминават предимно за Гърция, където има често тежки форми на трудова експлоатация, коментира още Димитрова.Тя заяви, че е трудно да се даде оценка на официалните данни за броя на жертвите, защото голяма част от тях не влизат в статистиката, а остават извън обсега на институциитеЕжегодно в хода на досъдебно производство се регистрират между 20 и 30 души, пострадали от този вид експлоатация. \"Неофициалната картина пък е обект на всякакви спекулации. Международната организация по труда казва, че милиони граждани по цял свят живеят и работят в условията на робски труд\", заяви Димитрова. Повечето сигнали до комисията са от близки на жертвите. Самите пострадали сигнализират в дипломатическите представителства на България в чужбина.Комисията ще разкрие до края на юниТя ще е в София, а адресът засега остава скрит. В нея пострадалите ще получават психологическа, здравна и правна помощ, след като са били обект на трудова експлоатация.По-често извършителите на този вид трафик са в организирана престъпна група. Според данни на Европол 3.5 млрд. лв. годишно се кумулират от трафик на хора за трудова експлоатация.В началото на конференцията зам.-министърът Русинова заяви, чеборбата с неграмотността е основен приоритет на кабинета, с което се цели намаляването на този вид трафик. Посланикът на Англия  пък разказа за техния опит в борбата с тези престъпления. По думите ѝ жертвите са обикновено уязвими хора, с психични увреждания или зависими от алкохол и наркотици. Даде пример и с домашно заробване, където човек от Нигерия е бил буквално затворен в дом и работил като роб. През 2015 г. в Англия са приели закон срещу модерното робство, който им е дал възможност за по-големи наказания, и даде пример с румънски трафикант, който е бил осъден на 22 години затвор. Според , директор на дирекция \"Европейски въпроси и международното сътрудничество\" към социалното министерство, е необходима \"бърза писта за връщане на жертвите на трафик в България\". Той заяви, че министерството очаква от трудовите си аташета зад граница да знаят от какво се нуждаят жертвите при реинтеграция след връщането им в България, защотоИнспектор от ГДБОП разказа, че едно от първите ѝ разследвания започва след снимка в шведски медии, на която се виждат палатки в началото на гора и е озаглавена \"берачи на боровинки\". Тя заяви, че разследващите имат два случая, при които е хваната нишката от държавата, откъдето идва жертвата, през транзитната страна до тази, в която пострадалият е бил трудово експлоатиран - Холандия и Швеция.  от Гранична полиция пък заяви, че трафикантите често разполагат със собствени агенции за уреждане в тези страни. от Федерацията на независимите синдикати от земеделието разказа за своите посещения в гета в Италия, където труд полагат много български граждани.Сезонът за Италия е 10 месеца - от края на февруари до края на октомври, а българите работят каквото им се предлага, нискоквалифициран, тежък труд на полето при слънце и тежки условия, заяви Васильонова.Работят по 15 часа на ден, въпреки че и България, и Италия са държави от ЕС, където трудът е регламентиран. Заплащането им е около 5 евро на час.. Имат си и \"капорал\", или посредник, у когото остава част от заплащането им. \"Ако отидете на място в общността, капоралите могат да се видят, близо до жертвите са, следят ги, много са мнителни към странични хора. Това видях аз\", разказва Васильонова. Капоралът вземал пари и за да превозва пострадалите с автобус до мястото им на работа.Хората там изглеждат като в паралелна реалност. Обществото е от 700 души, в пик на сезона достига до 1000 души, в това число и деца, които не ходят на училище. Там няма канализация и ток.\"\"Основният състав на престъплението трафик на хора в Наказателния кодекс гласи:", "date": "2017.05.30", "title": "Жертвите на трафик на хора с цел трудово робство - мъже между 20 и 50 години"}
{"url": "http://www.dnevnik.bg/politika/2017/05/30/2980375_prezidentstvoto_opredelilo_delegaciiata_pri_papata/", "text": "В делегацията, която президентът Румен Радев води във Ватикана за 24 май, да бъдат включени висши държавни, правителствени и парламентарни представители. Такова желание на Ватикана е предал посланикът ни там Кирил Топалов в кореспонденция до дирекция \"Вероизповедания\" към Министерския съвет, съобщиха пред \"Дневник\" от прессекретариата на държавния глава.Не е изяснено дали в кореспонденцията е посочено в делегацията да не се включват духовници или не е ставало дума.В българската делегация, която Радев заведе във Ватикана за 24 май, липсваха църковни дейци, въпреки че всяка година на аудиенцията при папата присъстват представители както на православните християни, така и на католиците в страната. Пред  Радев уточни, че този път имало изискване на протокола на папата делегацията да бъде само държавна и светска. След среща със Западно- и Средноевропейския митрополит Антоний днес.От \"Дондуков\" 2 поясниха още пред \"Дневник\", че детайлите по посещението са уточнявани на работни срещи между представители на Ватикана и посланик Кирил Топалов.\"Визитата във Ватикана е готвена изцяло от институцията президент и можете да отправите въпросите си там\", обясниха пред \"Дневник\" от пресцентъра на външното министерство в отговор на питане за подготовката на делегацията и цитираната от \"Дондуков\" 2 кореспонденция.\"Дневник\" се опита да се свърже с посланик Кирил Топалов, но от посолството ни във Ватикана обясниха, че той е излязъл от офиса. Никой не отговаряше на телефона за контакти с Апостолическата нунциатура у нас.", "date": "2017.05.30", "title": "Президентството определило делегацията при папата след писмо от българската мисия във Ватикана"}
{"url": "http://www.dnevnik.bg/biznes/2017/05/30/2980390_datskata_jysk_zapochna_stroitelstvoto_na_logistichen/", "text": "Датската компания JYSK ще изгради високотехнологичен логистичен център в Индустриална зона София - Божурище, като се очаква изграждането на базата да завърши до 2018 г.Целта на проекта е изграждане и функциониране на логистична база от сгради и съоръжения, обезпечени с необходимата техническа инфраструктура за автоматизирано складиране, сортиране и спедиция на продукти на компанията. В момента групата оперира с повече от 2300 магазина в 41 страни по света. Годишният й оборот е около 2.9 милиарда евро, а общият брой на персонала е почти 20 хил. служители.Изграждането у нас на дистрибуционен център на JYSK е огромно признание за страната ни като предпочитана инвестиционна дестинация и изключително позитивен сигнал за останалите инвеститори. Това заяви министърът на икономиката Емил Караниколов на официална церемония по първата копка на обекта, цитиран от пресцентъра си.Вицепрезидентът по логистика на JYSK г-н Алан Кяргаард обяви, че инвестицията на компанията е за 100 млн. евро и ще разкрие над 200 работни места.Министърът на икономиката посочи, че новият дистрибуционен център на JYSK е най-голямата инвестиция в Икономическа зона София – Божурище до момента и това ще затвърди нейните позиции като една от най-атрактивните локации в страната както за чуждестранни, така и за местни инвеститори. По думите му заявените инвестиции в зоната достигат 235 млн. лв., а в резултат от тях се очаква да бъдат разкрити 1064 работни места.Вицепрезидентът по логистика на JYSK Алан Кяргаард изтъкна още, че компанията внимателно избира местата, на които позиционират такива центрове, както и че базата ще обслужва целия регион на Балканския полуостров. ", "date": "2017.05.30", "title": "Датската JYSK започна строителството на логистичен център в Божурище"}
{"url": "http://www.dnevnik.bg/bulgaria/2017/05/30/2980383_prokuraturata_protestira_predsrochnoto_osvobojdavane/", "text": "Прокуратурата е протестирала пред Софийския апелативен съд решението на Софийския градски съд, който постанови двама души от групата за отвличания, станала популярна като \"Наглите\", да напуснат предсрочно затвора, съобщи говорителят на главния прокурор Румяна Арнаудова, цитирана от \"Нова телевизия\". Тя e изразила надежда, че Ивайло Евтимов-Йожи и Любомир Димитров-Гребеца няма да излязат на свобода.Като аргумент за предсрочното им пускане съдът посочи фактът, че са работили, докато са излежавали присъдите си и са били примерни. Според Арнаудова обаче, дори това да е така, в контекста на извършените от тях отвличания, някои от които и с изтезаване на жертвите, би било неморално да излязат от затвора предсрочно.Тази сутрин по \"Нова телевизия\" Иван Киров, който е син на отвлечения от \"Наглите\" Киро Киров, припомни, че двамата задържани са рязали пръсти и уши на жертвите, за да принудят роднините им да платят откуп. Според него Йожи и Гребеца излизат на свобода, защото са си платили и то с парите на жертвите.\"Нашите пари ги няма. Сега те ще са на разположение на престъпниците\", добави бизнесменът. Той изрази мнение, че този случай е трябвало да бъде за назидание на всички, и стигна до извода, че в държава като в България е по-добре да си престъпник, отколкото бизнесмен.Иван Киров заяви, че се страхува за семейството си. \"Кой ще ми гарантира сигурността? Тези хора могат да тръгнат да си отмъщават\", каза той.Операция \"Наглите\" беше проведена от МВР на 17 декeмври 2009 г. Делото срещу задържаните при нея започна на първа инстанция в СГС на 22 декември 2010 г. и приключи на 2 април 2012 г. Според обвинението срещу \"Наглите\", групата е извършила 10 отвличания – на Мехмед Чакър, Джорджио Марков, Венислав Величков, Ангел Бончев и неговата съпруга Камелия Бончева, Георги Георгиев, Васил Маникатов, Киро Киров, Борислав Атанасов и Румен Гунински.", "date": "2017.05.30", "title": "Прокуратурата протестира предсрочното освобождаване на двама от \"Наглите\""}
{"url": "http://www.dnevnik.bg/sport/2017/05/30/2980395_milko_georgiev_futbolniiat_sujuz_se_rukovodi_ot_razgrad/", "text": "Футболният съюз се ръководи от Разград, заяви административният директор на \"ЦСКА-София\" Милко Георгиев след търга за имуществото на ПФК ЦСКА АД. Той заподозря, че Кирил Домусчиев е в основата на атаките срещу клуба, като определи собственика на \"Лудогорец\" за \"краля слънце\".Според Георгиев битката за емблемата на ЦСКА вече е приключила, но не и войната.\"Вижте, войната не е приключила. Очаквам да излезе нещо друго срещу нас, което ще задейства друг механизъм. Очевидно тук номерът не мина, чакаме следващия. Всичко очакваме от тях, днес също е станала една простотия, но няма значение. Тези хора няма да ни оставят на мира. Ако искат - догодина да не играем футбол, а да играят само \"Лудогорец\". Да прекръстят всички отбори на \"Лудогорец\" и да си играят само те\", каза той.\"ЦСКА-София\" . \"Защо ще участваме, ако няма да плащаме сумата\", попита Георгиев. В отговор на въпроса от съперника \"ЦСКА 1948\" защо с тези пари не е бил оздравен ПФК ЦСКА АД той отвърна: \"А по-миналото лято, когато на Домусчиев му се предложиха акциите на ЦСКА, защо не го оздрави, а сега праща тези палячовци.\"\"Постараха се да изхарчим над 10 млн. лева бюджет, за да са сигурни, че няма да участваме в Европа. С това ръководство на БФС и с тези манипулации, които се извършват от един човек в изпълкома, няма как да участваме на този етап в Лига Европа. Получихме документацията между БФС и УЕФА, но от имейлите става ясно, че е имало телефонни разговори и така продължава кореспонденцията. А вече какво са си говорили по телефона\", добави той.Според административния директор на червените от БФС \"пак са се скрили\". \"Аз съм убеден, че това нещо се дирижира от Разград - решенията на БФС, форматът на първенството и фирмите, които участваха. Футболният съюз се ръководи от Разград\", заяви Георгиев.", "date": "2017.05.30", "title": "Милко Георгиев: Футболният съюз се ръководи от Разград"}
{"url": "http://www.dnevnik.bg/biznes/2017/05/30/2980341_na_praga_na_brekzit_brjuksel_predloji_proekta_si_za/", "text": "Посочва се, че акцент в бюджетната програма и през идната година ще е справянето с предизвикателствата на миграцията както в рамките на ЕС, така и извън него.В същото време макрорамката ще зависи от изхода на преговорите с Великобритания, тъй като има спор по сумите, която тя би трябвало да плати при напускането.Европейският фонд за стратегически инвестиции (ЕФСИ), който стои в основата на плана \"Юнкер\", е обезпечен с гаранция от бюджета на ЕС, допълнена със средства от собствения капитал на Европейската инвестиционна банка. Очаква се до момента Фондът да е мобилизирал инвестиции на стойност 194 млрд. евро. Комисията предлага през 2018 г. гаранционният фонд на ЕФСИ да бъде захранен с още 2 млрд. евро.Бюджетът на ЕС ще отпусне 55.4 млрд. евро за структурните и инвестиционните фондове, предназначени за регионите и държавите членки, и почти 59.6 млрд. евро за земеделските стопани и развитието на селските райони.След бавен старт през първите години се очаква структурните и инвестиционните програми на ЕС за периода 2014 - 2020 г. да достигнат нормален ритъм на изпълнение през 2018 г. съгласно поетите задължения, договорени от държавите членки и Европейския парламент. С това се обяснява увеличението на общите плащания с 8.1% в сравнение с бюджета за 2017 г.По програмата \"Еразъм+\", която цели да се подобрят възможностите за качествено образование, са заделени 2.3 млрд. евро, което представлява увеличение с 9.5% в сравнение с бюджета за 2017 г.До края на 2016 г. ползи от подпомаганите по линия на инициативата за младежка заетост дейности са извлекли около 1.6 млн. млади хора, сочат данните на Европейската комисия. Тази инициатива според нея е допринесла за намаляването на младежката безработица в повечето държави членки. Тъй като обаче безработицата остава над нивата отпреди кризата, се предвижда допълнително 1.2 млрд. евро да бъдат вложени през периода 2017 - 2020 г., от които 233 млн. евро са включени в проектобюджета за 2018 г., а 500 млн. евро са предвидени в коригиращ бюджет за 2017 г., който също се предлага днес.По линия на Европейският корпус за солидарност, който осигурява работа за доброволци, стаж и предложения за работа за период от 2 до 12 месеца, се предвижда да могат да се възползват 100 хил. души до 2020 г. Така в периода 2018 - 2020 г. дейностите ще бъдат на обща стойност 342 млн. евро, 89 млн. евро от които ще бъдат отпуснати през 2018 г.Тъй като миграцията и сигурността продължават да са първостепенни приоритети, комисията планира да продължи да финансира широк набор от свързани с тези области действия в рамките на ЕС, като осигуряване на хуманитарна помощ, подсилване на управлението на външните граници, оказване на подкрепа на най-засегнатите държави членки и др.За целта в проектобюджета са предвидени 4.1 млрд. евро за миграцията и сигурността. С това общата сума по тези мерки за периода 2015-2018 г. достига безпрецедентните 22 млрд. евро. Проектобюджетът за 2018 г. отразява факта, че по-голямата част от тези средства бяха отпуснати в началото на периода, уточняват от еврокомисията.Ще бъдат осигурени и допълнителни средства за справяне с първопричините за миграцията във външен план, най-вече чрез предоставяне на помощ на държавите, които не членуват в ЕС и които са изправени пред големи миграционни потоци, като Ливан и Йордания. В проектобюджета са включени и ангажиментите за този регион в размер на 560 млн. евро, поети на проведената през април 2017 г. конференция в Брюксел за подкрепата за бъдещето на Сирия.В областта на сигурността финансирането от ЕС ще бъде съсредоточено върху превантивните мерки за сигурност, и по-конкретно в областта на тежката и организираната престъпност, включително засилване на координацията и сътрудничеството между националните правоприлагащи органи, повишаване на сигурността на външните граници на ЕС и подпомагане на държавите членки в борбата срещу тероризма и киберпрестъпленията.Освен това през 2017 г. комисията започна т.нар. подготвително действие за научни изследвания в областта на отбраната, които се финансират от ЕС. Като цяло в бюджета са предвидени 90 млн. евро за периода 2017 - 2019 г., с които ще бъдат финансирани съвместни научни изследвания в областта на новаторските отбранителни технологии и продукти.\"\", коментира Гюнтер Йотингер, комисар по въпросите на бюджета и човешките ресурси.В уточнение към документа се посочва, че след изборите във Великобритания на 8 юни ще има преразглеждане на договорената рамка. Възможно е след това допълнително предложените 700 млн. евро за инициативата за младежка заетост през периода 2018 - 2020 г. да не бъдат гарантирани. Ако това стане, се очаква сумата да бъде взета от перото за селско стопанство, с които да се финансират мерките в областта на сигурността и миграцията. Европейският парламент и държавите - членки на Европейския съюз, ще обсъдят съвместно това предложение.Преговорите за Брекзит е договорено да започнат на 19 юни. Междувременно Лондон и Брюксел ожесточено спорят за сумите, които Великобритания би трябвало да изплати, преди да напусне ЕС. Според различни източници те се движат между 60 и 100 млрд. евро, като правителството на Тереза Мей казва, че дори 1 млрд. евро са твърде много пари за развода.От Брюксел също уточняват, че поетите задължения представляват финансирането, което може да бъде определено в договорите, сключени през дадена година. Плащанията представляват реално изплащаните средства. В проектобюджета за 2018 г. поетите задължения възлизат на 161 млрд. евро (увеличение с 1.4 % спрямо 2017 г.), а плащанията възлизат на 145 млрд. евро (увеличение с 8.1 % спрямо 2017 г., което се дължи на това, че структурните и инвестиционните програми на ЕС за периода 2014 - 2020 г. ще достигнат нормален темп на изпълнение през 2018 г. след бавно начало през първите години).", "date": "2017.05.30", "title": "На прага на Брекзит Брюксел предложи проекта си за бюджет за 2018 г."}
{"url": "http://www.dnevnik.bg/bulgaria/2017/05/30/2979676_sudut_v_pazardjik_shte_zasedava_po_deloto_sreshtu/", "text": "Пазарджишкият окръжен съд ще проведе заседание по делото срещу ислямския проповедник Ахмед Муса и още 13 души, които са обвинени в омраза на религиозна основа и пропагандиране на война чрез разпространение на идеите на терористичната организация \"Ислямска държава\".Ахмед Муса и останалите бяха задържани при  в Пазарджик. Оттогава в ареста остана само Муса, а останалите 13 души са или под домашен арест, или с по-леки мерки. Ахмед Муса е обвинен в три престъпления, сред които проповядване на антидемократична идеология.Междувременно делото срещу Муса, по което той беше подсъдим с още 12 имами, отново е в Пловдивския апелативен съд. Върховният касационен съд го върна за ново разглеждане, като то продължава само срещу Муса. На останалите беше наложено административно наказание. Муса е обвинен в проповядване на антидемократична идеология и веднъж друг състав на Пловдивския апелативен съд му наложи наказание от две години лишаване от свобода. Ахмед Муса е заявил, че не желае да се яви в съдебно заседание. Присъствието му не е задължително, той няма да бъде приведен от затвора в Пазарджик. За днес също има насрочено заседание по това дело.", "date": "2017.05.30", "title": "Съдът в Пазарджик ще заседава по делото срещу Ахмед Муса и още 13 души"}
{"url": "http://www.dnevnik.bg/sviat/2017/05/30/2979596_rukostiskaneto_kato_orujie_ili_kak_se_zdravisva_trump/", "text": "Ръкостискането ми с Доналд Тръмп не беше невинно, това не е алфата и омегата на политиката, но бе момент на истината – това каза френският президент Еманюел Макрон пред \"Журнал дю диманш\" по повод срещата с американския си колега в Брюксел.Внимание привлякоха две ръкостискания между Тръмп и Макрон.Първото беше, когато те се срещнаха за работен обяд. Двамата си стиснаха ръцете доста силно и продължително, а на кадрите се вижда как кокалчетата им побеляват.Второто ръкостискане беше на срещата на върха на НАТО. Тръмп сграбчи ръката на Макрон и я разтърси енергично.На снимките изглежда, че американецът придърпва французина по-близо, докато той се опитва да се освободи от хватката, извивайки китката му.Не за пръв път един наглед обикновен жест на Тръмп влиза в новините и за това има причина.Ръкостискането се е зародило като доказателство, че участниците в него не са въоръжени. Но Тръмп го използва като оръжие.Той се здрависва с агресивен, почти невъзпитан маниер – здрава хватка, последвана от придърпване, което понякога нарушава равновесието на събеседника, често използва и двете си ръце.В дипломацията това е проблем – как би изглеждало, ако Тръмп повлече към себе си германския канцлер Ангела Меркел пред камерите, или ако причини болка на канадския премиер Джъстин Трюдо?Явно световните лидери и екипите им също са си задали този въпрос, тъй като след първите няколко дипломатически гафа на Тръмп всеки предприе свой собствен подход.Той сграбчи и разтръсква ръката на почти половин минута, оставяйки японеца с леко озадачено изражение.Отказа изобщо да стисне ръката на , въпреки че самата тя го предложи, а канцлерът подмина това с присвиване на рамене. За сметка на това с езика на тялото си демонстрира топло отношение към египетския президент Абдел Фатах ас Сиси и руския външен министър Сергей Лавров.Канадският премиер , явно подготвен, изненада Тръмп. Той се насочи бързо към него и при  хвана колегата си за рамото, като предотврати опита да бъде издърпан и да загуби равновесие.Макрон пък отвърна на агресията с агресия. Не вярвам в дипломацията на публичните обиди, но при двустранни преговори не отстъпвам, само така могат да те уважават, заяви Макрон. Говорителят на Белия дом Шон Спайсър посочи по-рано, че след личен разговор между двамата са се установили добри отношения.Да потупаш отгоре ръката на човека, с когото се здрависваш, има двойно значение – това е демонстрация на одобрение и привързаност, но тя напомня и кой стои \"отгоре\" във връзката между двамата, коментира експертът по език на тялото Питър Колет за в. \"\". Същата роля играе и потупването по ръката или гърба при ръкостискане.Поведението му може да се обясни по два начина: единият е, че той се нуждае да привлече към себе си събеседниците си, да си гарантира, че те са на негова страна. И прави това буквално, придърпвайки ги.Вторият е, че той използва това държание, за да демонстрира \"кой е шефът\" в типичния си стил – изненадвайки човека отсреща. Тази стратегия се оказа успешна по време на кампанията му, която бе изтъкана от шокиращи и на пръв поглед немислими изказвания и обещания.За да разберем Тръмп, трябва да се върнем към присъщата логика на физическите поздрави, обяснява Колет. Ръкостискането се прави по две причини – за да изрази или властовите отношения между двама души, или солидарност. В първия случай поздравът е несиметричен – единият участник прави нещо, което другият не прави. Във втория ръкостискането трябва да бъде симетрично, демонстрирайки, че двамата участници са равни.Симетрията, разбира се, може да бъде нарушена и точно това прави президентът. Тези наглед дребни жестове са отклонение от нормалната практика и превръщат солидарния поздрав в поздрав, демонстриращ власт.", "date": "2017.05.30", "title": "Ръкостискането като оръжие, или как се здрависва Тръмп"}
{"url": "http://www.dnevnik.bg/politika/2017/05/30/2979527_prezidentut_svikva_purvo_zasedanie_na_suveta_za/", "text": "Президентът Румен Радев ще свика първото за мандата си заседание на Консултативния съвет за национална сигурност (КСНС) днес. Темата е \"Рискове и заплахи за националната сигурност на Република България и необходими мерки за нейното укрепване\".Очаква се на заседанието да бъдат обсъдени състоянието на армията, службите за сигурност и МВР. На него се предвижда да участват премиерът Бойко Борисов, председателят на Народното събрание Димитър Главчев, лидерите на парламентарно представените партии и шефовете на службите.Преди заседанието , за да настояват съветът да обсъди и срещата на главния прокурор с бизнесмени в частен офис. С писмо до Радев  инициатива \"Правосъдие за всеки\" настоя в дневния ред да бъде включено и обсъждане на срещата на Сотир Цацаров с издателя на в. \"Сега\" Сашо Дончев и бизнесмена и доскоро член на висшето ръководство на БСП Георги Гергов.След заседанието на съвет тази седмица се очаква ", "date": "2017.05.30", "title": "Президентът свиква първо заседание на съвета за национална сигурност днес"}
{"url": "http://www.dnevnik.bg/zelen/2017/05/30/2979663_vurhovniiat_administrativen_sud_zapochva_dve_kljuchovi/", "text": "В следващите два дни във Върховния административен съд започва да разглежда две дела, чиито решения ще се определящи за бъдещето на национален парк ПиринДнес съдът ще има първо заседание по дело по жалба на авторите на проектоплана за управление на Национален парк Пирин \"Пролес Инженеринг\" срещу решението на служебния министър на екологията Ирина Костова, че има нужда планът да се подложи на екологична оценка.В сряда отново ВАС ще гледа още една жалба, този път на организации от коалиция \"За да остане природа в България\" и граждани срещу първоначално решение на министър Ирина Костова, че не е необходимо проектът за план за управление на Пирин да се подлага на задължителната екологична оценка.През март служебният министър Ирина Костова в рамките на седмицадали трябва или не да назначи такава екологична оценка на плана за Пирин, която да установи възможните рискове за защитените територии в парка.След голям  и  Костова тя да бъде направена. Според природозащитните организации решението на Костова е така написано и мотивирано, че да е много лесно оборимо в съда.Проектопланът, който беше връщан за преработка от изпълнителя от предходния екип на МОСВ, начело с Ивелина Василева, предвижда строителство върху 12,5 пъти повече площ от парк в сравнение със сега, както и възможност за сеч на горите върху 60% от територията му. Изработката на плана е финансиран с европейски средства.Не е ясно каква ще бъде официалната позиция на Министерство на околната среда и водите. Наскоро обаче новият министър на екологията Нено Димов , че няма да излезе с решение да не бъде правена екологична оценка на плана за управление на Пирин, защото това ще удължи във времето съдебните дела по казуса и разрешаването на случая. В същото време Димов е убеден, че е грешно като практика да се прави екооценка на план за управление на национален парк, защото не става дума за инвестиционно намерение.Представители на коалицията \"За да остане природа в България\" събщиха, че са се срещали с министър Димов по негово искане за изготвяне на позиция на министерството за обжалваните решения.Природозащитниците смятат, че ръководни служители от самото министерство и подчинената му дирекция на национален парк Пирин трябва да поемат отговорността за некачествено разработения проектоплан и за хаотичната процедура по неговото утвърждаване, \"въпреки явните му противоречия с българското и европейското законодателство и изискванията на ЮНЕСКО\".", "date": "2017.05.30", "title": "Върховният административен съд започва две ключови дела за национален парк Пирин"}
{"url": "http://www.dnevnik.bg/sport/2017/05/30/2979752_turgut_za_aktivite_na_pfk_cska_ad_-_vtori_opit_tozi/", "text": "Търгът за активите на ПФК ЦСКА АД трябва да се проведе днес между 13.00 и 14.00 часа. Мястото на събитието е офисът на синдика на фалиралото дружество Дора Милева в Кърджали.Това е вторият опит за продажбата на активите. Преди два месеца , след като привърженици на \"ЦСКА-София\" блокираха \"Българска армия\".Сега запалянковци от организирани фенклубове от цяла България, които подкрепят \"ЦСКА - София\", обявиха, че се насочват към Кърджали, за да се борят за емблемата - най-ценният от активите.Милева каза пред \"Дневник\", че са взети всички мерки, за да може да бъде осигурено нормалното протичане на търга. \"Ще бъде ужас. Много искам всичко да приключи. Всичко е в интерес на кредиторите\", заяви синдикът.Търгът идва ден след информацията, че БФС е получил писмо от УЕФА, с което се казва, че .Активите са оценени на 1 646 325 лева. В пакета най-голяма тежест имат емблемите на ЦСКА - 971 705 лева, както и няколко имота край морето и в Панчарево, които са оценени на 490 410 лева.Допълнителните активи са старият автобус (47 190 лева) и служебни автомобили (23 970 лева), екипи и стоки (25 050 лева), както и вземания за 88 000 лева.Събраните от продажбата средства ще бъдат насочени към кредиторите.Участие в търга (чрез заплащане на задатък от 10% от стойността на активите) са заявили четири страни - \"ЦСКА - София\" чрез \"Ред енимълс\" ЕООД, \"ЦСКА 1948\" чрез представителя си Никола Газдов, както и фирмите \"Еко депозит солюшънс\" EООД и \"Интегрис лаб\" ООД.Същите бяха платили задатък и при проваления търг в края на март. От \"ЦСКА - София\" изразиха съмнения около включването на последните две фирми.\"Отново външни на армейската общност лица протягат своите ръце към нещо, което не им принадлежи\", се казва в обръщението на сайта cska.bg. Основната теза на поддръжниците на клуба от Първа лига са, че те са свързани със собственика на \"Лудогорец\" Кирил Домусчиев.От \"ЦСКА 1948\" отново са заявили участие, потвърди членът на управителния съвет на клуба Ивайло Мишев пред \"Дневник\". \"Очаквам органите на реда да си свършат работата, търгът да се проведе и който плати повече, да спечели\", заяви той.След предния търг Газдов обясни, че .\"ЦСКА 1948\" излезе с обръщение до министър-председателя Бойко Борисов и главния прокурор Сотир Цацаров, в който призова за спазване на закона.\"На 30 май ще проличи дали в България властва силата на правото или правото на силата. Дали има върховенство на закона или мутренските времена отново са тук. Дали група от 100-200 агресивни мъже е способна да постави държавните институции на колене и да създаде опасен прецедент\", написаха от клуба в сайта си.Спортният министър Красен Кралев заяви, че около казусите, свързани с ЦСКА, трябва да се действа прозрачно заради големия обществен интерес. \"Футболен клуб се явява, за да си вземе емблемата. Явяват се, доколкото разбирам, и няколко фирми (за първия търг), които... какво ще я правят тази емблема? Разбира се, имат право. Законът е такъв. Моралът вече е другата страна на тази монета. Много е тежък казусът и затова всичко трябва да бъде прозрачно пред хората. Всяко решение ще бъде разглеждано от хората и трябва да стоим с чисти очи пред хората.\"Той посочи, че се полагат много усилия да се подготви по възможно най-добрия начин документацията за конкурса за ползване на базите на ЦСКА.", "date": "2017.05.30", "title": "Търгът за активите на ПФК ЦСКА АД - втори опит, този път в Кърджали"}
{"url": "http://www.dnevnik.bg/sviat/2017/05/30/2979595_ostanal_bez_dostup_do_ruskata_televiziia_navalni/", "text": "След нееднократен престой в , присъди по съмнителни обвинения и нападение, при което бе увредено , руският опозиционен водач Алексей Навални запазва твърдостта си. Опасенията му обаче се засилват всяка седмица, когато отправя своето редовно послание на живо в \"Ютюб\".\"Сърцето ми забива така лудо всеки път, когато го правя, сякаш ще изскочи от гърдите ми\", каза той в анонса за излъчен наскоро епизод. Видеопосланията се превърнаха в ключов елемент от стратегията на Навални да мобилизира опозицията срещу президента Владимир Путин и висшите ешелони на властта, които по думите му са затънали в корупция. Видеата редовно събират по над милион гледания и допринасят за възраждането на опозицията след години на маргинализация и вътрешни боричкания.В канала на Навални в Ютюб \"Навални.Лайв\" (Navalny.Live) в последните седмици бяха добавени нови три програми, на една от които водещ е бивш министър на енергетиката. Преди две седмици, само два месеца след създаването на канала, регистрираните му потребители станаха 300 000.Документалният филм на Навални, заснет под формата на видеозапис, в който се твърди, че премиерът Дмитрий Медведев притежава неправомерно придобито богатство, е гледан над 21 милиона пъти. Това хвана Кремъл неподготвен. Няколко седмици по-късно последва контраатака, включително чрез доста рекламиран видеозапис в \"Ютюб\", на който Навални бива сравнен с Адолф Хитлер, както и чрез още един, на който поп певец иронизира протестиращите от опозицията.За 12 юни Навални свика митинги, които ще са решително изпитание за ефективността на кампанията му. Той се надява на обществен отзвук, който да предизвика повторение на  - повод за тях бе документалният филм за Медведев - разтърсили Кремъл и обхванали 90 града в цялата страна.\"Не е важно това, че е имало много хора на тях - а там наистина имаше много хора - важното е, че бяха представени много градове. С това видеоказа той. Четиридесетгодишният Навални се прочу с блог, разобличаващ корупцията в институциите в остроумнипубликации, които предизвикаха отзвук сред градското население на Русия. Чрез блога си той допринесе за организирането на протестите срещу измами на изборите през 2011 г. и преизбирането на Владимир Путин през 2012 г. Уличните протести бяха потушени след връщането на Путин на президентския пост.Макар и поставен в черния списък на държавните медии, Навални значително разшири обхвата си, превръщайки се в катализатор за избора на много млади хора да ангажират политически руската младеж, която преди заемаше позиция на аполитичност.\"Появихме се в интернет и създадох блог не защото цял живот съм си мечтал да съм блогър или защото обичам писането. Направихме го, защото нямаше друг начин за комуникиране, нямаше друга възможност да съобщим на хората за своите разследвания\", каза Навални пред \"Асошиейтед прес\".В последното си видеопослание той иронизира Алишер Усманов, мултимилиардер и олигарх, който наруши обичайната си практика да стои на страна от публичното пространство и публикува 12-минутен видеозапис с обиди, който завършва с думите \"Плюя на теб, Алексей Навални\". \"Водещото заглавие във всички новинарски емисии днес е появата на нов и удивителен видеоблогър, Алишер Бурханович Усманов, един от главните олигарси в Русия\", заяви Навални в началото на посланието си. Седмица по-късно Усманов публикува нов гневен запис, завършвайки с думите \"Плюя на теб отново\".Политическият анализатор от Москва Екатерина Шулман заяви, че реакцията на Кремъл на популярността на Навални показва, че властите съзнават необходимостта от това да \"поправят нещо по телевизията, защото хората не ги гледат\".Видеозаписът, в който Навални е представен като новият Хитлер, е гледан 2 млн. пъти и е събрал 14 000 харесвания при 3,5 млн. гледания и 200 000 харесвания за видеото му за Усманов два дни по-късно. \"Мисля, ченашите власти вече са загубили интернет пространството\", каза Егор Бестужев, 18-годишен ученик. \"Мисля, че занапред в интернет пространството само Навални ще има такъв авторитет.\"Според Шулман хората, които търсят информация в Интернет и участват в митингите,\"Можеш ли да убедиш хората да отидат да гласуват, както можеш да ги убедиш да отидат на митинг? Това е въпросът.\"Видеокампанията се ръководи от Оксана Баулина, дългогодишен журналист, постъпила като доброволец в предизборния щаб на Навални за изборите за кмет на Москва през 2013 г. Наскоро, няколко месеца след назначаването си, тя била арестувана за седем дни. Докато частите на московската полиция за борба с безредици прибираха протестиращите, участвали в неразрешения протест от 26 март, други полицейски служители нахлуха в офисите на Навални, където Баулина и сътрудниците й излъчвали на живо картина от протестите в цялата страна. Към момента на прекъсване на живото предаване от полицаите, гледащите го били близо 140 000. Баулина и колегите й прекарали различно време в ареста, от които максималният десет дни, по обвинения за неподчинение на полицейска заповед за евакуация след сигнал за бомба. Полицаите иззели цялото оборудване на студиото като доказателствен материал и така на екипа на Баулина се наложило да си купи нова камера, която струва около 70 000 рубли (1200 долара), за да продължат да записват видеопосланията.Малкото ѝ студио в офисите на Навални разчита на нискобюджетно оборудване като фотографски декори и струващ немного пари настолен компютър. \"Тук става дума за честност и искреност\", заяви Баулина. \"Мисля, че на хората наистина им липсваше - след толкова години на псевдотелевизия, която всъщност играе ролята на министерство на пропагандата - тази честност и шанса да бъдат чути.\"Навални, който бе подложен на съдебно преследване по видимо скалъпени обвинения, а блогът му в \"Лайв джърнъл\" (LiveJournal) реалистично коментира какво може да направи Кремъл.\"Не бих изключил варианта те да заговорят и за блокиране на \"Ютюб\", ако продължим да се разрастваме\", заяви Навални. \"Смятам, че ако блокират \"Ютюб\", имайки предвид колко милиона го гледат, всички ще си инсталират програми за виртуални частни мрежи (Ви Пи Ен) и ще използват различни средства, за да заобиколят забраната. Точно поради тази причина Кремъл се е съсредоточил върху това да се бори с нас, създавайки свои контраматериали (в Интернет), вместо да налага забрани.\"", "date": "2017.05.30", "title": "Останал без достъп до руската телевизия, Навални предизвиква революция в \"Ютюб\""}
{"url": "http://www.dnevnik.bg/sviat/2017/05/30/2979711_anarhistite_v_gurciia_sa_po-organizirani_otvsiakoga/", "text": "\"Може да изглежда парадоксално, но гръцките анархисти са организирани както никога. Седемте години бюджетни ограничения и скорошната бежанска криза оставиха правителството с все по-малко ресурси, а то започна да предлага все по-малко на гражданите. Много хора изгубиха вяра. А други, които никога не са я имали, поемат проблемите в свои ръце за огорчение на властите.\"Така започва статия на \"\", която разказва за социалния активизъм на гръцки анархистки групи. \"Хората ни вярват, защото не използваме хората като клиенти или като избиратели\", казва пред медията анархистът Тасос Сагрис. \"Всички провали на системата доказват, че идеите ни са верни\".От 2008 г. насам в цяла Гърция никнат като гъби \"самоуправляващи се социални центрове\", финансирани от частни дарения и печалбата от концерти, изложби и други дейности. В момента активни са около 250.Те не за пръв път изиграват важна роля за гръцкото общество.  са били част от студентските бунтове, които свалиха диктатурата през седемдесетте. През годините те са прегръщали различни каузи, сред които опозицията на \"неолибералната\" образователна реформа и съпротивата срещу провеждането на Олимпийските игри в Атина през 2004 г.Някои се занимават предимно с, а други се фокусират върху справянето с бежанската криза. Десетки хиляди търсещи убежище останаха в Гърция след затварянето на  миналата година. Близо 3000 мигранти живеят в 15 изоставени сгради, превзети от анархистите в Атина. По техни думи това е хуманна алтернатива на претъпканите държавни лагери.250 души, предимно сирийци, живеят в една такава сграда в столичния квартал \"Екзархия\". Общността се самоорганизира и функционира, без да зависи от властите и неправителствени организации, твърдят доброволците в нея. В същия квартал анархисти и местни жители раздават храна и лекарства и продават идеологическа литература на централния площад. Властите не се ангажират дори да сменят крушките по улиците, твърди 49-годишният Василики Спатара.\"Искаме хората да оказват отпор по всеки възможен начин – от това да полагат  до това да го изгорят банките и парламента\", казва Сагрис. \"Анархистите използват всякакви тактики, насилствени и ненасилствени\".Той допълва обаче, че имат и \"морално задължение\" да предотвратяват трагедии, подобни на тази от май 2010 г. Тогава трима души загинаха, след като запалителни бомби бяха хвърлени по атинска банка по време на протест. Макар анархистите да бяха обвинени за случилото се, нито един от тях не бе осъден. Трима служители на банката бяха признати за виновни в убийство по непредпазливост.Друга анархистка група, \"Рувиконас\", е още по-амбициозна. Членовете ѝ миналата седмица патрулираха, въоръжени с тояги, в парк в центъра на града с мотива, че полицията не прави нищо, за да предотврати продажбата на наркотици и проституцията на малолетни мигранти.Наскоро тя поиска от местен съд да бъде регистрирана като \"културно общество\", за да може да организира събития за набиране на средства, а в събота представи \"политическата си идентичност\" в изоставена сграда в \"Екзархия\". Членовете ѝ обаче са категорични, че не искат да създават партия.\"Имаме свои начини да влезем в политиката\", казва 45-годишният графичен дизайнер Спирос Даперголас. \"Искаме да се разраснем\". Дългосрочната цел на групата е \"войнственият синдикализъм\", но Даперголас признава, че не е лесно хората да се самоорганизират.", "date": "2017.05.30", "title": "Анархистите в Гърция са по-организирани отвсякога"}
{"url": "http://www.dnevnik.bg/analizi/2017/05/30/2979320_sled_obikolkata_na_trump_ravnovesieto_e_narusheno/", "text": "(Тръмп в Туитър)Доналд Тръмп приключи първата си външно-политическа обиколка. Тя включваше посещения в следния ред: , ,  и Рим, среща на , среща на . Изненадата от нея е в това, че големи изненади няма. Ако беше повторила домашното поведение на Тръмп, 9-дневната серия посещения можеше да бъде 9-дневна серия от скандали, както подозираха наблюдатели.Силна е символиката, която носи изборът на първата страна, която Тръмп посещава и от която започва цялата обиколка. Традиционно американските президенти се насочват първо към Канада, Мексико, или малка страна от Карибския басейн. Може би с намерение да намалят значението на такава визита и да предотвратят свръхинтерпретации те поглеждат първо към съседните страни. Следва посещение в европейска столица, Брюксел, Лондон, някой от солидните съюзници на САЩ. Такова е клишето в последните стотина години.Всъщност президентите на САЩ пътуват извън страната по-активно от сравнително късен период, може би едва след Втората световна война. Много вероятно е самият Тръмп, който няма особен интерес към международните дела, да си стои повече у дома от своите предшественици. Но все пак първото излизане навън е важно и наблюдавано с интерес.Това е негово право, лично, институционално, политическо, всякакво. Но е и скандал от гледна точка на традиционната американска линия във външната политика, която се придържа, ако не към друго, поне към минимум, дори да е символичен, морален интегритет в отношенията си с останалите страни. Саудитска Арабия е една от най-ретроградните монархически тирании в света. В нея изразът \"човешки права\" няма абсолютно никакъв смисъл. Саудитското кралство е дълбинен развъдник на тероризъм и поддържа разнообразни тайни връзки с терористични групи по целия свят. Страната е не само родно място на Осама бин Ладен, но и на повечето участници в атентата от 11 септември 2001 година.И тъкмо това място решава да избере Тръмп, за да изпрати глобално послание за борбата срещу ислямския фундаментализъм, който подхранва най-драстичните развития в съвременния тероризъм. Фактът, че от тази част на света Иванка Тръмп получи обещание за грамаден грант за своята гражданска активност за правата на жените, ако не абсурден, може би е забавен; в самата Саудитска Арабия правата на жените са по-ограничени, отколкото в Западна Европа правата на домашните любимци.Разбира се, всяко посещение и послание от Саудитска Арабия се възприема като лош знак от традиционните противници на кралството, като Иран, например, с който Тръмп вече има напрегнати отношения. Изобщо избор на една от страните в региона, освен традиционния съюзник Израел, е винаги за сметка на друга, чиито подозрения се покачват автоматически. Накрая, в световния видеоархив ще остане паметния запис на Тръмп, който участва в традиционно церемониално събитие с арабските величия в т. нар. , както и други нелепи пози.В посещението на Тръмп има един символ, на който той лично много държи и очевидно смята за най-съществен. Стана ясно, че Саудитска Арабия сключва със САЩ гигантска сделка за оръжие, може би най-големия пакет сделки в историята на САЩ. Но в какъв смисъл това е съществено, какъв е подтекстът във факта, че оръжейната сделка прави Саудитска Арабия привилегировано място за посещение, а президентът на САЩ дори се завърти в танца със саби остава за допълнителен размисъл.От избирането си до тази среща Тръмп измина дълъг път на промени във възгледа за НАТО, който лансираше в кампанията си и с който трогваше поддръжниците си от Средния запад, които не проумяват нуждата от ангажимент на САЩ със сигурността на Европа.Той вече не настоява, че НАТО е \"излишна\", както повтаряше преди изборите. Напротив, започна да казва, че е фен на НАТО. Важно беше, обаче, на среща на най-високо равнище какви фрази ще бъдат употребени, какъв език ще бъде прилаган и какви основни послания ще се излъчат. От тази гледна точка нещата са двойнствени, както трябваше може би да се очаква. Нито са много зле, нито са много окуражаващи.Фундаменталното положение на НАТО е известният член 5 от Вашингтонския договор от 1947 година, който дефинира смисъла и обхвата на колективната отбрана, т.е. основата на целия Алианс: атака срещу един член на Алианса се третира като атака срещу всички. Очакваше се Тръмп изрично да изтъкне значението, което за САЩ има член 5 и да потвърди, че това значение остава валидно за новата администрация. Той не направи това изявление и предизвика реакция от всякакви посоки. Повечето коментари на обиколката посочиха като изрично най-важен момент въздържанието по този въпрос. Въпреки тази драма, аз бих казал, че това е жестикулация, дори поза. От една страна дали САЩ поддържат НАТО или не е въпрос идентичен на въпроса дали смятат член 5 за валиден; в противен случай, самата НАТО губи смисъл на организация за колективна отбрана. Това са възбудени реторики, които в стила на Тръмп са неизбежни и дори естествени, и не бива да се вземат като израз на политики.Както става в такива случаи, най-близките до Тръмп официални лица бяха веднага поканени от медиите да пояснят този въпрос. Те казаха, например съветника по национална сигурност Хърбърт МакМастър, че разбира се Тръмп поддържа член 5. Към кратката истерия по този въпрос може да се добави и справката, че САЩ сами се позоваха на член 5 при атаката на 11 септември. В допълнение, член 5 е не само декларация, а начин на организация на Алианса. Под него се нареждат множество мерки за колективна отбрана, които се развиват непрекъснато, независимо дали има състояние на война и атака над един от членовете.Тръмп обаче повтори една от старите си критики към европейските членове на НАТО: ниските бюджети за отбрана. От 2014 членовете на Алианса официално заявяват, че до няколко години ще започнат да отделят не по-малко от 2% от БВП за отбрана. Това число не е достигнато от голямото мнозинство членове и Тръмп настоятелно повтаря критиките си. Но въпроса има много аспекти, от които два поне са най-съществени.От една страна, проблемът за приноса към колективната отбрана в рамките на НАТО може да бъде преосмислен. В сметката, която акцентира върху 2% влизат само директните разходи за отбрана. Без да влизам в подробности, тъй като това е голяма тема, ще кажа само, че приносът може да бъде смятан и по алтернативни методологии, които разширяват обхвата му извън директните разходи за отбрана.От друга страна, не е никак зле, че Тръмп се е фокусирал настойчиво върху този въпрос. Не е зле за самите европейски партньори. Те по инерция продължават да приемат, явно или по-скоро имплицитно, че международната и глобалната сигурност са изключителна отговорност на САЩ.Така е след войната, така е по време на Студената война, така се смята, без много да се говори по въпроса, и след 1990 година. Дори САЩ да поддържат идеята за своята изключителна роля (на което не бива да се разчита безкрайно), ЕС е длъжен да направи първата голяма стъпка към организиране на свои собствени отбранителни ресурси.Това трябва да стане безотносително политиките на САЩ и изказванията на американските президенти. В това отношение един Тръмп, който заплашва да се оттегли от традиционните ангажименти на САЩ, действа пробуждащо на членовете на ЕС.В крайна сметка обаче голямата група европейски съюзници на САЩ се срещнаха вкупом с един човек, на когото никога и по никакъв начин няма да имат доверие. Това, че им се вижда като цирков артист, че медиите и в Европа и в САЩ, го подиграват и обявяват за нелеп не помага много. Дори НАТО да си остане на мястото, усещането на всички е, че Европейският континент е изоставен в сферата на сигурността. Дори член 5 да бъде потвърждаван от Конгреса и от екипа на Тръмп, равновесието от двете страни на Атлантика е нарушено по необратим начин.", "date": "2017.05.30", "title": "След обиколката на Тръмп: равновесието е нарушено"}
{"url": "http://www.dnevnik.bg/razvlechenie/2017/05/30/2979726_princ_uiliam_triabvaha_mi_dvadeset_godini_za_da/", "text": "Двадесет години са били нужни на принц Уилям, за да започне да говори за смъртта на майка си, принцеса Даяна – това разкрива самият той в интервю за юлския брой на .Разговорът му с Алистър Кемпбъл е описан от медията като \"най-искреното интервю, което принцът някога е давал\". Разговорът е част от кампания за британската организация за психично здраве Heads Together. \"Най-голямата ни цел е да разбием табутата. Не можем да постигнем кой знае какво, докато не направим това. Хората не могат да получат помощ, докато не спрат да се срамуват, така че трябва да премахнем табутата, стигмата, боже мой, 21-ви век е.\"\"Потресен съм от това колко много хора живеят в страх и мълчат за . Не го разбирам. Знам, че изглеждам резервиран и срамежлив, невинаги показвам емоциите си. Но зад затворени врата мисля и се вълнувам много.\"\"Потресен съм, че толкова много се боим да кажем нещичко за истинските си чувства. Психическите болести са в главите ни, невидими са, и това означава, че останалите вървят на пръсти около нас и не знаят какво да кажат. А ако счупиш крак и носиш гипс, всички знаят как да реагират\".\"Сега се чувствам по-добре, отколкото преди, мога да говоря за нея открито и честно, да си я спомням по-добре и да говоря публично за нея по-добре.\", казва той за смъртта на майка си, .\"Отне ми почти двадесет години да стигна дотук. Все още ми е трудно, защото навремето раната бе кървяща. А и тази мъка не е като мъката на повечето хора, защото всички знаят за нея, всички знаят какво е станало, всички познават починалата.\"\"Не бих могъл да си върша работата без стабилността, която семейството ми дава. Стабилността у дома е много важна за мен. Искам децата ми да израснат в щастлив, стабилен, сигурен свят, това е важно за нас двамата като родители\", споделя Уилям по повод семейния живот.\"Искам Джордж да израсне в истинска, жива атмосфера, не зад стените на двореца. Той трябва да е навън. Медиите правят това по-трудно, но ще се боря с тях за нормалния си живот\".През април Уилям, херцогинята на Кеймбридж Катрин и принц Хари , в което говорят за емоциите си, стреса от родителството и преживяването на смъртта на най-близки хора.Кампанията на тримата млади членове на кралското семейство за преодоляване на проблеми, които разстройват душевното здраве на младите британци.", "date": "2017.05.30", "title": "Принц Уилям: Трябваха ми двадесет години, за да започна да говоря за майка си"}
{"url": "http://www.dnevnik.bg/sport/2017/05/30/2979295_prikljuchenie_do_kraia_na_sveta_ili_kolko_dalech_bihte/", "text": "Страстта към любимия отбор няма граници. Най-запалените футболни фенове са готови да жертват всичко и на всяка цена, за да присъстват на всеки двубой на отбора, който подкрепят. Колко далеч обаче бихте стигнал, за да гледате своите любимци в мач от домашните първенства и турнири?Какво ще кажете за дистанцията от 8370 км по суша или 6140 км по права линия. Точно толкова е разстоянието, което запалянковците на най-новия член на руската Премиер лига \"СКА-Хабаровск\" трябва да изминат, за да гледат гостуванията на своя отбор в Москва. (И привържениците на ЦСКА, \"Спартак\", \"Локомотив\" и \"Динамо\", за да наблюдават любимците си на живо в Хабаровск.)Вариантите пред феновете са четиридневно приключение с кола или повече от пет дни с влак. В случай, че изберат най-бързата опция, а именно пътуване със самолет, това ще им отнеме \"само\" 7 часа и 45 минути.Повечето клубове в Русия се намират в западната част на страната, което ще направи пътуването на отборите до Хабаровск доста изтощително. Градът е на 30 км от границата с Китай. Местният тим домакинства на стадион \"Ленин\", който е с капацитет 15 хил. души.\"СКА-Хабаровск\" ще играе за първи път в своята история в руската Премиер лига. Отборът спечели баража за влизане с елитния \"Оренбург\" след изпълнение на дузпи след две нулеви равенства в двата мача и продълженията.Феновете на \"СКА-Хабаровск\" вече имат опит в дългите пътувания. В мачовете от изминалия сезон в руската Първа дивизия между техния отбор и \"Балтика\" (Калининград) гостуващите привърженици трябваше да пропътуват дистанцията от 9573 км по суша или 7028 км по права линия.", "date": "2017.05.30", "title": "Приключение до края на света, или колко далеч бихте стигнали за мач на любимия си отбор"}
{"url": "http://www.dnevnik.bg/sport/2017/05/30/2979792_hristo_ianev_shte_zastane_nachelo_na_lokomotiv_plovdiv/", "text": "Христо Янев ще е новият треньор на \"Локомотив\" (Пловдив), съобщи \"Дарик\". Черно-белите няма да продължат договора на Войн Войнов.Янев започна този сезон начело на ЦСКА, но още в началото се раздели с червените. Скоро след това беше привлечен в \"Нефтохимик\".Договорът му с клуба от Бургас е до края на сезона. Заради слабите резултати наскоро младият треньор подаде оставка, но .Янев е недоволен от състоянието на отбора и от поведението на футболистите си. Те  и ще продължат опитите си да останат в елита.\"Локомотив\" гостува в последния кръг на шампиона \"Лудогорец\" в опит да спечели и да се пребори с \"Дунав\" за четвъртото място. По всяка вероятност то ще отвори вратите към участие в Лига Европа, след като .", "date": "2017.05.30", "title": "Христо Янев ще застане начело на \"Локомотив\" (Пловдив)"}
{"url": "http://www.dnevnik.bg/gradska_sreda/2017/05/30/2979667_bivsh_kurator_ot_moma_shte_razkaje_kak_muzeiat_moje_da/", "text": "Португалският архитект Педро Гаданьо - директор на новият Музей за изкуство, архитектура и технологии в Лисабон (MAAT) гостува в София, за да изнесе лекция за музеите като инструмент за маркетинг и съживяване на градовете.Събитието е от 19 ч. днес в Университета по строителство, архитектура и геодезия в София (УАСГ), част от честванията на 75-ата годишнина на учебното заведение.Гаданьо е бивш куратор на департамента за архитектура и дизайн в Mузея за модерно изкуство (MoMA) в Ню Йорк и архитектурен критик. Той е и първият директор на MAAT, натоварен със задачата да го превърне в привлекателно място за изложби, събития и образователни програми.", "date": "2017.05.30", "title": "Бивш куратор от MoMA ще разкаже как музеят може да оживи града"}
{"url": "http://www.dnevnik.bg/politika/2017/05/30/2979784_uchastieto_na_obedineni_patrioti_vuv_vlastta_e_opasno/", "text": "ДПС ще постави на  (КСНС) при президента въпроса за участието на \"Обединени патриоти\" в управлението. Това се разбра от думите на лидера на ДПС Мустафа Карадайъ в сутрешния блок на Би Ти Ви. Попитан коя според него е основната заплахи пред страната, Карадайъ посочи \"включването и толерирането на крайно националистически формации в управлението\".\"Включването във властта е може би най-крайната форма на толериране. Проявите им Съветът на Европа ги оценява като фашистки, а ние като общество ги търпим. Затова ние ще поставим този въпрос (на КСНС - бел.ред.), защото смятаме, че това води до рискове пред страната\", каза лидерът на ДПС. Той няколко пъти повтори тезата си, че \"толерирането на всякаква форма на национализми и радикализми е опасно\".На въпрос ще се опита ли ДПС да свали правителството Карадайъ отговори, че партията е последователна през всички години на съществуването си. \"Свалянето на едно правителство не може да бъде самоцел\", заяви той.\"Борисов в никакъв случай няма да бъде подкрепян в толерирането на радикализми и национализми в управлението\", каза още председателят на ДПС.Попитан дали Движението се е опитвало да свали правителството на Пламен Орешарски през 2014 г., той каза, че като партия то не е правило такива опити. Допусна, че ако отделни хора в ДПС са го правили, ще се разбере от стенограмата от срещата за КТБ при президента Плевнелиев през 2014 г., която . \"Това е една от причините Лютви Местан да бъде изгонен от партията - едноличните решения и пренебрегването на партийните органи\", добави той.Мустафа Карадайъ не отговори на въпрос дали Турция се опитва да се меси във вътрешните работи на България. На въпрос демократично ли е управлението в съседната държава, той каза, че \"още е рано да се правят оценки\".", "date": "2017.05.30", "title": "Участието на \"Обединени патриоти\" във властта е опасно за страната, смята Карадайъ"}
{"url": "http://www.dnevnik.bg/na_put/2017/05/30/2973112_kakvo_se_sluchva_s_upotrebiavanite_hotelski_sapuni/", "text": "На всеки му се е случвало да скъса опаковката на хотелския сапун, да го ползва два-три пъти и да напусне хотела. Какво се случва с остатъците обаче?В общия случай се изхвърлят, но базираната в САЩ компания Clean the World измисли как да ги вкара в повторна употреба.Компанията претопява употребяваните сапуни и ги реже на нови цели парчета, опакова ги и ги предава на хуманитарни организации като Червения кръст. Така природата не се замърсява с излишни отпадъци, не се похабяват ресурси, а хора в нужда получават качествен хигиенен продукт. Същият е подходът към употребяваните шампоани и балсами, но подходът е строг - трябва в опаковката да са останали поне три четвърти от продукта, пише \"Travel&Leisure\".Интересното в този модел е, че не рециклиращата компания изкупува сапунените отпадъци, а хотелите й плащат, за да ги изземва. Цената е 1 паунд на стая на месец, информира британският \"Телеграф\". И изглежда всички печелят, защото дружеството освен централата в Орландо вече има филиали в Монреал, Хонконг, Индия и Лас Вегас. Дружеството има над 300 постоянни доставчика, между които хотели от веригите \"Интерконтинентал\" и \"Хилтън\".Само през 2016 г. компанията е произвела 400 хил. хигиенни комплекта и 7 млн. сапуна, предоставени на пострадалите от урагана \"Матю\" жители на Хаити и Бахамите.\"Фокснюз\" допълва, че собственикът Shawn Seipler е стигнал до идеята за този бизнес спонтанно, след като попитал на рецепцията на хотела каква е съдбата на неизразходваното сапунче и получил отговор \"Изхвърляме го\". Започнал работа в собствения си гараж и с помощта на семейството. Началото е поставено през 2009 г., а пет години по-късно компанията стъпва и на азиатския пазар. ", "date": "2017.05.30", "title": "Какво се случва с употребяваните хотелски сапуни"}
{"url": "http://www.dnevnik.bg/bulgaria/2017/05/30/2979776_slujiteli_na_agenciiata_po_vpisvaniiata_sa_arestuvani/", "text": "Служители на агенцията по вписванията са арестувани при акция на службите в институцията, предаде БГНЕС. Според агенцията задържаните са съдия по вписванията и 3-4 деловодителки, иззети са и компютърни конфигурации.Операцията се е провела в следобедните часове на 29 май (понеделник), когато в сградата на ул. \"Елисавета Багряна\" в столичния кв. \"Гео Милев\" влезли цивилни служители на правоохранителните органи.Разлседващите предприемат тези действия десетина дни след  от поста изпълнителен директор на Агенцията по вписванията. Маркова бе назначена през март 2015 г.", "date": "2017.05.30", "title": "Служители на Агенцията по вписванията са арестувани при акция в сградата ѝ"}
{"url": "http://www.dnevnik.bg/razvlechenie/2017/05/30/2979798_sting_pristiga_v_sofiia_za_koncert_na_16_septemvri/", "text": "Световноизвестният британски музикант Стинг пристига в София за концерт в зала \"Арена Армеец\" на 16 септември.България ще бъде една от спирките в световното му турне 57th & 9th, на името на последния му албум, издаден след повече от десетилетие мълчание. Турнето започна още през февруари с концерти в Северна и Южна Америка. То продължава в Азия и ще завърши през есента в Европа.Организаторите на концерта Sofia Music Enterpris обещават публиката да чуе освен парчета от новия албум и всички обичани хитове на Стинг. Специален гост на турнето е сина на музиканта Джо Съмнър. Билетите за концерта в столицата ще бъдат пуснати в продажба от 2 юни и ще бъдат на цени от 70 до 140 лева.Гордън Матю Томас Съмнър, по-известен като Стинг, е един от най-известните британски музиканти. Композитор, певец, текстописец, актьор и активист, той е продал над 100 милиона албума. Големият му пробив е през 1977 г., когато заедно със Стюарт Коупланд и Анди Съмърс сформира The Police. Групата издава десет успешни албума, печели шест награди \"Грами\" и две \"Бритс\" и е приета в Рокендрол Залата на Славата през 2003 г.В средата на 80-те Стинг поставя начало на соловата си кариера, ознаменувана с хитове като \"Fields of Gold\", \"Englishman in New York\", \"Fragile\" и \"Desert Rose\". Той печели още 10 награди \"Грами\", две \"Бритс\", \"Златен Глобус\", \"Еми\", има и четири номинации за \"Оскар\".", "date": "2017.05.30", "title": "Стинг пристига в София за концерт на 16 септември"}
{"url": "http://www.dnevnik.bg/sport/2017/05/30/2979768_cvetana_pironkova_zapochva_uchastieto_si_v_rolan_garos/", "text": "Цветана Пиронкова започва днес участието си във втория за годината турнир от Големия шлем - \"Ролан Гарос\". Българската тенисистка, която през миналата година стигна до четвъртфиналите в Париж, ще се изправи срещу германката Мона Бартел.Двубоят е първи в програмата на корт №4 и ще започне в 12.00 ч. Това ще бъде третата среща помежду им, а Пиронкова все още няма победа срещу тази съперничка след пораженията със 7:5, 6:7 (4), 1:6 в първия кръг на US Open през 2015 г. и 3:6, 3:6 в четвъртфиналите на турнира в Хобарт през 2013 г.Освен че има положителна статистика срещу българката и е класирана 27 места по-напред в световната ранглиста, Мона Бартел се намира в значително по-добра форма от своята съперничка.Германката вече спечели една титла на червени кортове през сезона - в Прага в началото на този месец. След това тя загря за \"Ролан Гарос\" с осминафинал на силния турнир в Рим, където започна от квалификациите и постигна четири победи, преди да бъде спряна от бъдещета шампионка Елина Свитолина.Бартел, която през юли ще навърши 27 години, има четири титли в кариерата си, две от които на червен кортове. \"Ролан Гарос\" обаче определено не е сред успешните й турнири. Тя има само три победи в деветте си мача в Париж. Най-доброто й участие беше през 2014 г., когато стигна до третия кръг, а в предишните пет години четири пъти отпадна още в първия кръг.Пиронкова пък никога не е била считана за успешен състезател на клей, но през миналата година впечатли всички с достигането до четвъртфиналите в Париж. Година по-рано тя стигна до третия кръг, след като при първите си девет участия не беше преминавала втория.Българката обаче прави един от най-слабите си сезони. Тя се намира в серия от седем поредни загуби във всички турнири и не е печелила мач oт 12 февруари, когато надигра рускинята Евгения Родина във втория кръг на квалификациите за турнира в Доха.Пловдивчанката, която ще навърши 30 години през септември, се намира на 77-ата позиция в световната ранглиста и при още едно ранно отпадане ще се озове извън топ 140. Това я поставя пред угрозата да не влезе в основната схема на любимия й \"Уимбълдън\".Ако успее да сложи край на негативната серия, във втория кръг Пиронкова ще се изправи срещу победителката от мача между Елина Свитолина и Ярослава Шведова. ", "date": "2017.05.30", "title": "Цветана Пиронкова започва участието си в \"Ролан Гарос\""}
{"url": "http://www.dnevnik.bg/morski/2017/05/30/2979808_premahnati_sa_180_nezakonni_obekta_v_slunchev_briag/", "text": "Министърът на туризма Николина Ангелкова обяви пред \"България он еър\", че до сега са констатирани около 230 незаконни обекта на територията на Слънчев бряг. Издадени са 190 заповеди за премахване, а По думите ѝ само на плажната ивица на Слънчев бряг-север са освободени 1500 кв.м. площ от премахването на временни обекти, които надвишавали одобрената по схема квадратура. Тя добави, че там вече ги няма някои от емблематичните заведения на курорта.На въпрос дали заведението на Димитър Желязков - Очите в Слънчев бряг ще бъде съборено, Ангелкова отговори, че политиката на министерството и на Община Несебър е всички временни и постоянни обекти, които не отговорят на изискванията на закона, да бъдат премахвани и събаряни.\"Важно е да се спазват изискванията. За нас няма значение кой е собственикът\", добави министърът на туризма.Вчера започна събарянето на заведението \"4 you\", в което преди близо година беше прострелян Димитър Желязков. При престрелката загина един от бодигардовете му. До събарянето му се стигна, след като преди месец клубът беше подпален и изгоря почти целия. След основен ремонт заведението отново заработи, но Община Несебър издаде заповед за събарянето му с мотива че няма съгласуван план с Министерството на туризма.Ангелкова каза още, че  в Слънчев бряг както на територията на плажа, така и на територията на комплекса.", "date": "2017.05.30", "title": "Премахнати са 180 незаконни обекта в Слънчев бряг, сред тях и емблематични заведения, заяви Ангелкова"}
{"url": "http://www.dnevnik.bg/sport/2017/05/30/2979796_venger_se_e_sreshtnal_s_kryonke_v_razgovor_za/", "text": "Мениджърът на \"Арсенал\" Арсен Венгер е имал среща със собственика на клуба Стан Крьонке, съобщава Би Би Си. В понеделник двамата са обсъждали бъдещето на французина на \"Емиратс\".Допълнителна информация за разговора все още няма, но решенията ще бъдат представени днес пред борда на клуба. Очаква се в сряда \"Арсенал\" да обяви дали Венгер остава или не.Мениджърът беше подложен на големи критики от част от привържениците. През втората половина на сезона те започнаха протести, които постепенно се засилваха.\"Арсенал\" отпадна в осминафиналите на Шампионската лига след две загуби с по 1:5 от \"Байерн\". Лондончани завършиха пети във Висшата лига и за пръв път от 16 години не успяха да се класират за най-силния европейски клубен турнир.В последния си мач за сезона отборът .", "date": "2017.05.30", "title": "Венгер се е срещнал с Крьонке в разговор за бъдещето"}
{"url": "http://www.dnevnik.bg/sviat/2017/05/30/2979814_london_moje_da_napusne_pregovorite_za_brekzit_i_bez/", "text": "Британският премиер Тереза Мей каза, че е готова да се оттегли от преговорите за излизането на страната от Европейския съюз, ако на тях не се постигне достатъчно добро споразумение, предаде \"Ройтерс\".\"Ще отидем да преговаряме за добра сделка, но вече съм казала, че е по-добре да няма сделка, отколкото да има лоша сделка. Трябва да сме готови да напуснем преговорите\", каза Мей в интервю по \"Скай нюз\" и получи аплодисменти.Телевизията проведе дистанционни интервюта с Мей и с лидера на лейбъристите  близо седмица преди предсрочните парламентарни избори на 8 юни, които според проучванията управляващите консерватори ще спечелят. Същевременно анкетите от последната седмица , че преднината на партията на Мей се топи. Проучване, публикувано от в. \"Таймс\", ѝ даде аванс от едва 6 процентни пункта. Преди две седмици тази преднина беше 18 процентни пункта.Задочният сблъсък на Мей (която още в началото на кампанията обяви, че няма да участва в преки дебати) и Корбин дойде часове след като министър-председателят потвърди, че преговорите за  на Великобритания от ЕС .Мей беше критикувана заради спорната си идея за социална реформа, която противниците ѝ презрително нарекоха \"данък върху деменцията\", от която тя , след като подкрепата за нея намаля в проучванията. Според предложението възрастните хора, които могат да си го позволят, трябваше да плащат повече за необходимите им грижи в замяна на намаляване на данъците. Мей увери, че ще има \"абсолютен лимит\" за това колко трябва да плащат гражданите за социални грижи, но не се ангажира с конкретен размер и каза, че ще се консултира с избирателите, съобщи Би Би Си.Корбин от своя страна се противопостави на идеята за Брекзит без сделка между Лондон и Брюксел и каза, че не би допуснал преговорите да пропаднат без споразумение. Лидерът на лейбъристите увери, че ако спечели вота, като премиер ще издейства сделка с Брюксел. Бяха му задавани и въпроси за някогашните му връзки с Ирландската републиканска армия и \"Хамас\", които той повторно определи като \"приятели\".", "date": "2017.05.30", "title": "Лондон може да напусне преговорите за Брекзит и без сделка, обяви Мей"}
{"url": "http://www.dnevnik.bg/sport/2017/05/30/2979836_vladimir_nikolov_stana_trenyor_na_voleibolniia_levski/", "text": "Президентът на волейболния \"Левски\" Владимир Николов стана и треньор на отбора. Бившият капитан на националния отбор заема поста след .\"Преди повече от месец Николов напусна Българската федерация по волейбол и сега се е концентрирал основно върху изграждането и подготовката на отбора за предстоящия сезон\", обявиха сините.Николов обяви, че е \"доста ентусиазиран\" и няма търпение да започне. На въпроса кое е нещото, което най-много иска да промени, новият треньор заяви: \"Най-вече дисциплината – в тренировъчния процес, във физическата подготовка, в отношението към работата. Аз вярвам, че само с дисциплина може да има развитие и резултати. Другото е плод на случайност и няма как да е трайно във времето.\"Той иска да види израстване при младите играчи. \"Време е те да направят прехода от момчета към мъже. Да станат по-отговорни и да си дадат сметка какви жертви трябва да направят, ако искат да станат професионалисти, каквито се търсят и в добрите европейски отбори. Вярвам, че мога да им помогна в това.\"Желанието му е да привлече един или двама опитни и класни състезатели, които да помогнат за развитието на младите. \"Целта пред \"Левски София\" може да бъде само една – първото място. През цялата си кариера като състезател съм се стремил само към първото място. Не виждам причина това да се променя и в ролята ми на треньор. Знам, че ще е много трудно, знам, че поне няколко отбора ще направят добри селекции и ще искат същото. Трябва да направим всичко, което зависи от нас.\"\"Левски\" ще тренира в зала \"Академик\", а домакинските срещи ще са основно в \"Универсиада\".", "date": "2017.05.30", "title": "Владимир Николов стана треньор на волейболния \"Левски\""}
{"url": "http://www.dnevnik.bg/sviat/2017/05/30/2979826_svaleniiat_panamski_diktator_manuel_noriega_pochina_na/", "text": "Бившият диктатор на Панама Мануел Нориега почина на 83 години, предадоха световните агенции и БТА, цитирайки панамските власти.На 7 март той бе опериран от доброкачествен мозъчен тумор в болница в столицата на Панама, но получи мозъчен кръвоизлив и трябваше да бъде опериран повторно. След това състоянието му беше критично. Заради операцията Нориега получи разрешение да излезе временно от затвора,  заради изчезването на политически опоненти по време на установената от него диктатура.В миналото на няколко пъти семейството му поиска той да бъде поставен под домашен арест заради множеството мозъчни кръвоизливи и белодробни усложнения, рак на простатата и депресия. Властите обаче не удовлетвориха исканията им.Нориега управляваше еднолично Панама от 1983 г. до 1989 г., но после изпадна в немилост и бе свален от САЩ, а след това прекара и две десетилетия в американски затвор по обвинения за трафик на дрога. После той беше  за пране на пари и накрая бе  през декември 2011 г.\"Смъртта на Мануел А. Нориега затваря цяла глава от нашата история,\" написа в \"Туитър\" президентът на Панама Хуан Карлос Варела.Роден в Панама на 11 февруари 1934 г., първоначално той иска да стане психиатър, но впоследствие постъпва в армията. На 11 октомври 1968 г. участва във военния преврат срещу президента Арнулфо Ариас и от този момент започва да се издига. Година по-късно е назначен от главнокомандващия на армията генерал Омар Торихос за шеф на страховитото разузнаване G-2. Подозира се, че тогава ЦРУ, което по онова време е имало силно присъствие в Панама заради надзора на Панамския канал, е вербувало Нориега. \"Той е моето момче,\" казва за него Бил Кейси, тогавашният директор на агенцията.След смъртта на Торихос при мистериозна самолетна катастрофа през 1981 г., Нориега, на когото приписват отговорността за тази трагедия, става силният човек на Панама. През 1983 г. става генерал, поема командването на Националната гвардия и де факто управлява страната. До 1989 г. той съжителства с шестима президенти на републиката, които са доста по-малко влиятелни от него.По време на тези години на власт и охолство Нориега живее със съпругата си Фелисидад и трите си деца в бляскаво имение с миниатюрна зоологическа градина, частно казино и дансинг. Обвиняван от противниците си, че е студенокръвен диктатор и социопат, той ги подтиска всячески и използва тези години на власт, за да изнесе много пари в Европа. Но през юни 1987 г. в Панама се провеждат огромни демонстрации срещу корупцията и в подкрепа на демократизирането на страната и на 30 юни Нориега е \"изоставен\" от американското правителство.През февруари 1988 г. той е обвинен в трафик на дрога в САЩ. Но тогава Нориега възприема антиамериканска риторика и се противопоставя на САЩ, а Вашингтон налага икономически санкции на Панама.На 10 май 1989 г. Нориега анулира избирането на президентския пост на Гийермо Ендара. На следващия ден американската армия започва военноморски маневри, преди да нахлуе в страната на 20 декември. Нориега търси убежище в нунциатурата на Ватикана и остава там две седмици. Накрая се предава и е отведен в Маями. В САЩ той е осъден на 40 години затвор. Излежава 21 години, преди да бъде екстрадиран през 2010 г. към Франция, където е осъден на 7 години затвор за пране на пари от трафик на дрога. През 2011 г. е екстрадиран от Париж към Панама, за да излежи три присъди от 20 години затвор за изчезването на опозиционери по време на диктатурата на Нориега - обвинения, които той отхвърля.", "date": "2017.05.30", "title": "Сваленият панамски диктатор Мануел Нориега почина на 83 години"}
{"url": "http://www.dnevnik.bg/razvlechenie/2017/05/30/2979838_serialut_zlatnata_iabulka_shte_finansira_purviia_si/", "text": "Ако кампанията е успешна, работата по пилотния епизод ще продължи около осем месеца, а екипът на проекта ще нарасне между 45 и 60 души. Очаква се епизодът да бъде готов през втората половина на 2018 г.За разпространението на сериала се водят преговори с френски и американски дистрибутори, като вече има подписани предварителни договори. \"Всички обаче искат да видят пилотен епизод, преди да ни подкрепят за цял сезон, а за да го създадем без финансиране, ще ни трябват години. Именно затова решихме да се обърнем към своите фенове и към хората, които искат да гледат българска анимация\", коментира .Сериалът \"Златната ябълка\" е вдъхновен от българския фолклор и вплита митологични персонажи като змейове, самодиви и кукери в съвременен анимационен формат. \"Целта ни е да съхраним и популяризираме фолклора си, но и да положим основа за развитието на анимационна индустрия в България\", обяснява Петров. В екипа има български аниматори, работили по проекти за Walt Disney Animation Studios, Cartoon Network, Adult Swim и Warner Bros, а музиката е на Георги Стрезов.", "date": "2017.05.30", "title": "Сериалът \"Златната ябълка\" ще финансира първия си епизод с онлайн кампания"}
{"url": "http://www.dnevnik.bg/bulgaria/2017/05/30/2979791_peevski_i_cvetan_vasilev_ne_sa_uchastvali_priako_v/", "text": "\"Цветан Василев и Делян Пеевски не ги познавам, не съм имал отношения с тях. Никой от тях, мисля, не е участвал пряко в приватизационни сделки по мое време\". Това заяви министърът на икономиката Емил Караниколов пред Нова телевизия. Преди да заеме този пост той беше дългогодишен изпълнителен директор на Агенцията за приватизацията, като след негов подпис се осъществиха сделките за \"Булгартабак\", Дипломатическия клуб в Бояна и др.Караниколов уточни, че не знае защо още при назначаването му за министър името му е било свързано с депутата от ДПС Делян Пеевски. Той отрече двамата да се познават покрай сделката за приватизацията на \"Булгартабак\".\"Когато съм бил директор на Агенцията за приватизация сме спазвали закона и сме имали за цел да има публичност и прозрачност. Приватизацията в България е грешна до 2002 г., но след това законът е изключително добре регламентиран\", каза още Караниколов.Той определи сделката за \"Булгартабак\" като успешна, тъй като дружеството е продължило да работи и след приватизацията си. При продажбата на държания дял в Дипломатическия клуб в Бояна Имотът беше купен в края на миналата година от трима младежи на възраст от 21 до 24 г. Те платиха 8.5 млн. лв., като парите по сделката бяха заем от необявена фирма, а проверка на сделката от данъчната администрация показа, че тя е изрядна. През февруари създадената през 2015 г. от трима младежи фирма за онлайн маркетинг с минимални оборотина дружество \"Дореко комерс\" - фирма, която има достатъчно връзки с дългогодишния депутат от ДПС Делян Пеевски.\"Всяко лице е с равни права при участие в приватизационни сделки. Купувачите на Дипломатически клуб са осигурили парите за сделката с банков кредит, така че трябва да попитате банката от къде са дошли парите\", добави Караниколов.По думите му през 2017 г. се очаква ръст от 3% на всички инвестиции. Спадът по този показател през миналата година се дължал на несигурната политическа обстановка в страната и смяната на 3 правителства за 9 месеца, въпреки че две от тях започнаха работа през настоящата година.Той каза още, че в момента работна група се опитва да оптимизира сроковете и разходите при издаването на различни документи. Караниколов определи получаването на свидетелство за съдимост като административна тежест, която не трябва да бави бизнеса и гражданите.", "date": "2017.05.30", "title": "Пеевски и Цветан Василев не са участвали пряко в приватизационни сделки, обяви Караниколов"}
{"url": "http://www.dnevnik.bg/biznes/2017/05/30/2979845_nap_shte_izdade_nad_170_hil_danuchni_udostovereniia/", "text": "Националната агенция за приходите (НАП) ще може да издаде автоматизирано над 170 000 удостоверения за дължими данъци. Така на гражданите няма да им се налага да посетят офис на агенцията, съобщават от приходната администрация.От началото на ноември миналата година НАП осигури възможност за предоставяне по служебен път на удостоверение за наличие или липса на задължения на административните органи и възложители на обществени поръчки. Достъп до тази електронна услуга ще имат още и банките, нотариусите и общинските власти, но тепърва ще се уточнят техническите параметри на обмена на информация.От приходната агенция изчислиха, че всяка година издават около 400 000 удостоверения за дължими данъци, като процедурата по снабдяване с тях отнема време и минимум едно посещение в някой от офисите на НАП.С въвеждането на новия модел се цели тази административна тежест да бъде изцяло премахната. Така банкови институции, нотариуси и общини ще могат да изискват и получават удостоверенията директно чрез електроните услуги на НАП.", "date": "2017.05.30", "title": "НАП ще издаде над 170 хил. данъчни удостоверения автоматично"}
{"url": "http://www.dnevnik.bg/zelen/2017/05/30/2979883_ekoinspekciiata_v_pernik_shte_proveriava_speshno/", "text": "Регионалната екоинспекция в Перник ще провери на място състоянието на екопътеката \"Ждрелото\" при река Ерма и ще даде предписания за обезопасяване. Експертите от РИОСВ - Перник, ще извършат проверката във възможно най-кратък срок и ще посетят ждрелото заедно с представители на община Трън, отговорна за ремонта и поддръжката й. Това съобщиха от Министерство на околната среда и водите, разпоредител на проверката, на запитване на \"Дневник\" след подадения в понеделник За установените проблемни участъци - мостчетата над река Ерма и Ябланица, община Трън е сключила договор с Българска асоциация за селски и екологичен туризъм за изготвяне на доклад за състоянието на пътеката, както и за изготвяне на идеен проект с цел реконструкция, пише още в отговора на МОСВ, в който се цитират данни от общината.В понеделник от местната администрация обясниха пред \"Дневник\", че в момента водят преговори със същата фирма да възстанови мостовете и проблемните участъци. Според заместник-кмета Цветислава Цветкова общината ще сключи договор с изпълнителя до края на месеца, след което фирмата ще направи обход, за да прецени какво трябва да се ремонтира. \"Община Трън няма право да направи сама ремонта заради патент на сглобките, който има фирмата изпълнител на проекта\", каза още зам.-кметът.Преди откриване на туристическия сезон експерти от община Трън са направили обход по част от трасето на екопътеката, обясняват от ековедомството.Сега предстои поставяне на още обезопасителни табели и възстановяване на старите с цел осигуряване безопасност на преминаващите посетители.В туристическия център при екопътеката служители на община Трън водят \"разяснителна кампания\" и придружават желаещите групи посетители, уверяват от МОСВ.Екопътеката \"Ждрелото\" при река Ерма е изградена през 1997 г. от община Трън. Част от трасето й преминава през природна забележителност \"Ждрелото на река Ерма\".", "date": "2017.05.30", "title": "Екоинспекцията в Перник ще проверява спешно пътеката край река Ерма"}
{"url": "http://www.dnevnik.bg/sviat/2017/05/30/2979835_british_eurueiz_vuzobnoviava_vsichki_poleti_no_ochakva/", "text": "Британската авиокомпания \"Бритиш еъруейз\" съобщи, че очаква днес да бъдат изпълнявани всички полети на лондонското летище Хийтроу след , заради който 75 000 пътници останаха блокирани в изминалия празничен уикенд, предаде \"Ройтерс\".\"Хийтроу\" работи заедно с авиокомпанията, за да изпрати забавения багаж на пътниците възможно най-скоро, съобщи летището в \"Туитър\".\"Нашите компютърни системи сега са в изправност и ще изпълним изцяло графика на полетите на  и \"Гетуик\" във вторник, на 30 май\", съобщи \"Бритиш еъруейз\" на уебсайта си. Компанията обаче предупреди, че връщането на багажа на пътниците, засегнати от проблема, \"може да отнеме известно време\". Авиокомпанията  от \"Хийтроу\" - най-натовареното летище в Европа, и от \"Гетуик\", след като проблем в електрозахранването прекъсна дейността й по цял свят и засегна също нейните колцентрове и уебсайта й, добавя \"Ройтерс\".", "date": "2017.05.30", "title": "\"Бритиш еъруейз\" възобновява всички полети, но очаква трудности с багажа"}
{"url": "http://www.dnevnik.bg/sviat/2017/05/30/2979895_severna_koreia_obiavi_che_gotvi_goliam_paket_s/", "text": "Севернокорейският лидер  е заявил, че страната му се готви да \"направи голям скок напред\" и да разработи нови мощни стратегически оръжия, за да изпрати \"голям пакет с подаръци на янките\", предаде \"Ройтерс\", като се позова на телеграфната агенция на страната, КЦТА.Изявлението дойде ден след ново изпитание на балистична ракета със система за прецизно насочване, която падна в . \"Балистичната ракета излетя на изток, откъдето изгрява слънцето, и достигна отлично мишената си, след като измина половината от разстоянието, на което е способна\", добави КЦТА, цитирана от БТА, и обясни, че Ким Чен Ун лично е наблюдавал изпитанието.Това е третото севернокорейско ракетно изпитание за три седмици, въпреки че множество резолюции на Съвета за сигурност забраняват на Пхенян да разработва балистичната и ядрената си програма, а Вашингтон заплашва да отвърне с военна интервенция. Според Пхенян зачестилите тестове са отговор на американските \"военни провокации\" и на намерението на САЩ да пуснат ядрена бомба над страната.След последния тест американският президент Доналд Тръмп написа в \"Туитър\", че \"Северна Корея показва силно неуважение за съседа си Китай, изстрелвайки още една балистична ракета\". Япония междувременно призова Китай да вземе по-активна позиция в опитите да ограничи ядрената и ракетна програма на Северна Корея. Сред среща с японски представители обаче Пекин само повтори позицията си за \"нуждата от политическо решение\".", "date": "2017.05.30", "title": "Северна Корея обяви, че готви \"голям пакет с подаръци\" за САЩ"}
{"url": "http://www.dnevnik.bg/video/2017/05/30/2979841_video_ruski_samolet_otpravia_predizvikatelstvo_kum/", "text": "Русия извърши първия полет на нов самолет за средни разстояния, с който се надява да съперничи на западните гиганти \"Еърбъс\" (Airbus) и \"Боинг\" (Boeing), предаде \"Ройтерс\".Изявлението на производителя \"Иркут\" и на компанията майка, държавно контролираната Обединената авиостроителна корпорация, публикувано в неделя, гласи, че МС-21-300 успешно е извършил половинчасов полет на височина 1000 метра със скорост 300 километра в час. В него е цитиран пилотът Олег Кононенко, който казва: \"Полетът беше добър, няма наблюдения, които ще попречат да продължат тестовете.\"Това съобщение беше изненадващо за медиите, тъй като тестовият полет не беше обявен предварително. Близо три седмици по-рано  - първият пътнически самолет на страната, който прекара във въздуха близо час и половина на височина около 3000 метра.Според западни анализатори и за Русия, и за Китай ще е трудно да се състезават с двата самолетостроителни гиганта. Източници от авиацията, цитирани от \"Ройтерс\", отбелязват, че полетът е бил твърде кратък и на ниска височина, докато скорошните тестови полети на \"Еърбъс\" и \"Боинг\" траят поне няколко часа. \"Това значи, че или имат сериозни ограничения, или нещо се е случило и са решили да се върнат.\"Според руски медии производството се очаква да започне в следващите две години, а \"Иркут\" обяви, че има \"поръчки\" за 175 самолета. Разходите по обслужване на МС-21 ще са до 15 на сто по-ниски от тези за сегашното поколение пътнически машини, твърди още компанията.Държавната корпорация от отбранителната индустрия \"Ростех\" обяви, че е се е съгласила да закупи 85 машини, от които най-малко 50 ще бъдат дадени под наем на руския национален превозвач \"Аерофлот\".Миналата година \"Аерофлот\" се нареди по рейтинга си, оценен от независимия сайт \"Скайтракс\" (Skytrax), до европейски и близкоизточни оператори и с преднина пред американските конкуренти като \"Делта\" и \"Юнайтед\". Превозвачът обаче разполага основно със самолети \"Еърбъс\" - Русия се ползва от десетилетия с репутация с остарял авиационен парк.", "date": "2017.05.30", "title": "Видео: Руски самолет отправя предизвикателство към \"Еърбъс\" и \"Боинг\""}
{"url": "http://www.dnevnik.bg/bulgaria/2017/05/30/2979915_sled_spor_dali_e_bil_vmeniaem_obvineniiat_za_dvoinoto/", "text": "Софийският апелативен съд реши окончателно да остави в ареста Драгомир Драгомиров, задържан за убийството на двама свои колеги в столичния кв. \"Витоша\". Той обжалва решението на долната инстанция, като поиска да бъде пуснат под домашен арест.Драгомиров беше задържан за убийството на двама строителни инвеститори, Предприемачът успя да рани и трети човек по време стрелбата.Голям спор между защита и обвинение предизвика експертна съдебно-психиатрична справка, която показа прокурорът по делото. Според нея Драгомиров е бил вменяем и е знаел какво прави по време на престъплението. Адвокатът му Ася Манджукова определи доказателството като скалъпено.Защитниците на обвиняемия изтъкнаха, че той е с чисто съдебно минало, не е възпрепятствал разследването и доброволно се е предал. Съдът прецени, че няма опасност Драгомиров да се укрие, но извършеното от него престъпление било много тежко и заради това го оставя в ареста.Обвиняемият може да получи наказание до 20 години затвор или доживотен затвор.", "date": "2017.05.30", "title": "След спор дали е бил вменяем обвиненият за двойното убийство в кв. \"Витоша\" остава в ареста"}
{"url": "http://www.dnevnik.bg/biznes/2017/05/30/2979885_zavodskite_ceni_se_vdigat_s_54_prez_april/", "text": "Производствените цени през април нарастват с 5.4% в сравнение със същия месец на 2016 година. Увеличение на цените е отчетено в добивната промишленост - с 6.8%, в преработващата промишленост - с 6.3%, и при производството и разпределението на електрическа и топлоенергия и газ - с 2.6%. Това показват данните на Националния статистически институт (НСИ).В преработващата промишленост по-съществено увеличение на цените се наблюдава при производството на основни метали - с 16.6%, при производството на автомобили, ремаркета иполуремаркета - с 5.1%, и при производството на електрически съоръжения - с 4%, а намаление е регистрирано при производството на машини и оборудване с общо и специално предназначение - с 0.5%.Спрямо март цените нарастват с 0.9% спрямо предходния месец. По-високи цени са регистрирани при производството и разпределението на електрическа и топлоенергия и газ - с 2.5%, и в преработващата промишленост - с 0.5%, докато в добивната промишленост е отчетено намаление с 2.6%.По-съществено увеличение на цените в преработващата промишленост се наблюдава при производството на автомобили, ремаркета и полуремаркета - с 2.4%, и при производството надървен материал и изделия от него, без мебели - с 1.0%, а намаление е регистрирано при производството на основни метали - с 1.3%, и при производството на тютюневи изделия - с 0.5%.Цените на производител на вътрешния пазар през април нарастват с 3.9% в сравнение със същия месец на 2016 година. Увеличение е регистрирано в добивната промишленост - с 10.1%, в преработващата промишленост - с 4.2%, и при производството и разпределението на електрическа и топлоенергия и газ - с 2.6%.По-високи цени в преработващата промишленост спрямо април 2016 г. са отчетени при: производството на основни метали - с 12.5%, производството на електрически съоръжения - с 3.8%, ремонта и инсталирането на машини и оборудване - с 3.5%. Намаление на цените се наблюдава при обработката на кожи; производството на изделия от обработени кожи без косъм - с 0.6%, и при производството на машини и оборудване с общо и специално предназначение - с 0.4%.В сравнение с март цените са с 1.3% над равнището от предходния месец. Увеличение на цените е регистрирано при производството и разпределението на електрическа и топлоенергия и газ - с 2.9%, в преработващата промишленост - с 0.5%, и в добивната промишленост - с 0.2%.В преработващата промишленост нарастване на цените спрямо предходния месец се наблюдава при производството на дървен материал и изделия от него, без мебели - с 1%, при производството на облекло - с 0.7%, при производството на изделия от каучук и пластмаси и при производството на мебели - по 0.5%, а намаление е отчетено при производството на основни метали - с 1.2%, и при производството на тютюневи изделия - с 0.7%.Индексът на цените на производител на международния пазар през април 2017 г. няма изменение в сравнение с предходния месец. В преработващата промишленост е отчетено нарастване на цените с 0.5%. По-съществено увеличение спрямо предходния месец се наблюдава при производството на автомобили, ремаркета и полуремаркета - с 3%, и при производството на хартия, картон и изделия от хартия и картон - с 1.6%, а намаление е отчетено при производството на основни метали - с 1.3%, и при производството на машини и оборудване с общо и специално предназначение - с 0.6%.Индексът на цените на производител на международния пазар през април 2017 г. нараства с 8.4% в сравнение със същия месец на 2016 година. В преработващата промишленост увеличението на цените през април 2017 г. е с 8.9% спрямо април 2016 година. По-високи цени са отчетени при производството на основни метали - със 17.6%, и при производството на автомобили, ремаркета и полуремаркета - с 6.1%. Намаление на цените се наблюдава при производството на машини и оборудване с общо и специално предназначение - с 0.7%.", "date": "2017.05.30", "title": "Заводските цени се вдигат с 5.4% през април"}
{"url": "http://www.dnevnik.bg/biznes/2017/05/30/2979870_menidjurite_v_turgoviiata_na_drebno_sa/", "text": "Втори поред месец мениджърите са оптимисти за бизнеса на предприятията си, като най-силно изразена е тази оценка в сектора на търговията на дребно, показват данните на Националния статистически институт. Общият показател на бизнес климата през май нараства с 3.2 пункта в сравнение с април.  Съставният показател \"бизнес климат в промишлеността\" се повишава с 1.3 пункта спрямо предходния месец, главно поради оптимистичните очаквания на промишлените предприемачи за бизнес състоянието на предприятията през следващите шест месеца.Същевременно настоящата производствена активност се оценява като леко подобрена, докато прогнозите им за следващите три месеца са по-резервирани.Основният фактор, затрудняващ дейността, остава несигурната икономическа среда, следвана от недостига на работна сила.Мениджърите предвиждат запазване на цените през следващите три месеца. През май съставният показател \"бизнес климат в строителството\" се покачва с 2.9 пункта, което се дължи на по-благоприятните оценки и очаквания на строителните предприемачи за бизнес състоянието на предприятията.Мненията им за настоящата строителна активност, както и очакванията им за дейността през следващите три месеца са по-оптимистични. Последната анкета обаче отчита увеличение на броя на клиентите със закъснения в плащането.Несигурната икономическа среда, конкуренцията в бранша и недостигът на работна сила продължават да бъдат основните проблеми за развитието на бизнеса.По отношение на продажните цени в строителството очакванията на мениджърите са те да останат без промяна през следващите три месеца. Съставният показател \"бизнес климат в търговията на дребно\" нараства с 5.6 пункта в резултат на подобрените оценки и очаквания на търговците на дребно за бизнес състоянието на предприятията.Същевременно и в прогнозите им за обема на продажбите и поръчките към доставчиците (както от вътрешния, така и от външния пазар) през следващите три месеца се регистрира повишен оптимизъм.Основните пречки за развитието на бизнеса остават свързани с конкуренцията в бранша, недостатъчното търсене и несигурната икономическа среда.За продажните цени преобладаващите очаквания на търговците са за запазване на тяхното равнище през следващите три месеца.През май съставният показател \"бизнес климат в сектора на услугите\" нараства с 4.7 пункта, което се дължи на подобрените оценки и очаквания на мениджърите за бизнес състоянието на предприятията. По-благоприятни са и мненията им по отношение на настоящото и очакваното търсене на услуги.Най-сериозните затруднения за дейността в сектора продължават да бъдат конкуренцията в бранша и несигурната икономическа среда, макар че през последния месец се наблюдава намаление на негативното влияние на втория фактор.Очакванията на мениджърите относно продажните цени са те да останат без промяна през следващите три месеца.", "date": "2017.05.30", "title": "Мениджърите в търговията на дребно са най-оптимистично настроени през май"}
{"url": "http://www.dnevnik.bg/sport/2017/05/30/2979917_policai_proveriavat_vlizashtite_v_kurdjali_zaradi/", "text": "Полицаи проверяват автомобили, влизащи в Кърджали, съобщават привърженици на ЦСКА в социалните мрежи. Строгите мерки са свързани с предстоящия търг за активите на ПФК ЦСКА АД.Събитието ще се състои в офиса на синдика на фалиралото дружество Дора Милева, който се намира в жилищен блок. В радиус от 100 метра около него не се допускат хора, които нямат отношение към търга, съобщи \"Нова телевизия\".Десетки привърженици, подкрепящи \"ЦСКА - София\", пристигат от цялата страна в Кърджали. Те заявяват, че ще \"бранят емблемата\" - най-ценният от активите, включени в пакета.Търгът започва в 13.00 часа и е с тайно наддаване. Участие са заявили четири страни - \"ЦСКА - София\" чрез \"Ред енимълс\" ЕООД, \"ЦСКА 1948\" чрез представителя си Никола Газдов, както и фирмите \"Еко депозит солюшънс\" EООД и \"Интегрис лаб\" ООД.Активите са оценени на 1 646 325 лева. В пакета най-голяма тежест имат емблемите на ЦСКА - 971 705 лева, както и няколко имота край морето и в Панчарево, които са оценени на 490 410 лева. Допълнителните активи са старият автобус (47 190 лева) и служебни автомобили (23 970 лева), екипи и стоки (25 050 лева), както и вземания за 88 000 лева.", "date": "2017.05.30", "title": "Полицаи проверяват влизащите в Кърджали заради търга за активите на ЦСКА"}
{"url": "http://www.dnevnik.bg/politika/2017/05/30/2979894_pravosudie_za_vseki_iska_prezidentut_da_poeme/", "text": "Протест с \"пиене на кафе\", организиран от \"Правосъдие за всеки\", посрещна лидерите на партиите и шефовете на служби, отиващи при президента Румен Радев за заседанието на Консултативния съвет за национална сигурност (КСНС). Заседанието е на тема рискове пред националната сигурност.\"Президентът е символ на единството на нацията и би трябвало да обединява всички власти в усилията им за постигане на националната сигурност. Считаме, че основен елемент на Националната сигурност е постигането на работеща прозрачно, отговорно, отчетна съдебна система\", каза Велислав Величков от инициативата \"Правосъдие за всеки\".Спoред него \"има проблем, тревожно състояние и неизяснени въпроси като нерегламентирани срещи на висши представителите на съдебната система извън установените за това места в частни офиси\". Величков смята, че тези въпроси следва да се изяснят, за да се знае, че сме правова държава, в която всеки висш държавник дължи обяснение за действия или изявления, които са поставили под съмнение изпълнението на неговите правомощия. От инициативата имат предвид  с издателя на в. \"Сега\" Сашо Дончев и бившия член на Изпълнителното бюро на БСП Георги Гергов.\"Искаме да се поемеза продължаване на съдебната реформа. Самият факт, че имаме 17 конкретни препоръки за изпълнение на мониторинговия доклад на Европейската комисия със срок края на тази година и досега нищо не е изпълнено, нас ни поставя е едно изключително състояние на тревожност\", каза Величков. Той смята, че ще е срамно България да остане единствената държава под мониторинг. Нашето очакване е президентът Радев да спре да се крие, да придобие малко повече смелост, заяви адвокат Емил Георгиев. Ние сме дошли тук да му пазим страх, защото той очевидно не се осмелява да повдигне въпроса в позицията си на високолегитимиран политически лидер и да отпочне тази дискусия, така щото тя да продължи и да намери своя щастлив завършек, добави той.Георгиев не смята, че проблемът в съдебната система е междуличностен, както се представя от президента и от ГЕРБ. \"Това е,може би е разбираемо за хората, които са свикнали при нас нещата да се случват на междуличностна основа. Проблемът е, че имаме фигурата на главния прокурор и независимо кое физическо лице облича тази фигура, ние винаги ще имаме проблеми. Главният прокурор е на върха на пирамидата и докато той е абсолютно безотчетен и може да си прави каквото си иска, ние няма да имаме никакъв напредък. Ние ще продължим да бъдем осъждани както от Европейския съд по правата на човека в Страсбург, така и ще си векуваме под европейски мониторинг\", каза Георгиев пред \"Дневник\".Лозан Панов, председател на Върховния касационен съд, от друга страна, е единственото лице и най-високопоставения държавник, който говори открито за проблемите в съдебната власт и заради това се налага мнението, че имаме междуличностен конфликт между Сотир Цацаров и Лозан Панов, но това е измамно, добави той.", "date": "2017.05.30", "title": "\"Правосъдие за всеки\" иска президентът да поеме инициатива за съдебната реформа"}
{"url": "http://www.dnevnik.bg/sport/2017/05/30/2979913_alegri_opredeli_real_kato_golemiia_favorit_na_finala_v/", "text": "Треньорът на \"Ювентус\" Масимилиано Алегри определи \"Реал\" като \"големия фаворит\" преди финала в Шампионската лига. Мачът ще се изиграе на 3 юни в \"Кардиф\". \"Бианконерите\" ще се стремят да спечелят трофея за пръв път от 1996 г. и да постигнат требъл през този сезон, а мадридчани ще се опитат да станат първият отбор, който е защитил титлата.\"Отиваме с по-голяма увереност, отколкото имахме преди две години. Но срещу нас е \"Реал\". Те са големите фаворити. Достигнаха третия си финал през последните четири години. Да, ние имаме два финала за три години, но все пак те са фаворитите\", каза Алегри.Той добави, че се чувства късметлия, че води точно този отбор и отново ще играе за най-престижното европейско клубно отличие.За \"Ювентус\" това ще бъде девети финал на европейската сцена, като е спечелил само два от тях. Въпреки това Алегри посочи, че неговите футболисти трябва да бъдат оптимисти и да вярват в успеха. \"Важно е да не повторим грешките си от Берлин.\"\"Моите футболисти бяха фантастични през този сезон. Преживяхме изключителна година и им благодаря за всичко. Сега трябва да направим едно последно усилие\", добави наставникът.\"Това мач е вторият най-важен в кариерата ми. Загубих първия, но в събота трябва да победим. Трябва да бъдем решителни и спокойни. Ще съм щастлив, ако покажем добра и балансирана игра. Във финала всичко може да се случи\", допълни Алегри.", "date": "2017.05.30", "title": "Алегри определи \"Реал\" като \"големия фаворит\" на финала в Шампионската лига"}
{"url": "http://www.dnevnik.bg/citat_na_deniia/2017/05/30/2980011_citat_na_denia_dori_i_cacarov_moje_da_bude_iztochnik/", "text": "Това заяви адвокат Емил Георгиев на  пред президентството преди заседанието на Консултативния съвет за национална сигурност.\"Доколкото знам, и руският главен прокурор е толкова безотчетен като Цацаров с единствената разлика, че Путин от време на време играе ролята на някакъв коректив в Руската федерация и ги привиква, издърпва ушите на висшите сановници. Това е нещо, което не може да бъде похвалено, ние сме демократи и искаме добре действащи институции, които липсват в Русия, липсват и в България. За какво да си говорят двамата освен за това как да се действа задкулисно, как да се натискат хора. Може би Цацаров ще разкаже на Чайка как е искал да прикани главния архитект на София Здравко Здравков и да го държи един цял ден пред кабинета си, за да омекне и да бъде по-сговорчив. Може би и Чайка някакви мутренски прийоми да разкрие пред Цацаров\", продължи Георгиев.От днес главният прокурор Сотир Цацаров е на двудневно посещение в Русия по покана на колегата си Юрий Чайка. Цацаров е придружаван от заместника си и ръководител на Върховната административна прокуратура Ася Петрова. Предвижда се обсъждане на мерки срещу терористични заплахи, идентифициране и наказателно преследване на т.нар. чуждестранни бойци и противодействие на дейността на организирани престъпни групи.Според съобщението на прокуратурата посещението е в рамките на подписано през 2015 г. споразумение за сътрудничество, което предвижда взаимопомощ по наказателни дела, свързани с тероризъм, и оказване на помощ за връщане на корупционни активи от чужбина.", "date": "2017.05.30", "title": "Цитат на деня: Дори и Цацаров може да бъде източник на ноу-хау за Чайка"}
{"url": "http://www.dnevnik.bg/sviat/2017/05/30/2979929_dvijenieto_na_makron_veroiatno_shte_pobedi_i_na/", "text": "Движението на френския президент Еманюел Макрон \"Република, напред\" се очаква да спечели най-голяма подкрепа на парламентарните избори във Франция, показва ново допитване на агенциите \"Ипсос\" и \"Сопра Стериа\", предаде \"Ройтерс\".Според анкетата \"Република, напред\" и нейните партньори от центристкото Демократично движение ще получат 29.5% на първия тур на изборите на 11 юни.Движението издигна в листите си  Така бе спазено обещанието половината от издигнатите да са без политическа и партийна история в биографиите си.Освен това е изпълнено и обещанието да има баланс между кандидатите жени и мъже - от обявените имена на 428 кандидати по 214 са отделени за представители на двата пола.Консерваторите от \"Републиканците\" и техните партньори от Съюз на демократите и независимите ще получат 22%, а крайната десница \"Национален фронт\" ще остане трета с 18%. Вторият тур е на 18 юни. ще покажат на каква подкрепа за реформите си може да разчита новият президент. Той има нужда от мнозинство, за да управлява ефективно.Политическото движение на Макрон \"Напред!\" бе създадено миналата година по това време и  на избори. \"Фронтът\" на Льо Пен има двама депутати и двама сенатори, както и 22 евродепутати.Самата Льо Пен, която бе основният опонент на Макрон в изборите, напусна ръководството на партията си преди втория тур в опит да привлече и по-умерени избиратели. След загубата си и обяви, че ще смени името на партията преди парламентарния вот - поредната стъпка, за да се дистанцира от екстремисткия имидж, създаден от основателя – баща ѝ .", "date": "2017.05.30", "title": "Движението на Макрон вероятно ще победи и на парламентарните избори"}
{"url": "http://www.dnevnik.bg/sviat/2017/05/30/2980007_zashto_merkel_vtvurdi_tona_kum_trump/", "text": "Германският канцлер Ангела Меркел, която обикновено е премерена в своите изказвания, отправи през уикенда нетипично рязко послание, давайки признаци за промяна в следвоенния ред.Засилващото се разочарование от президента на САЩ , решимостта за реформа в Европа с новия  и по-близките до ситуацията у дома политически съображения убедиха Меркел да заеме позиция, казаха германски и европейски служители.Меркел говореше с изненадваща откровеност, когато направи изказването си в препълнена шатра на бирен фестивал в Мюнхен в неделя след форум на  и  в Брюксел, доминирани от .\"До известна степен отминаха времената, в които можехме изцяло да разчитаме на други. Това е усещането ми от последните дни\", . \"Ние, европейците, трябва наистина да поемем съдбата си в собствените си ръце - разбира се, партньорство със САЩ, в приятелство с Великобритания и като добри съседи, където това е възможно с други държави, дори с Русия. Но трябва да знаем, че трябва да се борим сами за собственото си бъдеще, за съдбата ни като европейци и точно това искам да сторя заедно с вас.\"Фактът, че Меркел повтори в понеделник много от своите позиции, показа, че това не е било случайно. Ето някои от факторите, които може да стоят зад тези коментари. Те се основават на разговори с германски и европейски служители, които отказаха да бъдат посочени имената им.Според социологическите проучвания преди изборите в Германия на 24 септемвритрупат удобна двуцифрена преднина пред своите основни съперници - социалдемократите. Има обаче все повече признаци, че противниците ѝ може да се изкушат да водят насочена против Тръмп кампания, която представя Меркел като твърде мека към президента.Социалдемократите дават ясно да се разбере, че ще се противопоставят на натиска на Вашингтон върху Германия за - друг въпрос, който намира голям отзвук сред германските избиратели. Меркел подкрепя по-големи разходи въпреки политическите рискове.Като дава ясно да се разбере, че може да се наложи Германия да се дистанцира от Тръмп, тя защитава вътрешния си фланг и преоформя въпроса за разходите за отбрана: вече не става дума за изпълнение на желанията на Тръмп, а за изграждане на европейски отбранителен потенциал, независим от Съединените щати.Меркел е домакин на среща на върха на Г-20 в началото на юли в Хамбург. Досега нейният подход бе да се опитва да насочва правителството на Тръмп към консенсус по важни въпроси като свободната търговия, климатичните промени и миграцията.Срещата на върха на Г-7 обаче показа, че тази стратегия може да не проработи. Като променя реториката сега, тя на практика признава, че не може да гарантира положителен резултат в Хамбург, а като посочва Америка, намалява риска да бъде обвинена за провал на Г-20 два месеца преди германските избори.Меркел не би направила коментарите си преди  на френските избори по-рано този месец, казаха германски служители. В лицето на Макрон, който подобно на нея има проевропейско мислене и е привърженик на многостранния подход, Меркел намира надежден партньор, с когото може да върви напред в Европа по въпроси като сътрудничеството в отбраната и сигурността, миграцията и реформата в еврозоната.Според германски служители отношенията между двамата на срещата на върха на Г-7 са били отлични. Меркел също така отправя сигнал към консерваторите от нейната партия, които са силно скептични към някои от по-смелите идеи на Макрон за еврозоната, че трябва да са готови за компромис.\"Тя използва момента с Тръмп, за да представи по-проевропейска политика\", каза германски служител. \"Опипва почвата за по-дружелюбна политика към Франция.\"Посланието ѝ беше насочено и към Великобритания. Берлин се страхува, че британското правителство все още има нереалистични очаквания към .Посланието на Меркел в Мюнхен беше плод на нарастващото разочарование от Тръмп, чието първо посещение в Европа беше доста смущаващо за германците, казаха няколко служители. Недоволството започна в Брюксел, когато на частна среща със служители от ЕС Тръмп поднови атаката си срещу германския търговски излишък и износ на автомобили.То се увеличи в НАТО, когато Тръмп отново заяви, че членове на алианса дължат огромни суми пари. Берлин и други съюзници бяха раздразнени и от това, че той  за доктрината на НАТО за обща отбрана - член 5, и не посочи Русия като основна заплаха за НАТО.На срещата на върха на Г-7 другите шест държави имаха разногласия с Тръмп за климатичните промени и миграцията. Освен заради политическите въпроси скептицизмът се засили, след като той  и се ръкува мъжкарски с Макрон.\"Тръмп може да е слушал, но пътуването показа, че той може би не е способен да се учи\", каза друг германски служител.Меркел определи обсъждането за климата в Сицилия като \"много незадоволително\". Отказът на Тръмп да даде какъвто и да било знак на съюзниците дали ще се придържа към остави лошо усещане. След като си тръгна от Сицилия, той написа в \"Туитър\", че тази седмица ще вземе решение за Парижкото споразумение.Речта на Меркел в Мюнхен може да се разглежда като послание, което да напомня на Тръмп, че решението ще има реални последици за отношенията му с Берлин и други партньори, казаха служители. /БТА", "date": "2017.05.30", "title": "Защо Меркел втвърди тона към Тръмп"}
{"url": "http://www.dnevnik.bg/sport/2017/05/30/2980034_pironkova_prekusna_tejkata_seriia_i_produljava_v_rolan/", "text": "Цветана Пиронкова постигна чиста победа в първия кръг на \"Ролан Гарос\". Тя се наложи с 6:0, 6:4 над германката Мона Бартел. Срещата продължи 72 минути.С днешния си успех Пиронкова сложи край на серията от седем поредни загуби, като не беше печелила мач от 12 февруари. Победата беше и първа за българката над тази съперничка от общо три срещи помежду им.Първият сет стартира великолепно за Пиронкова, която проби още в откриващия гейм, а впоследствие затвърди преднината си за 2:0. Пиронкова продължи да играе солидно и до края на сета не даде нито гейм на Бартел.Втората част обаче не започна добре за българката, която изостана с 0:3. Въпреки пасива си 29-годишната пловдивчанка показа характер и успя да изравни за 4:4. След това тя спечели подаването на Бартел и при сервирането за мача не допусна изненада.Във втория кръг нейна съперничка ще е победителката от двубоя между петата поставена Елина Свитолина от Украйна и Ярослава Шведова от Казахстан.През изминалата година Пиронкова достигна до четвъртфиналите на \"Ролан Гарос\".", "date": "2017.05.30", "title": "Пиронкова прекъсна тежката серия и продължава в \"Ролан Гарос\""}
{"url": "http://www.dnevnik.bg/detski_dnevnik/2017/05/30/2979937_tri_chetvurti_ot_bulgarite_iskat_bezplatni_detski/", "text": "Три четвърти от българите искат да отпаднат таксите за посещения в детските градини, показва проучване на \"Алфа Рисърч\", направено по инициатива на фондация \"Тръст за социална алтернатива\". Фондацията се ангажира да търси диалог с институциите по темата.Според проучването, цитирано от пресцентъра на \"Тръст за социална алтернатива\", според 75% от гражданите детската градина трябва да е безплатна за децата между 3 и 4 години. Други 73% са на мнение, че тя трябва да е безплатна и между 5- и 6-годишна възраст.Според най-голяма част от анкетираните (63%) премахването на таксите би облекчило семейния бюджет. Други 61% смятат, че основната полза ще бъде, че така повече деца щели да посещават градина, 46 на сто са на мнение, че така децата ще бъдат по-подготвени за училище, а според 35% това ще подобри като цяло уменията им за общуване. Почти половината – 47%, отговарят, че така родителите ще се чувстват подкрепени от държавата, но едва 20% смятат, че липсата на такси би довела до увеличаване на възможностите за трудова заетост.Най–честото притеснение от премахването на таксите е, че няма да има места за всички деца – проблем, който така или иначе традиционно съществува в големите градове и е най-сериозен в столицата. Същевременно 20% от запитаните отчитат, че ако таксите отпаднат, ще се занижи качеството на услугата.\"Не сме изненадани от резултатите и ще потърсим диалог за обсъждане на промени в законодателството с представители на институциите\" – коментира Евгения Волен, директор на програми за предучилищна възраст в тръста. При представянето на приоритетите си новият просветен министър Красимир Вълчев обяви, че ще се търсят възможности за премахване на таксите за децата в предучилищните групи в детските градини.", "date": "2017.05.30", "title": "Три четвърти от българите искат безплатни детски градини според проучване"}
{"url": "http://www.dnevnik.bg/sviat/2017/05/30/2980061_glavniiat_redaktor_na_finlandskata_obshtestvena/", "text": "Главният редактор на обществените радио и телевизия във Финландия Ате Яскелайнен напуска поста си, обявиха от медийната компания. Причината е скандалът, в който журналисти го обвиниха, че възпрепятства публикацията на материали, критични към премиера Юха Сипиля.Действията на Яскелайнен привлякоха общественото внимание, след като двама журналисти напуснаха \"Юле\" (Yle) през декември, , че възпрепятства публикуването на материалите им.Двамата журналисти – редакторът Юси Еронен и репортерката Сала Вуорикоски, заявиха, че подават оставки заради различия в мнението с ръководството на медията по повод  и журналистическата независимост. \"Екипът ми и аз бяхме помолени да намалим материалите, които излагат злоупотреби и нарушения. Не мога да се съглася с това\", писа във \"Фейсбук\" Еронен. \"Редакторското поведение е много внимателно с политиците, особено с премиера.\"През ноември \"Юле\" съобщи, че инженерната компания Katera Steel, която е собственост на , е получила поръчка от държавната фирма за добив на никел Terraframe. По същото време Terraframe е получила финансова помощ от правителството., който отрича да е имало злоупотреби, е изпратил десетки имейли до репортерката Вуорикоски и до главния редактор Ате Яскелайнен, оплаквайки се, че медията не му е дала достатъчно време да коментира, преди да публикува изобличенията. \"В момента не изпитвам никакво уважение към \"Юле\", точно както и вие не ме уважавате. Квит сме\", гласи единият от имейлите, цитиран от агенция \"Ройтерс\". По-късно премиерът се извини за писмата.Според Terraframe поръчката е била дадена на Katera Steel, преди правителството да вземе решение да финансира фирмата.Яскелайнен призна, че е прекратил публикуването на последващи материали за  в скандала, но отрече обществената медия да нарушава свободата на словото. По думите му Еронен не е спазил журналистическите принципи.Парламентарен контролен орган прецени през февруари, че Сипиля не е засегнат от конфликт на интереси, но случаят предизвика смут и измести Финландия от челното място в класацията за свобода на медиите на организацията \"Репортери без граници\".През март финландският медиен регулатор смъмри Яскелайнен и \"Юле\", освен това постанови, че премиерът е нарушил свободата на словото с множеството имейли, изпратени в редакцията, тъй като те са накарали Яскелайнен да ограничи отразяването на проблема.\"Ролята на \"Юле\" в обществото е по-важна от моята роля в \"Юле\", заяви Яскелайнен по повод оставката си, която влезе в сила вчера.", "date": "2017.05.30", "title": "Главният редактор на финландската обществена телевизия напусна заради скандал, свързан с премиера"}
{"url": "http://www.dnevnik.bg/zdrave/2017/05/30/2980053_lazernite_pokazalki_mogat_da_uvrediat_zrenieto_na/", "text": "Лазерните показалки могат да бъдат много опасни, когато не се ползват по предназначение, и да увредят трайно зрението на децата, предупреждават от Комисията за защита на потребителите (КЗП).В случай че лазерната показалка се употребява правилно и отговаря на изискванията за безопасност, не би следвало да създава рискове за потребителите. Продуктите с лазерни диоди обаче могат да бъдат много опасни, ако децата решат да играят с тях, предупреждават от комисията.\"Насочи ли се лазерният лъч към очите, може да има нежелателни последици\", предупреждават експертите. При игра в междучасие в училището или на двора децата биха могли да се \"обстрелват\" с лазерни лъчи, което да доведе до злополука. Включително до увреждане на очите.Регистрирани са много подобни инциденти, като от КЗП дават за пример описания в британското списание New England Journal of Medicine случай спри игра с купен от интернет лазерен показалец с мощност от 150 миливата (mW). Младежът е получил изгаряния на ретината, в резултат на което яснотата на зрението му сериозно се влошила. Два месеца по-късно имало подобрения, но според лекуващите специалисти някои увреждания и рискът да развие проблеми по-късно в живота в резултат на увреждането на ретината му останали.Децата и тийнейджърите не са единствените, които могат да пострадат при употребата на лазерни показалци. Много възрастни са слабо информираниНеправилната употреба или несъответствието на лазерите с изискванията за безопасност във всички случаи крият рисковете от увреждане на зрението и изгаряния.Затова са въведени задължителни изисквания както по отношение на характеристиките, така и на информацията при продажбата на такъв тип продукти. Например в повечето държави има ограничениеНад тази мощност лазерите носят риск от увреждане на зрението, а тези с над 500 mW пък водят до изгаряния на кожата.Повечето лазери, използвани в играчките и игрите, са означени с тип I. Те имат мощност под 4 mW и не може да повредят ретината. Повечето лазерни показалки са класифицирани като тип II или IIIA и имат мощност от 1 до 5 mW. Според специалистите това е достатъчно за увреждане на ретината.Лабораторните анализи преди пускането на подобен тип продукти на пазара са задължителни. Те могат да бъдат продавани само ако се докаже, че са годни за ползване по предназначение. Също така лазерните показалци трябва да бъдат продавани сДве са най-важните указания. Едното е да не се ползват от деца. Другото – да не се гледа директно срещу лазерния лъч или срещу неговото огледално отражение, както и да не се насочва срещу незащитено око.В България Комисията за защита на потребителите е ангажирана със задачата продуктите с лазерни диоди да отговорят на изискванията за безопасност и да бъдат придружени с информация за потребителите за възможните рискове при употреба.", "date": "2017.05.30", "title": "Лазерните показалки могат да увредят зрението на децата"}
{"url": "http://www.dnevnik.bg/bulgaria/2017/05/30/2980081_iordan_radenkov_e_zadurjaniiat_pri_poluchavane_na/", "text": "Йордан Раденков е арестуваният съдия от Агенцията по вписванията. Това заяви административният ръководител на Софийска градска прокуратура (СГП) Емилия Русинова, съобщава \"Фокус\". Той беше задържан вчера при съвместна операция на ГДБОП и спецзвеното \"Антикорупция\".Арестът е станал в момент, в който Раденков е получавал подкуп от представители на нотариални кантори. От съдията се искало да издаде удостоверения за тежести. В други случаи пък парите били, за да удостовери по-бързо, че сделката е вписана. Русинова уточни, че едната кантора е на нотариус Габриела Йорданова, а другата - на нотариус Цветелина Гечева.\"Съдията се наблюдава повече от 4 месеца. Събрали сме достатъчно доказателства за това, че той ежедневно извършва такива действия\", каза още Русинова. При задържането си Раденков е хванат с подкуп от 1050 лв. Парите са били разпределени в два плика. В дома му са намерени общо 35 хил. лева, които били скрити в картини и на други тайни места.Говорителят на прокуратурата Румяна Арнаудова добави, че на съдията ще бъдат повдигнати обвинения за подкупи и пране на пари. Той е задържан за 72 часа, като тази седмица обвинението ще поиска за него постоянен арест. При акцията са били задържани още няколко души, но след разпити са били пуснати.", "date": "2017.05.30", "title": "Йордан Раденков е задържаният при получаване на подкуп съдия от Агенцията по вписванията"}
{"url": "http://www.dnevnik.bg/sviat/2017/05/30/2980012_i_makron_nareche_upotrebata_na_himicheski_orujiia_v/", "text": "Употребата на химически оръжия в Сирия е \"червена линия\" за Париж и няма да остане без последствия, каза френският президент Еманюел Макрон след срещата си с руския колега Владимир Путин, предаде \"Ройтерс\". Според него \"всяко използване на химически оръжия ще доведе до отговор, поне що се отнася до Франция\".Макрон каза пред репортери, че Франция и Русия трябва да засилят сътрудничеството си в борбата да \"изкоренят терористичните групи\" в Сирия, но не подложи на критики действията на Русия в страната. Според него е нужно сирийската криза да се реши заедно с всички замесени страни, включително представители на президента Башар Асад. Той настоя, че е необходимо Париж и Москва да увеличат обмена на разузнавателна информация в Сирия и да търсят общо политическо решение, но не навлезе в подробности.Западът многократно е обвинявал Асад, когото Москва защитава, в употреба на химически оръжия. През август 2012 г. тогавашният президент на САЩ Барак Обама обяви, че употребата на химически оръжия в Сирия е \"червена линия\" за Вашингтон, но след атака със зарин не предприе никакви действия заради съпротива от Конгреса. Наследникът му на поста Доналд Тръмп обаче  след , при която десетки загинаха, а стотици бяха ранени.\"Най-важната задача днес е нашата обща борба с тероризма\", каза Путин след продължилата два часа и половина среща, цитиран от БТА. Според него е \"невъзможно да се бориш с терористичната заплаха, като разрушаваш държавността в страните, които и без това страдат от вътрешни проблеми и противоречия\".Той съобщи, че на преговорите Макрон е предложил да се създаде специална работна група, чиито представители биха могли да посетят Москва и Париж и \"в практически план да установят взаимодействие в борбата с терористичната заплаха, която е извънредно опасна както за нас, така и за европейските страни, включително Франция\".След срещата във Версай френският президент рамо до рамо с руския си колега каза в отговор на журналистически въпрос, че руската телевизия RT (бившата Russia Today) и мрежата  са действали срещу него в президентските избори. \"По време на кампанията Russia Today и \"Спутник\" бяха агенти на влияние, които в няколко случая разпространиха фалшиви новини лично за мен и моята кампания\", каза той. \"Държаха се не като преса, а като агенти на влияние, органи на пропаганда, и то на лъжлива пропаганда.\"По време на кампанията щабът на Макрон предизвика гнева на Кремъл, като обяви, че  е дошла от руска територия. Когато двете медии не бяха допуснати до щаба на Макрон, говорителят на външното министерство в Москва осъди решението и го нарече дискриминация.Путин не отвърна направо на обвиненията към двете държавни медии. Запитан от журналисти, той по-късно отрече Русия да се е намесвала в изборите в която и да било страна и каза, че по тази тема няма предмет за обсъждане. Според него двамата днес не са засягали този въпрос и френският президент \"не е появил никакъв интерес към това\".Срещата му с лидера на партията \"Национален фронт\"  не означавала, че Русия се е опитвала да влияе на изборите във Франция, посочи той. \"Ако госпожа Льо Пен ни е помолила за среща, то защо трябва да й отказваме, още повече (и това е главното за нас) тя публично винаги е заемала позиция за развитие на отношенията с нашата страна. Но това не означава, че ние се опитваме някак да повлияем на изборите\", подчерта Путин.Други теми, които Макрон обяви, че е обсъдил с Путин, включват кризата в Украйна, напрежението около севернокорейските ракетни опити и информацията за преследване на гейовете в Чечения.Поводът за  на руския държавен глава беше  на дипломатическите отношения между Париж и Москва. Във Версай Путин откри изложба, посветена на Петър I, посетил френската столица през 1717 г.", "date": "2017.05.30", "title": "И Макрон нарече употребата на химически оръжия в Сирия \"червена линия\""}
{"url": "http://www.dnevnik.bg/sviat/2017/05/30/2980037_istinskiiat_alpinizum_burzo_zapochna_da_erozira_obiavi/", "text": "Един от най-забележителните алпинисти за всички времена - Райнхолд Меснер, обяви, че повечето чужденци, които отиват в Непал в опит да изкачват планински върхове, сред които и Еверест, са само туристи, а не истински планинари. \"Повечето от тях са просто туристи, а не катерачи\", посочва той, цитиран от \"Хималаян таймс\".Меснер е в Непал за честванията, свързани с годишнината от първото изкачване на най-високия връх на планетата. На 29 май 1953 г. новозеландецът сър Едмънд Хилари и шерпът Тензинг Норгей първи в историята успяват да достигнат връх Еверест.Самият Меснер пък е първият катерач, успял да достигне най-високия връх, без да ползва кислород, а също е и първият човек, изкачил всичките 14 осемхилядници на планетата.\"Това, което се случва днес, особено във високите планини, не е алпинизъм\", казва Меснер, наблягайки на нуждата да се популяризира традиционният алпинизъм, за да се опази стойността на истинското планинарство. \"Много от хората по планините днес следват прокарани предварително пътеки, за да достигнат върха\", казва той, имайки предвид ролята на шерпите, които прокарват пътя за клиентите си нагоре.Според него днес стандартите за чист алпинизъм, установени от Хилари и Тензинг, ерозират бързо. \"Хилари и Тензинг не отвориха вратата към Еверест в действителност, но те наистина проправиха път в неизвестното, което е истинският алпинизъм\", казва Меснер.\"Да се катериш на закрито е различно, традиционният алпинизъм е да катериш стени, като по този начин си директно изложен на природата в най-чистия й вид\", обяснява алпинистът. Допълва, че не е против туризма, доколкото и Непал се нуждае от приходите от туристи повече отвсякога. Самият той е прекосил пеша Антарктика, Гренландия, Тибет и пустините Гоби и Такла Макан.Меснер описва преживяванията си при тези пътешествия в издадени вече 50 книги. Наскоро пък беше в Кумбу, за да участва в заснемането на филм за връх Амадалбам, наричан още Свещената планина.", "date": "2017.05.30", "title": "Истинският алпинизъм бързо започна да ерозира, обяви Райнхолд Меснер"}
{"url": "http://www.dnevnik.bg/bulgaria/2017/05/30/2980077_speshno_shte_se_podobriavat_planovete_i_strategiite_za/", "text": "Държавата ще се заеме с ускорено писане на планове и стратегии, с които се цели подобряване на ситуацията в армията. Това се разбра след края на заседанието на Консултативния съвет за национална сигурност при президента.До края на юни трябва да бъдат актуализирани и усъвършенствани стратегията за национална сигурност, нормативната уредба на системата за национална сигурност и да бъдат разработени планове за попълване на недостига и повишаване на квалификацията и престижа на кадровия състав.Като основен приоритет по време на Съвета е бил откроен попълването на недостига от личен състав в сектор \"Сигурност\", повишаване на неговата мотивация и престиж и ускоряване на проектите за модернизация. Президентът Радев посочи, че поддръжката на наличната техника, въоръжението и оборудването, до замяната им с нови образци, е било подкрепено с консенсус от членовете на КСНС, както и създаването на условия за повишаване на квалификацията и подготовката на личния състав.\"Това няма как да се случи, да придобием съответните способности, ако не се разгърнат проекти за реализация\", каза държавният глава. Според него в същото време не трябва да се забравя, че трябва да се осигури поддръжката на наличната техника до изтичането на ресурса й и замяната с нова. Това включва замяна на използваните от военновъздушните сили \"Миг29\", купуването на бойни машини за пехотата и ремонт и изграждане на нови кораби.До края на 2017 г. трябва да бъде разработен и план как парите за отбрана да достигнат 2% от БВП до 2024 г. какъвто е ангажиментът, поет пред партньорите от НАТО. В момента те имат дял от около 1.6%.", "date": "2017.05.30", "title": "Спешно ще се подобряват плановете и стратегиите за армията"}
{"url": "http://www.dnevnik.bg/bulgaria/2017/05/30/2980046_sudut_okonchatelno_reshi_che_referendumut_na_slavi/", "text": "Петчленен състав на Върховния административен съд (ВАС) реши, че референдумът, иницииран от \"Шоуто на Слави\", не е задължителен. Решението е окончателно и не подлежи на обжалване или протест.В отговор, , в което посочва, че ВАС практически е узаконил лъжата и е оправдал нарушаването на закона, като е доказал, че е слуга на политическата класа.Със съдебен акт от днес ВАС е потвърдил решението на тричленния състав, с което бе постановено към преброените от ЦИК гласове да добавят около 500, но броят им все пак не достига задължително определения по закон, за да станат резултатите от допитването задължителни.Магистратите са приели, че комисията не е преброила около 500 валидни гласа, което е показала назначената по делото експертиза. За да стане допитването задължително обаче, са нужни още над 11 500 гласа. Тогава съдът постанови, че връща преписката за ново произнасяне от комисията при спазване задължителните указания на съда за тълкуването и прилагането на закона. Повече за решението на първа инстанция, което е изцяло потвърдено от втора, четете . След окончателното съдебно решение ЦИК ще трябва отново да се произнесе, като добави около 500 гласа към резултатите от допитването, но това няма да направи референдумът задължителен.След предсрочния парламентарен вот на 26 март да приеме въпросите от референдума със заплаха за протест пред Народното събрание, която и реализира в продължение на няколко дни. Той прекрати протеста си, след като депутатите от ГЕРБ внесоха проект за промени в Изборния кодекс, , като страната бъде разделена на 240 едномандатни избирателни района.От управляващата партия мотивираха проекта с \"изпълнение на волята на участвалите в инициирания в \"Шоуто на Слави\" референдум\". Отделно от ГЕРБ предложиха промяна в Закона за държавния бюджет за 2017 г., така че  получен на парламентарните избори.Първоначално заканата на Трифонов за протест пред парламента доведе до спиране на епизод от предаването му, след което той и екипът му дадоха пресконференция, на която обявиха, че Би Ти Ви е упражнила цензура и те ще направят следващия епизод със същото съдържание, т.е. ще изчетат писмото на Трифонов до депутатите в ефир. Това обаче не се случи, като водещият се отказа от официализиране на писмото си чрез предаването и епизодите бяха възобновени.", "date": "2017.05.30", "title": "Съдът окончателно реши, че референдумът на Слави Трифонов не е задължителен (допълнена в 14:23 ч.)"}
{"url": "http://www.dnevnik.bg/citat_na_deniia/2017/05/30/2980084_citat_na_denia_ruskite_medii_rt_i_sputnik_se_durjaha/", "text": "Това обяви френският президент Еманюел Макрон на пресконференция с журналисти в присъствието на руския си колега Владимир Путин, след като . Руският президент не отговори на твърденията на Макрон, който и преди е отправял обвинения към контролираната от Кремъл мрежа .По време на кампанията щабът на Макрон предизвика гнева на Кремъл, като обяви, че  е дошла от руска територия. Когато Sputnik и телевизия RT (преди с името Russia Today) не бяха акредитирани от щаба на Макрон, говорителят на външното министерство в Москва осъди решението и го нарече дискриминация.На коментарите на френския президент реагира руският външен министър Сергей Лавров. \"Мисля, че тук в тези оценки се е отразила известна инерция на антируската кампания, която отприщи още администрацията на (бившия американски президент Барак) Обама и която обхвана редица други страни, в това число и в Европа\", каза той, цитиран от РИА \"Новости\". Лавров добави, че западните партньори на Русия \"изобщо не успяват да се отърсят\" от тази инерция.В писмено изявление главният редактор на Sputnik и RT Маргарита Симонян каза, че ако човек \"си служи с логиката на Макрон\", от Русия трябва да си тръгнат \"всички западни медии\". \"Всички западни медии винаги са против Путин и абсолютно всички агитират за руската опозиция, опитвайки се по този начин да се месят в руските избори. \"Ние не бяхме срещу Макрон, а бяхме не за Макрон\", каза тя.", "date": "2017.05.30", "title": "Цитат на деня: Руските медии RT и Sputnik се държаха като органи на лъжлива пропаганда"}
{"url": "http://www.dnevnik.bg/kultura/2017/05/30/2979599_jensko_metul_trio_bori_stereotipite_sreshtu/", "text": "Voice of Baceprot не е само една от (не многото) индонезийски хеви метъл групи, но и единствената, съставена само от жени. Тричленният състав, чиито основателки покриват главите си с традиционните за мюсюлманските култури хиджаби, набира все повече популярност в родната си страна, съобщи \"Ройтерс\".Тийнейджърската банда, създадена през 2014 г., идва от най-населената провинция в Индонезия, Западна Ява и използва музиката си, за да се бори срещу стереотипите, че мюсюлманските жени са покорни и безгласни.Хиджабът не би трябвало да е пречка пред мечтата ни да станем хеви метъл звезди, казва 16-годишната Фирда Курния, вокалист и китарист на Voice of Baceprot.\"Мисля, че равенството между половете трябва да бъде подкрепяно, защото смятам, че все още се развивам в творчески план, докато в същото време не изоставям задълженията си като мюсюлманка\", добавя тя.Поканени да свирят на церемонията за завършване на друго училище, триото бързо накараха феновете си да танцуват пред сцената.Не виждам нищо грешно в това, казва пред агенцията един от посетителите на концерта. \"Няма закон, който забранява на жени, носещи хиджаб, да свирят тежка музика. Това също е свързано с правата на човека. Ако мюсюлманско момиче има талант да свири на барабани или китара, не трябва ли да ѝ е позволено?\"Освен кавър версии на класически песни на \"Металика\" и \"Слипнот\" бандата изпълни собствени композиции по теми като държавното образование в Индонезия. 90 процента от 250-милионното население на Индонезия са мюсюлмани, като широкото мнозинство от тях упражняват умерена форма на ислям въпреки наличието на консервативни общности.Не всички в града Гарут, където бандата е създадена, мислят, че обществото е готово за тях или че музиката им е подходяща за млади мюсюлмански жени.\"Необичайно е да се види група от момичета, носещи хиджаби, да свирят метъл или въобще жени да викат\", каза Мохамед Шолех, преподавател в ислямско училище в Гарут, добавяйки, че религиозната поп музика е била популярна при млади мюсюлмани. \"Но тук говорим за метъл, който е шумен.\" Маудя Муляуати, ученик в училището, мисли, че групата трябва да се фокусира върху религиозни молитви на основателя на религията, пророка Мохамед.Представител на религиозната институция посочва, че въпреки възможността групата да е конфликтна в някои консервативни части на страната, тя не нарушават ценностите на исляма. Гледам на това, като част от тинейджърската съзидателност, казва Нур Камим Джуреми, секретар на отдела за култура и изкуство към ислямското богословско съсловие Улема.", "date": "2017.05.30", "title": "Женско метъл трио бори стереотипите срещу мюсюлманките в Индонезия"}
{"url": "http://www.dnevnik.bg/sport/2017/05/30/2980282_chetirima_zaginaha_predi_finalniia_mach_za_titlata_v/", "text": "Четирима загинали, а най-малко 15 души са ранени преди дербито между \"Монтага\" и \"Хондурас Прогресо\" на \"Естадио Насионал\", чийто капацитет е 35 000 души, съобщи CNN.На един от входовете фенове са действали агресивно и се е наложила намесата на полицията. Органите на реда са пуснали сълзотворен газ и са използвали водна струя, за да разсеят множеството.\"Двама души починали на стадиона, а други двама издъхнаха в болницата\", заяви говорителят на клиничното заведение, където били настанени пострадалите.\"Ранените са понесли удари и имат интоксикация от сълзотворния газ, използван от органите на реда\", добави той.От полицията обявиха, че организаторите са продали повече билети от капацитета на стадиона. Президентът на \"Мотага\" Педро Атала каза, че до неприятностите се е стигнало заради фалшиви билети, и отрече, че клубът е пуснал повече билети в продажба.\"Мотага\" победи в този двубой с 3:0, който беше финален плейоф за титлата, и с общ резултат 7:1 се окичи със златото.\"Радвам се, не можем да го скрием, но като цяло чувствата са смесени. Преди всичко искам да поднеса съболезнования на семействата на загиналите. Не сме продавали повече билети, това лесно може да се докаже\", каза Атала.Той добави, че клубът ще се свърже със семействата на жертвите и ще се опита да им помогне.", "date": "2017.05.30", "title": "Четирима загинаха преди финалния мач за титлата в Хондурас"}
{"url": "http://www.dnevnik.bg/video/2017/05/30/2980252_video_ciklon_opustoshi_shri_lanka_i_bangladesh/", "text": "Стотици хиляди души бяха евакуирани, след като циклонът Мора удари бреговете на Бангладеш рано тази сутрин.Бурята връхлетя Бангладеш, след като премина през Шри Ланка, където уби поне 180 души, съобщава агенция \"Ройтерс\". Очаква се тя да отслабне, докато се отправя на североизток към Индия.Поне петнадесет хиляди домове в Бангладеш са унищожени, има непотвърдени съобщения за трима загинали и десетки ранени.Близо триста и петдесет хиляди бежанци от етноса  живеят в засегнатия район, след като са побегнали от антимюсюлманското насилие в родната им страна , където основната религия е будизмът и която им отказва правото на гражданство. Огромна част от лагерите им са сравнени със земята и на хората се налага да спят под открито небе, съобщават техни представители пред \"Ройтерс\".Скоростта на вятъра достигна 135 км/час, а ниските брегове на страната бяха залети с вълни, високи два метра. Полетите в района са отменени.Циклонът Мора се формира, след като дъждовете, донесени от мусона, отприщиха наводнения и свлачища в . Освен загиналите около сто души са в неизвестност, а отделни институции поставят броя на напусналите домовете си между 400 000 и 600 000.Над 2000 души от силите за сигурност, подпомогнати от екип от съседна Индия, участват в издирването на оцелели. Над 10 000 цивилни доброволци помагат за събирането на сухи провизии, приготвянето на храна и транспортирането им до засегнатите райони.Някои от засегнатите места са трудно достъпни по суша и се реагира по въздух. Индийското правителство изпраща кораби с подкрепление. Около 125 души военноморски персонал вече оказват медицинска и друга и помощ на място, съобщи ДПА.Повече от 1700 жилищни сгради бяха напълно или частично разрушени наред с електропроводи, водни станции, пътища и ниви. Това са най-големите наводнения и свлачища в южната и западната част на острова от 2003 г., когато в почти същите райони загинаха над 300 души.", "date": "2017.05.30", "title": "Видео: Циклон опустоши Шри Ланка и Бангладеш"}
{"url": "http://www.dnevnik.bg/sport/2017/05/30/2980059_real_e_gotov_za_nai-vajniia_si_mach_ot_sezona_obiavi/", "text": "Треньорът на \"Реал\" Зинедин Зидан обяви, че неговият отбор е напълно подготвен за \"най-важния\" си мач от сезона. Белите ще се изправят срещу \"Ювентус\" във финала на Шампионската лига на 3 юни в Кардиф. Зидан добави, че в този двубой ще се срещнат двата най-добри отбора в света.\"Това е финал, и то в Шампионската лига. Тези 90 минути ще бъдат много по-различни от всички срещи, които сме изиграли до момента. \"Ювентус\" е стабилен в защита, а ние бележим много, но това няма никакво значение на финала. Предстои един страхотен мач\", каза наставникът на \"Реал\".Той добави, че всички в отбора са в приповдигнато настроение, но са наясно, че предстои труден двубой.\"Заслужихме си този финал. Всичко при нас е наред. Ще проведем още четири тренировки, в които ще изясним всичко\", каза още треньорът и допълни, че за него няма значение с каква схема ще играе \"Ювентус\".\"Това е отбор, който играе много добре както в 3-5-2, така и в 4-2-3-1. Ние ще направим всичко по силите си, за да нанесем първия удар, и след това ще видим какво ще се случи. \"Реал\" иска да влезе в историята\", добави Зидан.\"Бианконерите\" ще се стремят да спечелят трофея за пръв път от 1996 г. и да постигнат требъл през този сезон, а мадридчани ще се опитат да станат първият отбор, който е защитил титлата. ", "date": "2017.05.30", "title": "\"Реал\" е готов за най-важния си мач от сезона, обяви Зидан"}
{"url": "http://www.dnevnik.bg/sviat/2017/05/30/2980267_trump_se_zakani_na_germaniia_zaradi_turgovskiia/", "text": "Американският президент Доналд Тръмп обяви, че търговският дефицит с Германия и недостатъчните според него разходи на Берлин за НАТО и отбрана са \"много лоши\" за Съединените щати.\"Имаме значителен търговски дефицит с Германия, освен това те плащат много по-малко, отколкото би трябвало, за НАТО и въоръжените сили. Много лошо за САЩ. Това ще се промени\", написа Тръмп в профила си в \"Туитър\".Миналата седмица държавният глава беше на посещение в Европа и на среща на лидерите на страните от алианса в Брюксел  останалите членки на НАТО да плащат повече за сигурността си, тъй като САЩ поемат най-голяма тежест.Президентът поиска останалите страни да дадат своя \"справедлив дял\" в бюджета на организацията. Държавите членки \"най-накрая\" трябва да поемат своята част и да заделят 2% от БВП за отбрана, заяви Тръмп.Но очакваното лично потвърждение, че като главнокомандващ на най-силната армия в алианса той ще изпълни Член 5 от Вашингтонския договор - условието за колективна отбрана на страните членки - не присъстваше в словото му.В неделя германският канцлер Ангела Меркел каза, че времената, в които Европа можеше да разчита на други, \"са приключили в известна степен\".Тя не спомена Тръмп поименно, но  да поемат \"съдбата си в собствените си ръце\".\"Разбира се, партньорство със САЩ, в приятелство с Великобритания и като добри съседи, където това е възможно с други държави, дори с Русия. Но трябва да знаем, че трябва да се борим сами за собственото си бъдеще, за съдбата ни като европейци и точно това искам да сторя заедно с вас\",  Меркел.", "date": "2017.05.30", "title": "Тръмп се закани на Германия заради търговския дефицит и разходите за отбрана"}
{"url": "http://www.dnevnik.bg/sport/2017/05/30/2980396_borusiia_dortmund_uvolni_tomas_tuhel/", "text": "Старши треньорът на \"Борусия\" (Дортмунд) Томас Тухел беше уволнен. Договорът на 43-годишния специалист изтичаше през лятото на 2018 г., но беше прекратен година по-рано заради разногласия с ръководството на клуба.Тухел наследи Юрген Клоп в \"Борусия\" преди две години, а само преди три дни спечели  Продължаващият няколко месеца конфликт между него и изпълнителния директор Ханс-Йоахим Вацке обаче доведе до преждевременна раздяла.\"Благодарен съм за тези две красиви, вълнуващи и изпълнени със събития години. Твърде жалко, че това няма да продължи. Благодаря на феновете, на отбора, на служителите и на всички, които ни подкрепяха\", заяви Тухел чрез профила си в \"Туитър\".От клуба съобщиха, че раздялата е дошла след продължила повече от два часа среща между треньора и членовете на борда на директорите.\"Като работодател \"Борусия\" няма да се обяснява за причините за раздялата, която е резултат от дълъг процес и е подкрепена от всички комисии в клуба\", завиха от ръководството и помолиха решението им да не \"бъде съдено на базата на слухове\".\"Искаме да изтъкнем, че причината за раздялата в никакъв случай не е резултат от разногласие между двама души. Благополучието на \"Борусия\" е повече от просто спортен успех и винаги ще бъде по-важно от отделни лица и потенциални различия между тях\", допълват от клуба.Според \"Билд\" Тухел ще получи неустойка в размер на 2.5 млн. евро. За два сезона начело на \"Борусия\" той постигна 68 победи, 23 равенства и само 17 загуби в 108 мача. Германският специалист изведе отбора до второ и трето място в Бундеслигата, два поредни финала за Купата на Германия, четвъртфинал в Лига Европа и четвъртфинал в Шампионската лига.С работата си 43-годишният треньор привлече вниманието на доста отбори и беше спряган за наследник на Арсен Венгер в \"Арсенал\". Днес обаче Би Би Си съобщи, че ", "date": "2017.05.30", "title": "\"Борусия\" (Дортмунд) уволни Томас Тухел"}
{"url": "http://www.dnevnik.bg/sviat/2017/05/30/2980319_budeshtiiat_premier_zoran_zaev_-_ikona_za_mladite_ili/", "text": "Македонският парламент разглежда тази седмица предложенията за ново правителство начело с бившия кмет на Струмица и  Зоран Заев.Някои млади македонци и албанци в страната твърдят, че бъдещият премиер се е превърнал в икона за онези, които  в гражданско общество и без междуетническо напрежение. Опонентите му обаче твърдят, че той е свързан със Съединените щати, че е готов да разруши Македония, за да е на власт, и че смята македонците за българи – заради твърдението му в телефонно интервю за българска медия: \"Ние сме братски хора, един народ.\"Председателят на СДСМ не успя да спечели най-много гласове на последните предсрочни парламентарни избори през декември 2016 г. Въпреки това той формира парламентарно мнозинство с три от албанските партии, което преди това не успя да направи неговият политически противник Груевски. Това бе предхождано от многомесечно възпрепятстване от ВМРО-ДПМНЕ и президента на Македония Георге Иванов, който отказваше да му даде мандат. Главната причина за този отказ бе, че Заев, както се твърдеше, е приел, че ще приложи , която да даде на албанците в Македония повече права, сред които и това езикът им да бъде втори официален в страната.Едва след натиск от международната общност и задължителната декларация, за която президентът Иванов настояваше Заев да подпише - че по време на премиерския си мандат ще зачита суверенитета и териториалната цялост на Македония,  за съставяне на ново правителство.Премиерът Заев ще има тежката задача да проведе реформите, за които настоява международната общност, и да приближи страната към ЕС и НАТО, което се очаква от голямото мнозинство македонски граждани. Но най-важното за бъдещото правителство ще бъде преди всичко да установи върховенство на закона и равноправие в обществото за всички граждани, което бе и главното обещание на Заев в изборната кампания, отбелязва сръбската агенция ТАНЮГ, цитирана от БТА.Бъдещият премиер на Македония по образование е икономист, а с политика се занимава от 2003 г., когато за пръв път бе избран за депутат. От 2005 г. до края на 2016 г. е кмет на Струмица в три мандата. Кариерата му в Струмица не е съвсем безоблачна – през юли 2008 г. заедно с петима държавни служители е задържан заради съмнения за злоупотреби при изграждане на търговския център \"Глобал\" в Струмица, но впоследствие подозренията срещу него отпадат, след като върховният съд на страната заключава, че не е имало нередности при строежа.Оттегля се, след като отново е избран за депутат на предсрочните парламентарни избори през декември 2016 г. На лидерския пост в СДСМ, който преди него се заемаше от харизматичния Бранко Цървенковски, Заев идва през лятото на 2013 г. и наследява ментора си, който има добри връзки с политическия елит в Сърбия. Тогава никой не вярва, че ще успее да консолидира партията, разединена от многобройни изборни поражения, които непрекъснато й нанасяше политическият противник, лидерът на консервативната националистическа ВМРО-ДПМНЕ и тогавашен премиер Никола Груевски.Върхът на неговото политическо ангажиране дойде, когато неговата партия публикува записи на тайните служби, изобличаващи според СДСМ масово подслушване на хиляди македонски политици, журналисти и магистрати, разпоредено от Груевски и договорено с бившия шеф на разузнаването и братовчед на Груевски, Сашо Миялков. Смята се, че над 20 000 граждани, при това без съдебна заповед, са били обект на подслушване – новина, която тогава, в началото на 2015 г., отекна като бомба (с това и име, \"бомбите\", записите се споменават в македонските медии). Заев никога не призна как е стигнал до тези записи, смята се, че ги е получил от чуждестранни тайни служби. Той твърди, че сред подслушваните са и български дипломати в Скопие.Четиридесет и три годишният мандатоносител е уверен, че като премиер ще изведе Македония от дългата криза, ще въведе правов ред и успешно ще върне страната на изгубения път на интеграция в НАТО и ЕС, отбелязва ТАНЮГ. Той застъпва влизане на страната в НАТО дори със сега признатото от Гърция име – Бивша югославска република Македония – и твърди, че пътят към европейско членство минава през съдебни реформи и начина, по който се изразходват публичните средства. Обявява се за прекратяване на спорния проект \"Скопие 2014 г.\", за който страната е изразходила публични средства в размер на стотици милиони евро.Застъпва се за нормализация на отношенията с България и поддържа добри връзки с премиера Бойко Борисов.Приоритет на премиерския му мандат ще бъде и премахването на външното оценяване за учениците в основните и средните училища. Новото правителство, обеща той, ще се развива в две посоки - реформи и подобряване на живота на гражданите.Роден е на 8 октомври 1974 г. в Струмица. Дипломира се през 1997 г. в Икономическия факултет на университета \"Кирил и Методий\" в Скопие, където е бил и на следдипломна квалификация. Женен е и със съпругата си Зорица имат две деца - дъщеря Александра и син Душко. Говори английски език.", "date": "2017.05.30", "title": "Бъдещият премиер Зоран Заев - икона за младите или разрушител на Македония"}
{"url": "http://www.dnevnik.bg/kultura/2017/05/30/2980270_noviiat_direktor_na_sofiiskata_filharmoniia_shte/", "text": "Фестивалът на открито, който Софийската филхармония организира в парк-двореца Врана, се изтегля от традиционните си есенни дати в началото на лятото. Тази година той ще се състои между 30 юни и 2 юли, съобщиха на пресконференция на музикалната институция.В първата вечер ще звучат произведения на композитори като Чайковски, Верди и Вивалди в изпълнение на оркестъра и хора на филхармонията. Втората ще е посветена на кросоувър проект с участието на джазмените Антони Дончев, Теодосий Спасов и Валентин Геров, а в третата ще свирят \"Кварто квартет\".На същата пресконференция бе представен и сезон 2017/2018 г. на филхармонията и насоките, в които смята да я поведе новият й директор Найден Тодоров след него. Диригентът, който пристигна от директорското място на Русенската опера, обяви, че възнамерява да комбинира две политики - гостуването на известни чуждестранни музиканти, на което залагаше досегашното й временно ръководство, но и завръщането на български имена в програмата като някогашния й главен диригент и музикален директор Емил Табаков. \"Ще залагам на традицията\", заяви Найден Тодоров в първото си представяне пред журналисти.Колкото до овакантеното място на главния диригент, той ще бъде избран от оркестъра след междинен период, в който различни хора ще застават на пулта, посочи новият директор.Юрий Башмет, Сара Чанг, Томас Хемпсън, както и завръщането на някои от имената от предните два сезона са акцентите в програма 2017/2018 г., изготвена от досегашното ръководство на филхармонията и и.д. директора й Светлина Терзиева-Ангелова. 2017 г. е важна и с юбилея на зала \"България\", открита през 1937 г., който ще бъде отбелязан със специален концерт.", "date": "2017.05.30", "title": "Новият директор на Софийската филхармония ще залага на традицията"}
{"url": "http://www.dnevnik.bg/sport/2017/05/30/2980056_cska-sofiia_specheli_turga_za_emblemata_s_8_mln_leva/", "text": "\"ЦСКА-София\" е победителят в търга за емблемата и останалите активи на ПФК ЦСКА АД. Печелившата оферта е 8 млн. лева.Това е почти пет пъти над сумата, на която бяха оценени активите - 1 646 325 лева. В пакета най-голяма тежест имат емблемите на ЦСКА - 971 705 лева, както и няколко имота край морето и в Панчарево, които са оценени на 490 410 лева.Събраните от продажбата средства ще бъдат насочени към кредиторите на ПФК ЦСКА АД.Според информациите предложението на \"Ред енимълс\" ЕООД, зад което стои Ганчев, е било повече от два пъти по-голямо от тези на останалите участници - на представителя на \"ЦСКА 1948\" Никола Газдов, както и на \"Еко депозит солюшънс\" EООД и \"Интегрис лаб\" ООД. По информация на \"Дневник\" следващата оферта е била около 3 млн. лева.\"ЦСКА спечели търга за активите на ПФК ЦСКА АД (в несъстоятелност). Емблемата е наша\", написаха в сайта си от клуба, управляван от Гриша Ганчев.Търгът се проведе в Кърджали от втория опит, след като  се провали заради обсадата на \"Българска армия\". След случилото се преди два месеца полицията взе много строги мерки и осигури нормалното протичане на процедурата.Десетки запалянковци на \"ЦСКА-София\" пристигнаха в града от различни точки на страната. На входа на Кърджали автомобилите са били проверявани внимателно, а районът около мястото за провеждането на търга беше отцепен и фенове не бяха допускани.Печелившата оферта е на \"Ред енимълс\" ЕООД, представлявано от Иван Велчев-Кюстендилеца - фенът, който разпява агитката на \"ЦСКА-София\". Той е част от един от най-влиятелните фенклубове в сектор Г - \"Енимълс\", подкрепящ управлявания от Ганчев клуб.Административният директор на \"ЦСКА - София\" Милко Георгиев заяви, че сега трябва синдикът да каже как ще бъдат разпределени средствата между кредиторите.\"От днешния ден нататък стана ясно едно – феновете на ЦСКА дойдоха и защитиха това, което обичат, за което им благодаря. Идват тези палячовци от \"Лудогорец 1948\" (визира \"ЦСКА 1948\") и участват с фирмите им с оферти през стъпки от 200 хиляди лева. Това са класически стъпки\", каза Георгиев.\"Ако нямаме тези пари, защо да участваме? Само да кажа, че войната не е приключила. Очакваме нещо друго да излезе срещу нас. Всичко очаквам от тях, абсолютно. Тези хора няма да ни оставят на мира. Ако може, догодина ще направят така, че да не играем футбол, само те да си играят\", продължи той.Представителят на \"ЦСКА 1948\" Никола Газдов заяви, че, за да бъдат взети на практика активите, сумата трябва да бъде доплатена от победителите в търга.\"Поздравявам победителите, поздравявам феновете на ЦСКА. Този път нещата минаха нормално. Искам да кажа, че процедурата не е приключила. Сумата трябва да бъде доплатена\", каза Газдов на излизане от офиса на синдика.\"Искам да попитам защо с такива пари не беше оздравено дружеството? Защото с такава голяма сума през миналото лято можеше да бъде оздравен ЦСКА\", добави Газдов. След което посочи, че въпреки неуспеха \"ЦСКА 1948\" ще продължи по пътя си.След търга говори и представителят на \"Интегрис лаб\", който обясни, че участва от личен интерес, \"защото е трето поколение привърженик на ЦСКА\". От \"ЦСКА - София\" неколкократно развиха тезата, че другите две фирми са свързани с \"ЦСКА 1948\" и със собственика на \"Лудогорец\" Кирил Домусчиев.", "date": "2017.05.30", "title": "\"ЦСКА-София\" спечели търга за емблемата с 8 млн. лева"}
{"url": "http://www.dnevnik.bg/video/2017/05/30/2979720_video_sidni_oblian_v_svetlinite_na_festivala_vivid/", "text": "Операта в Сидни и други емблематични за австралийския град места са обляни в море от цветни светлини и ярки образи като част от годишния фестивал Vivid.Прочутите \"платна\" на операта за пореден път се превърнаха в огромни екрани, по които се прожектираха морски твари, а мостът на залива светеше във флуорисцентни цветове.Vivid Sydney продължава 23 нощи и включва над 90 мащабни светлинни инсталации, създадени от повече от 180 местни и чуждестранни творци.Според организаторите този фестивал на светлините е събрал през миналата година 2.31 милиона души.", "date": "2017.05.30", "title": "Видео: Сидни, облян в светлините на фестивала Vivid"}
{"url": "http://www.dnevnik.bg/sport/2017/05/30/2980295_venger_shte_udulji_dogovora_si_s_oshte_dve_godini/", "text": "Мениджърът на \"Арсенал\" ще удължи договора си с още две години. Той се е съгласил да остане в клуба след среща със собственика на клуба Стан Крьонке в понеделник, съобщи Би Би Си.Французинът, чийто договор изтече в края на сезона, е начело на \"Арсенал\" от 21 години. През тази кампания отборът завърши на петото място и за първи път, откакто Венгер зае мениджърския пост, остана извън топ 4. \"Топчиите\" останаха на 18 точки за шампиона \"Челси\".\"Арсенал\" завърши сезона  Венгер стана най-успешният мениджър в историята на турнира, като вдигна титлата за седми път, а отборът я спечели за рекордния 13-и, като изпревари \"Манчестър юнайтед\".Част от привържениците се обърнаха срещу Венгер заради неубедителното представяне във Висшата лига и отпадането от Шампионската лига от \"Байрен\" с общ резултат 2:10. Феновете организираха няколко протестни шествия с призиви той да си тръгне, като подчертаха, че е време за промяна.Французинът отвърна на всичко това, че винаги е работил отдадено за \"Арсенал\" и определи поведението на феновете като .Бившият футболист на \"Лестър\" Гари Линекер, който работи като анализатор, коментира новината, като обяви, че и следващия сезон \"Арсенал\" най-вероятно няма да завърши сред първите четири.След двубоя във ФА къп играчът на \"топчиите\" Аарън Рамзи заяви, че всички в отбора искат Венгер да остане, а преди това мениджърът на \"Челси\" Антонио Конте каза, че французинът е един от най-добрите в професията и заслужава да продължи да работи на \"Емирейтс\".", "date": "2017.05.30", "title": "Венгер ще удължи договора си с още две години"}
{"url": "http://www.dnevnik.bg/bulgaria/2017/05/30/2980417_kabinetut_otmenia_tvurdenieto_che_armiiata_moje_da/", "text": "Правителството на Бойко Борисов ще оттегли на утрешното си заседание , в който се посочваше, че армията може да изпълнява функциите си само частично. Документът беше приет от служебния кабинет на 12 април и в него дословно беше посочено, че българските въоръжени сили вече само частично са в състояние да изпълняват задачите си по мисиите, произтичащи от конституционните задължения по гарантиране на суверенитета, независимостта и териториалната цялост на страната в рамките на колективната отбрана на НАТО и общата политика за сигурност и отбрана на ЕС.Докладът ще бъде оттеглен по-малко от две седмици, след като  обяви, че е нужна редакция на документа, защото в сегашния си вид внася смут в армията и съмнения в обществото. Позицията на служебния кабинет беше, че той трябва да бъде одобрен от Народното събрание.Според доклада армията продължава да изпитва затруднения, свързани със системния финансов недостиг, незаетостта на щатни бройки, остарялото въоръжение и бойна техника. Отбелязва се, че въпреки усилията за набиране и задържане на подготвен личен състав, проблемът с некомплекта от военнослужещи продължава да се задълбочава, като вече достига 20% от щатния състав.Докладът очертаваше необходимостта от приемане на спешни и комплексни мерки, свързани с реализирането на политика за устойчиво кариерно развитие на хората в отбраната, търсене на възможности за повишаване на възнагражденията на военнослужещите, на тяхното социално положение и издигане престижа на военната професия.", "date": "2017.05.30", "title": "Кабинетът отменя твърдението, че армията може да изпълнява функциите си частично"}
{"url": "http://www.dnevnik.bg/bulgaria/2017/05/30/2980078_cacarov_sreshtu_sofiiski_gradski_sud_epizod_poreden/", "text": "Дебат по писмо на главния прокурор Сотир Цацаров до съдийската колегия прерасна в критика към председателя на Върховния касационен съд (ВКС) Лозан Панов за начина, по който той води заседанията на колегията, до призив при всяко следващо несъгласие с неговите действия залата на съвета да бъде напускана - и в крайна сметка до прекратяване на заседанието поради липса на кворум.Това се случи на съдийската колегия във вторник, когато като последна точка по предложение на Панов беше вкарано писмо от главния прокурор Сотир Цацаров. То е с дата от вчера и в него главният прокурор се оплаква, че председателят на Софийския градски съд Калоян Топалов и заместниците му не изпращат на прокуратурата делата, свързани с разрешаване на специални разузнавателни средства (СРС), по които са допуснати нарушения.Преди повече от месец Софийски градски съд (СГС) излезе с доклад за драстични нарушения през 2015 година при разрешаването на СРС, включително и такива, допуснали подслушване и следене на дипломати. Тогава ВСС прие констатациите за сведение и отказа да се занимава с казуса. Малко след това стана известно, че А от писмото на Цацаров, цитирано от членове на съвета днес, стана известно, че по доклада е образувана и предварителна проверка, по която наблюдаващ прокурор е Клементина Паличева. Тя се оплакала, че СГС не й съдейства, за да се запознае с въпросните разрешения, за които има съмнение, че са престъпления.Но проверката на държавното обвинение е именно по сигнал на председателя на СГС Калоян Топалов и това повдига въпроса - защо той ще иска от държавното обвинение проверка, а после ще я саботира.Освен това в хода да разговора стана известно, че съдиите първо са изискали разпечатка от случайния избор, че именно Паличева е наблюдаващ прокурор по проверката. После са последвали покани за работни срещи и телефонни обаждания от зам.-председателите на СГС Даниела Борисова и Мина Мумджиева. Те са канели Паличева да заповяда в секретното деловодство на съда и да посочи кои точно преписки й трябват. Прокурорът обаче отказва с аргумент, че не влизала във взаимоотношения с \"жалбоподателите\". Освен това не искала да се среща с тях, след като прочела интервю на председателя Калоян Топалов пред списание \"A-specto\".Лозан Панов предложи писмото на Цацаров да бъде прието за сведение и то да бъде изпратено до Калоян Топалов. На това най-отявлено се противопостави Галя Георгиева, която поиска съдийската колегия да приеме, че \"обръща внимание на Топалов\". Възразиха и други членове, като многократно обясниха, че съдийската колегия не може да се меси както в прокурорска проверка, така и в делата по същество на СГС и затова могат само да информират председателя за писмото на Цацаров.\"Ние от ВСС като административен орган без отношение към наказателното производство нямаме правомощия нито \"да обръщаме внимание\", нито да даваме указания какво да е поведението по предварителна проверка. Като какви ще го направим – като помощници на прокуратурата или на друг, неизвестен субект?\", запита Калин Калпакчиев.Зад писмото на Цацаров Калпакчиев съзря опит в крайна сметка да не бъде извършвана проверка по доклада за нарушенията в СГС, както и(отдавнашна идея, която намери място и в предизборната програма на ГЕРБ, а влиза и в готвените промени на НПК.)Калпакчиев прикани колегите си в съвета да бъдат защитени съдиите.\"Нямаме компетентност да изискваме от когото и да било каквито и да било сведения. Нямаме компетентност да се намесваме по какъвто и да било начин и в предварителната проверка. Писмото на главния прокурор е уведомително защо се бави тяхната проверка, като по- нататъшните действия са единствено в компетенциите на наблюдаващия прокурор. Не съм съгласна, че действията на СГС са пречката, но тъй като нямаме компетентност да коментираме, ще се въздържа и от този коментар\", категорична бе и Последва дискусия, продължила близо час, в която Галя Георгиева се отказа да иска порицание за Топалов. Но пък постави въпроса до колко законосъобразна е проверката, която ръководството на СГС е извършило. А председателят на Върховния административен съд предложиИдеята на Колев не беше подложена на гласуване, а писмото беше прието за сведение, след като нямаше мнозинство за друго - с шест на шест гласа.Аргументът на Панов да не подложи на гласуване предложението на Колев беше, че това би било дописване.Това отприщи  и  да нападнат Панов и да го обвинят в нарушаване правилата за водене на заседание. Итова дори призова при повторно поведение на председателя на ВКС - \"ако следващ път не подложи на гласуване предложение от член на съдийската колегия\", членовете демонстративно да излязат.Последва размяна на реплики и част от мнозинството започна да напуска залата, с което и кворумът изчезна. Така и заседанието беше закрито.", "date": "2017.05.30", "title": "Цацаров срещу Софийски градски съд: епизод пореден"}
{"url": "http://www.dnevnik.bg/bulgaria/2017/05/30/2980402_centur_za_nastaniavane_na_nepridrujeni_deca_bejanci/", "text": "Нов център за настаняване на непридружени деца бежанци да бъде построен в София, законодателни промени и подготовка на хора, които да работят с децата.Това бяха част от темите на кръгла маса \"Възможности за по-добра закрила на децата бежанци в България\", организирана от Българския червен кръст. В нея взеха представители голяма част от ангажираните институции и неправителствени организации, както и Матайс Льо Рут - представител на ВКБООН, Мария Хесус Конде – представител на УНИЦЕФ, посланици. Бяха представени данни, че към края на миналата седмица в центровете за възрастни са били настанени над 800 непридружени непълнолетни деца, като 347 от тях са в София.Основен акцент се оказа идеята за изграждането на нов център за настаняване на непридружени деца. Зад подобна инициатива застанаха от Международната организация по миграция (МОМ), като се оказа че работна група към Агенцията за закрила на детето също разработва подобна идея.Председателят Офелия Кънева заяви, че са необходими поне две услуги от подобен тип в страната, в които тези момчета и момичета в уязвимо положение да получават внимание и грижи.Според Радослав Стаменков, ръководител на МОМ услуга от резидентен тип е необходима като за целта било необходимо отговорните институции да осигурят сграда, която да може да се ползва. Той дори се обърна към представителя на Столична община, за да го уведоми за идеята. МОМ пое ангажимент за осигуряване на услугите в подобен център.Проблем е установяването на възрастта на част от тези деца, както и назначаването на настойници и попечители. За разрешаването на тези трудности работната група към агенцията разработва алгоритъм за действие и координиране на усилията на ангажираните институции и международни и неправителствени организации.По-конкретни данни за това кога, как и колко би струвало за изграждането на центъра не бяха представени.", "date": "2017.05.30", "title": "Център за настаняване на непридружени деца бежанци вероятно ще бъде изграден у нас"}
{"url": "http://www.dnevnik.bg/sviat/2017/05/30/2980410_ariana_grande_se_vrushta_v_nedelia_s_kup_zvezdi_za/", "text": "Американската поп звезда Ариана Гранде, на чийто концерт бе извършен атентът в Манчестър преди седмица, се завръща в града в неделя за благотворителен спектакъл, съобщи нейната звукозаписна компания.В памет на жертвите и в помощ на пострадалите ще пристигнат още Джъстин Бийбър, Кейти Пери, Майли Сайръс и групите Take That и Coldplay, допълват организаторите в специално съобщение.Сред известните имена са още Фарел Уилямс, Ъшър и Найъл Хоуран от бой бандата One Direction.Британец от либийски произход се взриви със самоделно устройство на изхода на залата, в която току-що бе приключил концертът на Гранде на 22 май. От експлозията на бомбата, натъпкана с метални болтове, пирони и сачми, загинаха 22 души, бяха ранени над 60, а общо 116 получиха медицинска помощ.По последни данни в болница остават 50 души, от които 17 са в критично състояние.Ариана Гранде отмени няколко концерта в Лондон и Европа. Турнето ѝ се подновява от 5 юни.Лиъм Галахър, бившият фронтмен на групата Oasis, обяви, че дарява приходите от концерта си тази вечер в Манчестър за фонда в помощ на пострадалите. Галахър, който е родом от Манчестър, заяви, че е \"тотално шокиран и абсолютно съсипан\" от новините за атентата.Песента на Oasis \"Не се обръщай с гняв назад\" (Don't Look Back in Anger) бе пята на няколко пъти от множеството, събрало се за минута мълчание на площад \"Сейнт Ан\", където се отдава почит на загиналите.", "date": "2017.05.30", "title": "Ариана Гранде се връща в неделя с куп звезди за концерт в Манчестър"}
{"url": "http://www.dnevnik.bg/gradska_sreda/2017/05/30/2980404_firma_svurzana_s_vasil_bojkov_shte_rekonstruira/", "text": "Сдружение, в което участва и фирма свързана с бизнесмена Васил Божков, ще реконструира парк \"Въртопо\" в софийския квартал \"Младост\". На 17 май сдружението \"Интерпарк Инженеринг\" е спечелило обществената поръчка за изготвяне на проект и строителство за обновяването на парка. Столичната община предвижда дейностите да започнат през юни.Обществената поръчка беше обявена от Столичната община в края на 2016 г. с обща прогнозна стойност 800 хил. лв с ДДС. В конкурса са участвали 4 дружества и 3 сдружения. След решение на комисията 4 от кандидатите са били отстранени, като за победител е избрано сдружението \"Интерпарк Инженеринг\". Предложената от тях сума е за почти 600 хил. лв с ДДС.В състава на \"Интерпарк Инженеринг\" влизат дружествата \"Инфра Роудс\", \"МС прайм студио\" и \"Интерхолд\". \"Инфра Роудс\" ЕООД е собственост на \"Инфра Билдинг\", която е собственост на \"Инфра Холдинг\" АД с представител и член на съвета на директорите Антон Божков – син на Васил Божков. Трите компании са регистрирани на един и същ адрес. През май миналата година - за реставрация и консервация на Западната порта на Сердика, за близо 1 млн. лв. Дейностите .", "date": "2017.05.30", "title": "Фирма, свързана с Васил Божков, ще реконструира софийски парк"}
{"url": "http://www.dnevnik.bg/sviat/2017/05/30/2980449_holandskiiat_parlament_okonchatelno_odobri/", "text": "Горната камара на холандския парламент одобри днес законопроекта за ратифициране на споразумението за асоцииране на Украйна с Европейския съюз, предаде ТАСС.Сега остава законът да бъде подписан от крал Вилем-Александър и да бъде публикуван в държавния вестник, след което ще влезе в сила.Холандия е единствената страна от Европейския съюз, която все още не е ратифицирала споразумението, което предвижда засилване на двустранното сътрудничество в различни области, отбелязва ТАСС.Холандците отхвърлиха договора на през миналата година. Впоследствие обаче европейските лидери  компромис, който ще позволи на страната да ратифицира спогодбата.Към споразумението за асоцииране ЕС-Украйна бе добавен анекс, който гласи, че договорът  за присъединяване на бившата съветска република към съюза. /БТА", "date": "2017.05.30", "title": "Холандският парламент окончателно одобри споразумението за асоцииране на Украйна"}
{"url": "http://www.dnevnik.bg/biznes/2017/05/30/2980431_koi_e_noviiat_izpulnitelen_direktor_na_agenciiata_po/", "text": "Агенция по вписванията има нов изпълнителен директор. На мястото на уволнената преди близо две седмици Елена Маркова е назначена Зорница Даскалова.Заповедта за назначението е издадена от министъра на правосъдието Цецка Цачева, като кандидатурата е съгласувана с премиера. Новината идва ден след ареста на съдия от Агенция по вписванията за корупция.Зорница Даскалова е завършила право в СУ \"Св. Климент Охридски\" през 1998 г. и специализация \"Международни отношения\". Магистър е по \"Счетоводство и контрол\" от УНСС, се посочва в официалната ѝ визитка, разпространена от пресцентъра на Министерството на правосъдието.Юридическата си кариера Даскалова започва като специалист-юрист \"Рестуционни преписки\" в Областна администрация София. Професионалният ѝ път преминава през Агенция за чуждестранни инвестиции като главен експерт и началник отдел \"Консултации и чуждестранни инвестиции\", през периода 2007 г. – 2008 г. е Изпълнителен директор на общинско дружество \"Пазари Изток\" ЕАД. От 2011 г. – 2016 г. Зорница Даскалова е член на КЗК.Докато е в Комисията за защита на конкуренцията при нея попадат доста преписки, свързани с интересите на икономическите кръгове около депутата от ДПС Делян Пеевски,  в новия си брой. От общо 33 такива 18 са разпределени именно на Зорница Даскалова.Има стаж като юрист и в частния сектор.Владее и ползва френски, италиански, английски и руски езици.", "date": "2017.05.30", "title": "Кой е новият изпълнителен директор на Агенцията по вписванията"}
{"url": "http://www.dnevnik.bg/sport/2017/05/30/2980425_andi_muri_potegli_trudno_no_premina_purviia_krug_na/", "text": "Световният номер 1 Анди Мъри загуби сет и показа колебания в първия си мач, но започна с победа десетото си участие на \"Ролан Гарос\". Миналогодишният финалист в Париж се наложи над руснака Андрей Кузнецов с 6:4, 4:6, 6:2, 6:0.Двубоят продължи два часа и 32 минути, като предложи много равностойна игра в първите два сета. Мъри обаче намери верния ритъм и показа истинското си лице в третия и четвъртия сет, в които загуби само два гейма и общо 28 точки.Шотландецът пръв стигна до пробив, за да поведе с 4:2. При 5:3 той сервираше за спечелването на сета, но се пропука. Кузнецов обаче не се възползва от възможността да изравни резултата и втори пореден пробив сложи край на първата част.Във втората част двамата продължиха да бъдат колебливи на начален удар. Това доведе до пет пробива при петте брейк точки, до които се стигна. Кузнецов проби в първия гейм, Мъри направи бърз обрат за 2:1, но след това загуби четири поредни гейма. Шотландецът върна единия пробив и намали до 4:5, но при свой сервис руснакът сложи точка на сета.След загубата на втората част лидерът в световната ранглиста вдигна оборотите и заигра значително по-стабилно. В третия и четвъртия сет той не даде нито една точка за пробив на съперника, реализира пет от своите шест възможности и подпечата мястото си във втория кръг със серия от девет поредни гейма в своя полза.Следващият съперник на Мъри е словакът Мартин Клижан, който спечели изтощителна петсетова битка с участващия с \"уайлд кард\" представител на домакините Лоран Луколи - 7:6 (4), 6:3, 4:6, 0:6, 6:4.Поставеният под №8 Кей Нишикори и една от големите надежди на французите - Гаел Монфис, също започнаха с победите. Японецът победи завърналия се след контузия Танаси Кокинакис с 4:6, 6:1, 6:4, 6:4. Французинът беше безупречен срещу Дъстин Браун - 6:4, 7:5, 6:0.По-рано днес място в следващия кръг си осигуриха шампионът от 2015 г. Стан Вавринка, Марин Чилич, Ник Кириос и Хуан Мартин дел Потро, който изигра първия си мач в Париж от 2012 г. Шампионът от мастърса в Рим ", "date": "2017.05.30", "title": "Анди Мъри потегли трудно, но премина първия кръг на \"Ролан Гарос\""}
{"url": "http://www.dnevnik.bg/politika/2017/05/30/2980296_citat_na_denia_moga_da_sporia_mnogo_za_koi_e_maikata/", "text": "Това каза премиерът Бойко Борисов след  на Консултативния съвет за национална сигурност при президента Румен Радев. \"Ние нямаме , че трябват нови самолети, танкове и всичко останало\", добави Борисов. Борисов обаче каза, че \"във всички военни доктрини пише, че където не мине пехота, няма спечелена война\". Той обясни, че покупката на военна техника ще става на изплащане през следващите 15-20 години. Според премиера така ще може да се модернизират не само самолетите, но и сухопътните войски и флотът.", "date": "2017.05.30", "title": "Цитат на деня: Мога да споря много за кой е майката или царицата на боя. Това е пехотата"}
{"url": "http://www.dnevnik.bg/sport/2017/05/30/2980460_montela_prepodpisa_s_milan_do_2019_g/", "text": "Винченцо Монтела стана първият треньор на \"Милан\" от четири години насам, който ще започне втори пореден сезон начело на отбора. 42-годишният италианец подписa нов договор с \"росонерите\" до лятото на 2019 г.Монтела пое \"Милан\" миналото лято, а контрактът му изтичаше след края на сезон 2017/2018 г. В края на декември той изведе отбора до първи трофей от 2011 г. след успех срещу \"Ювентус\" с дузпи за Суперкупата на Италия.Представянето на \"Милан\" в първенството беше колебливо, но бившият нападател получи добра оценка за работата си заради утвърждаването на много млади играчи в титулярния състав и шестото място в крайното класиране, което осигури участие в Лига Европа.\"Много съм благодарен за доверието и за възможността да продължа да водя \"Милан\" в преследването на нови цели и триумфи, които прилягат на историята на клуба\", заяви Монтела след подписването на новия договор.Откакто треньорът, донесъл последната титла на \"росонерите\" - Масимилиано Алегри, беше уволнен през януари 2014 г., начело на отбора се завъртяха Кларънс Зеедорф, Филипо Индзаги и Кристиан Броки, преди да бъде назначен бившият голмайстор на \"Рома\". През април най-накрая приключи сагата с продажбата на \"Милан\" и осем месеца след първоначалното обявяване на сделката клубът премина от Силвио Берлускони в ръцете на китайския консорциум Sino-Europe Sports.", "date": "2017.05.30", "title": "Монтела преподписа с \"Милан\" до 2019 г."}
{"url": "http://www.dnevnik.bg/sport/2017/05/30/2980086_obikolkata_na_vitosha_shte_subere_blizo_3000_uchastnici/", "text": "Обиколката на Витоша, която ще се проведе за 34-и път, предизвика рекорден интерес и ще събере на старта близо 3000 участници. Едно от най-масовите спортни събития на Балканите ще се състои на 10 и 11 юни, като за втора поредна година ще бъде част от програмата на \"София 2018 - Европейска столица на спорта\".\"Състезанието вече се превръща в целогодишно желание за активен живот и предизвикателство към самия себе си. Всеки уикенд виждаме по трасето хора, които непрекъснато ни питат кога е обиколката и чакат цяла година с нетърпение поредното издание. Най-ценното е, че запазихме традицията и че това е старт за всякакви социални и възрастови групи\", заяви главният организатор Ани Пенчева на пресконференция днес.По традиция \"Витоша 100\" ще се проведе в две дисциплини - колоездене в първия ден и бягане във втория. Очакваните заявки са за повече от 2200 колоездачи и близо 800 скороходци.Около 120 души ще се включват в най-голямото предизвикателство - да обиколят два пъти Витоша за два дни, първо с велосипед, а след това пеша. Сред тях ще бъдат близо 20 жени.Най-младият сред записалите се досега е деветгодишният колоездач Борил Иванов, а най-възрастен е 74-годишният Веселин Перенлийски, който ще стартира в 200-километровия дуатлон.Новото тази година е лекото удължаване на маршрута с няколко километра, за да може той да се доближи максимално до стоте км. По трасето ще бъдат изградени 12 освежителни и подкрепителни пункта. Стартът на колоездачната надпревара в събота, 10 юни в 06.00 ч.. Скороходците ще потеглят същия ден в 23.59 ч. Организаторите очакват на старт да застанат представители на 24 държави. Маршрутът на обиколката може да видите .\"Радваме се, че за втора поредна година обиколката на Витоша е част от проекта \"София 2019 - Европейска столица на спорта\". Това е много мащабно събитие, изискващо огромен ресурс като организация. Само за пример давам факта, че за двата дни ще бъдат осигурени 25 тона вода за подкрепителните и освежителни пунктове по трасето. Да си пожелаем хубаво време и да няма контузени\", заяви организационният секретар на \"София 2018\" Анатоли Илиев.Миналата година шампион при колоездачите стана Бойко Танчев, който измина разстоянието за 4.01:57 ч. При дамите най-бърза беше Анелия Карагьозян, която финишира за 5.12:11 ч.В бягането победители бяха Ивайло Атанасов и Антония Григорова. Атанасов пробяга дистанцията за 8.24:52 ч., а Григорова - за 9.25:56. Кристиян Кирилов триумфира в дуатлона с време 14.35:37 ч., а при дамите първа в 200-километровата дистанция беше Лили Ангелова с време 17.02:09 ч.\"Обиколката на Витоша е едно страхотно състезание. То ме запали по ултрамаратоните. Не е леко, но винаги чувството е изключително, когато го завършиш. Миналата година станах шампионка при третото си поредно участие. Сега амбициите са ми да защитя титлата, но няма да е лесно\", сподели Антония Григорова.Обиколката на Витоша е обявена за \"състезание без боклук\", поради което участниците се приканват да си носят свои бутилки за вода, да не използват пластмасови чаши за еднократна употреба и да прибират отпадъците си по време и след състезанието.", "date": "2017.05.30", "title": "Обиколката на Витоша ще събере близо 3000 участници"}
{"url": "http://www.dnevnik.bg/sviat/2017/05/30/2980374_kak_filipinite_se_prevurnaha_v_iztochniia_centur_na/", "text": "Десетки чуждестранни джихадисти се бият рамо до рамо със симпатизанти на \"Ислямска държава\" срещу силите за сигурност в южната част на Филипините през последната седмица. Това е доказателство, че регионът на бурни събития бързо се превръща в азиатски център на радикалната групировка.Източник от разузнаването на Филипините казва, че от 400 - 500 бойци, мародерствали миналия вторник в град Марауи на остров Минданао, 40 са дошли наскоро от други държави, включително страни от Близкия изток. Сред чужденците има индонезийци, малайзийци, най-малко един пакистанец, саудитец, чеченец, йеменец, индиец, мароканец и човек с турски паспорт.\"Ислямска държава губи територии в Ирак и Сирия и се децентрализира в части от Азия и Близкия изток\", казва Рохан Гунаратна, експерт по сигурността в училището за международни изследвания \"Раджатнам\" в Сингапур. \"Една от областите, където се разширява, е Югоизточна Азия, а Филипините са центърът на тежестта.\"В Минданао от десетилетия действат бандити, местни бунтовници и сепаратистки движения. Властите обаче отдавна предупреждават, че бедността, беззаконието и лесните за преминаване граници на районите на Минданао с предимно мюсюлманско население (една пета от жителите на острова изповядват ислям) могат да го превърнат в база за радикали от Югоизточна Азия и други страни. За това може да допринесе и изтласкването на бойците на \"Ислямска държава\" от Сирия и Ирак.Въпреки че \"Ислямска държава\" и свързани с нея групи поеха отговорност за няколко атаки в Югоизточна Азия през последните няколко години, сблъсъкът в град Марауи беше първата сериозна конфронтация със силите за сигурност. Във вторник, седмица след като започнаха боевете, правителството обяви, че е на крачки от това да си възвърне града.Миналата година бойци от Югоизточна Азия, сражаващи се за \"Ислямска държава\" в Сирия, публикуваха видео, в които призоваха сънародниците си да се присъединят към каузата им в южната част на Филипините или да извършат атаки в родината си, вместо да се опитват да пътуват до Сирия.Експертът по сигурност, базиран в Джакарта, Сидни Джоунс предаде на \"Ройтерс\" някои скоро засечени съобщения в чат пространство на приложението \"Телеграм\", използвано от привърженици на \"Ислямска държава\". В едно от тях потребител съобщава, че е бил в сърцето на Марауи, където видял войници да \"тичат като прасета\", а \"мръсната им кръв\" се смесвала с \"труповете на другарите им\". Той помолил другите в чата да предадат информацията на агенция \"Амак\", за която се смята, че е свързана с \"Ислямска държава\". Друг потребител, който използвал арабска дума за \"поклонничество\", отговорил: \"Хиджра към Филипините. Вратата се отваря.\" (\"Хиджра\" се отнася първоначално до преселването на пророка Мохамед от Мека към града, който впоследствие приема името Медина – бел. ред.).Сблъсъците в Марауи започнали с нападение на армията, която искала да залови лидера на групата \"Абу Саяф\" Иснилон Хапилон. \"Абу Саяф\" е организация, известна с пиратство, отвличания и обезглавявания на граждани на западни държави. Тази и още една група, наречена \"Мауте\", се сражават заедно в Марауи, като от началото на действията си са запалили болница и катедрала и са отвлекли католически свещеник. И двете са дали обет за вярност на \"Ислямска държава\".Заради тези сражения в градска среда президентът на Филипините Родриго Дутерте наложи военно положение на целия остров Минданао, който е приблизително с размерите на Южна Корея и с население 21 милиона души.Началникът на отдела за контратероризъм в малайзийската полиция Айоб Хан Мидин Пичай изброи четирима малайзийци, за които е известно, че са пътували до Минданао, за да се присъединят към бунтовническите групи. Сред тях е бил Махмуд Ахмад, преподавател в малайзийски университет, спряган за наследник на Хапилон като лидер на \"Ислямска държава\" в Южните Филипини, ако последният бъде убит, каза Пичай.Според Гунаратна, експерта по сигурност, Ахмад е изиграл ключова роля за установяването на платформата на \"Ислямска държава\" в региона. Проучването на неговата институция показва, че осем от 33 бунтовници, убити през първите четири дни на боевете в Марауи, са били чужденци. \"Това показва, че чуждите терористи формират необичайно голям дял от бойците на \"Ислямска държава\" и очертаващата се демография на \"Ислямска държава\" в Югоизточна Азия.\"Според разузнавателен брифинг, видян от \"Ройтерс\", властите в Джакарта вярват, че 38 индонезийци са пътували до Южните Филипини, за да се присъединят към групи, свързани с \"Ислямска държава\". Около 22 от тях са участвали в боевете в Марауи. Източник от индонезийските правоохранителни структури, пожелал да запази анонимност, обаче казва, че броят на индонезийците, въвлечени в боевете, може да надхвърля 40.Властите в Индонезия смятат, че някои бунтовници може да са влезли в Марауи под прикритието на годишна сбирка на сунитското неполитическо движение \"Табигли джамаат\" (което окуражава мюсюлманите да следват път на чистота) няколко дни преди боевете. Източник в антитерористичните сили на Индонезия каза за \"Ройтерс\", че властите са засилили наблюдението в северната част на областите Калимантан и Сулавеси, за да попречат на потенциалните бойци да пътуват до Филипините по море и да предотвратят възможен приток на бегълци от военната офанзива в Марауи.\"Разстоянието между Марауи и индонезийската територия се преминава само за пет часа\", каза източникът. \"Не трябва да се стига до момент, в който те навлизат в територията ни и извършват такива дейности.\"", "date": "2017.05.30", "title": "Как Филипините се превърнаха в източния център на \"Ислямска държава\""}
{"url": "http://www.dnevnik.bg/tehnologii/2017/05/30/2980454_shveicarec_beshe_osuden_za_haresvane_na_post_vuv/", "text": "Швейцарец беше осъден за клевета, след като хареса позиция във \"Фейсбук\", насочена срещу председател на гражданско сдружение. Подобна присъда се произнася за пръв път в страната, предаде \"Франс прес\", цитирана от БТА.В поста от 2015 година председателят на дружество за борба с животновъдството и кланиците Ервин Кеслер е наричан без доказателства \"расист\", \"фашист\" и \"антисемит\". Той подал оплакване срещу няколко от участниците в дискусията във Фейсбук, които са направили критични изказвания по негов адрес. Някои от тях вече бяха осъдени за изказванията си, но днешната присъда е първата за харесване на чуждо изказване.45-годишен мъж, чието име не се споменава, лайкнал публикацията, но според районен съд в Цюрих, така е разпространил ценностна преценка и обвинения, които не е бил в състояние да докаже.Обвиняемият е глобен 4000 швейцарски франка (3700 евро), като присъдата е условна. Той може да обжалва решението на съда пред цюрихския кантонален съд.През 1998 г. Кеслер беше осъден от кантоналния съд в Цюрих на кратък престой в затвор за сравняване на някои еврейски практики с тези на нацистите, отбелязва \"Франс прес\". Присъдата е за изявлението му, че заради еврейският ритуал за колене на животни, евреите не са по-добри от нацистките си палачи.Осъденият днес мъж обаче не е успял да докаже, че Кеслер е проявил расизъм, антисемитизъм или фашизъм, прецени районният съд в Цюрих.", "date": "2017.05.30", "title": "Швейцарец беше осъден за харесване на пост във \"Фейсбук\""}
