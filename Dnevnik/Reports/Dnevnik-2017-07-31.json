{"url": "http://www.dnevnik.bg/sviat/2017/07/31/3016597_kosovo_e_pred_energien_kolaps_vupreki_bogatite/", "text": "Косово е на прага на енергиен колапс поради резерв от въглища за само две седмици, информира агенция \"Ройтерс\".Косово има повече от 14 милиарда тона , което поставя страната на пето място в света, но въпреки това е принудено да използва резервите си, за да захранва двете си енергийни централи. Причината е, че правителството не успя да вземе частни имоти, за да получи достъп до находищата.Държавната енергийна компания КЕК е необходимо да придобие 52 хектара частни имоти, за да получи достъп до находища на , но собствениците искат повече пари, нужни им, за да се заселят на друго място.Преди три години, когато от енергийната компания уведомиха собствениците на къщи, че им е нужна земята им, в района имаше 99 къщи. Междувременно обаче бяха построени още 120 къщи с надеждата за печалба при отчуждаване на земите.Средствата, необходими за , които първоначално бяха в размер на 4.5 милиона евро, сега нараснаха до 15.5 милиона евро и трябва да бъдат платени от КЕК.\"На цената и условията, които ми предлагат, не искам да напускам къщата си. Може да ме извлекат от нея само със сила\", казва местен жител. \"Ще работим на пълен капацитет само за още две седмици\", посочи изпълнителният директор на КЕК. /БТА", "date": "2017.07.31", "title": "Косово е пред енергиен колапс въпреки богатите находища на въглища"}
{"url": "http://www.dnevnik.bg/detski_dnevnik/2017/07/31/3016596_tri_godini_usednalost_na_roditelite_shte_bude_osnoven/", "text": "Министерството на образованието и науката (МОН) предлага единни критерии за прием в първи клас в цялата страна. Основният от тях е близостта на училището до постоянния или настоящия адрес на родителите. Най-голям шанс за прием в първи клас ще имат децата, чиито майки, бащи или настойници имат адресна регистрация в района от най-малко три години.Новите критерии са разписани в проект за промяна на наредбата за организация на дейностите в училищното образование, който е разписан от просветния министър Красимир Вълчев с мотив за гарантиране равен достъп до качествено образование и приобщаване на всеки ученик. Текстовете са качени за обществено обсъждане в портала за обществени консултации на Министерския съвет. Предложението идва, след като Столичната община се опита да въведе подобни критерии, но .След като бъдат приети децата, чиито родители имат три години уседналост в района на училището, в първи клас ще бъдат записани и тези, чиито майки, бащи или настойници имат адресна регистрация от повече от година. След тях ще бъдат класирани децата, чиито родители имат постоянен или настоящ адрес до училището от по-малко от година. Най-накрая ще бъдат приемани децата, които живеят в други райони.За целта общините ще трябва да определят границите на прилежащите около училищата райони.Ако местата не стигат за всички деца, чиито родители или настойници имат еднаква уседналост, ще бъдат използвани допълнителни критерии като дали детето има трайни увреждания над 50%, дали има двама починали родители (при децата с настойници), дали има други деца от семейството, които посещават училището, и дали децата са посещавали подготвителна група в избраното училище. Общините ще могат да въведат допълнителни критерии.", "date": "2017.07.31", "title": "Три години уседналост на родителите ще бъде основен критерий за прием в първи клас"}
{"url": "http://www.dnevnik.bg/sviat/2017/07/31/3016769_trump_osvobodi_direktora_si_po_komunikaciite_10_dni/", "text": "Президентът на САЩ Доналд Тръмп освободи Антъни Скарамучи от поста директор на комуникациите в Белия дом, само 10 дни след като го назначи, съобщиха световните агенции. Според в. \"Политико\" и \"Ню Йорк таймс\", цитирани от БТА, Скарамучи е бил освободен по искане на .В интервю миналата седмица Скарамучи охули няколко сътрудници на президента Тръмп, включително предшественика на Кели начело на президентската канцелария Райнс Прибъс.От Белия дом потвърдиха информацията за освобождаването на Скарамучи и поясниха, че тази стъпка има за цел да даде възможност на Кели да \"започне на чисто\", посочва \"Ройтерс\".Антъни Скарамучи беше назначен за директор на комуникациите на 21 юли. Тогава предишният прессекретар на американския президент Шон Спайсър  едва шест месеца, след като встъпи в длъжност. Спайсър е бил силно против назначението на Скарамучи.Първата половин година от управлението на Тръмп бе белязана от редица скандали и , както и от разпространяване на откровени лъжи от екипа на Белия дом.Пример за това бе опитът на администрацията да убеди хората, че на , отколкото на първата клетва на предшественика му Барак Обама. Неадекватното поведение на Спайсър и забраната за записване на ежедевните прес брифинги станаха повод за множество шеги и критики.", "date": "2017.07.31", "title": "Тръмп освободи директора си по комуникациите 10 дни след като го назначи"}
{"url": "http://www.dnevnik.bg/sport/2017/07/31/3016665_barselona_obmislia_da_sezira_uefa_ako_psj_vzeme_neimar/", "text": "\"Барселона\" обмисля възможността да сезира УЕФА, ако ПСЖ привлече Неймар. Каталунците ще искат да бъде направено разследване за евентуално нарушаване на финансовия феърплей, ако парижани платят 222 млн. евро, колкото е клаузата за откупуването на бразилеца.Вече се появи информация, че катарският собственик на ПСЖ ще опита да привлече Неймар като посланик за световното през 2022 г. с договор за 300 млн. евро и така да се избегне нарушаването на правилата на УЕФА.Бразилецът не се завърна с \"Барселона\" в Испания след участието в \"Интернешънъл чемпиънс къп\". В клуба очакват той да се присъедини към тренировките до сряда.Нападателят е в Китай, където има ангажименти по свои спонсорски сделки. Според катарски вестник, на който се позовава \"Марка\", Неймар ще пътува до Дубай, за да мине медицински прегледи като част от подготовката за преминаването му в ПСЖ.Наскоро президентът на \"Барселона\" Хосеп Мария Бартомеу заяви, че футболистът остава в клуба.Информациите около бъдещето на Неймар продължават да са разнопосочни. Миналата седмица \"Марка\" съобщи, че преговорите между бащата на играча и ръководството на каталунците не са минали успешно.", "date": "2017.07.31", "title": "\"Барселона\" обмисля да сезира УЕФА, ако ПСЖ вземе Неймар"}
{"url": "http://www.dnevnik.bg/biznes/2017/07/31/3016689_durjavata_shte_pomaga_na_tecovete_da_obosnovat/", "text": "Координационно звено в Министерството на енергетиката ще помага на операторите на големите горивни инсталации да убедят Европейската комисия да направи изключение за тях от по-строгите изисквания запарниковите газове.Пресцентърът на ведомството съобщи, че по заповед на енергийния министър Теменужка Петкова е сформирано звеното със задача да координира действията по изготвяне на технико-икономически анализи от и обсъждане на конкретни мерки във връзка с предвидената възможност за дерогация от изискванията на Европейския парламент.Приетите на 28 април 2017 г. нови правила изискват прилагането на най-добри налични техники при големите горивни инсталации, които въвеждат по-строги стойности за емисионни нива на вредни вещества в атмосферата (серен диоксид, азотни оксиди, живак). България и още седем държави гласуваха против документа, припомня пресцентърът.", "date": "2017.07.31", "title": "Държавата ще помага на тецовете да обосноват изключение пред Брюксел"}
{"url": "http://www.dnevnik.bg/biznes/2017/07/31/3016636_industry_watch_dohodite_nadhvurliha_predkrizisnite/", "text": "Възстановяването на пазара на труда в България се изразява в значително по-малко увеличение на броя на създадените работни места в сравнение с периода до 2008 г. , последната преди световната икономическа криза да засегне страната.По-ниски като дял от БВП са инвестициите, а вносът на инвестиционни стоки успява да достигне предкризисните нива едва в края на 2016 г. Това са част от изводите в обзора на Industry Watch на тема \"Потребление и кредитиране в растеж: Рискове и предизвикателства пред икономиката 2017-2018 г.\"Едновременно с това се ускорява растежът на възнагражденията, лихвите са на исторически най-ниските си нива. Потреблението също е по-високо от 2008 г., но растежът му е много по-бавен, на фона на експанзията в годините преди кризата.Броят на работещите в България днес е с около 200 хил. по-малък, отколкото през 2008 г. - най-добрата за икономиката на страната преди световната криза да я засегне. Делът на инвестициите в БВП (19.1%) e също далеч под нивото им през 2008 г., когато бяха 33%. Параметърът с по-високи показатели днес спрямо годините преди кризата са общите разходи за труд. За периода 2004-2006 г., въпреки увеличението на заетостта и номиналните доходи, високата инфлация на практика води до нулева промяна в средните реални разходи за труд. Едва през 2007 и 2008 г. се отчита годишен ръст на възнагражденията съответно с 9.5% и 13.5%. След спад до 7.1% годишно през 2014 - 2015 г., от началото на 2016 г. се наблюдава ускоряване и към първото тримесечие на 2017 г. вече нарастването достига 10.2% на годишна база, се казва в анализа.Лихвите, които българските фирми и домакинства плащат по новите банкови кредити в средата на 2017 г., са на исторически най-ниските си нива - 3.5% за бизнес кредитите и 3.9% за жилищните към юни 2017 г. ", "date": "2017.07.31", "title": "Industry Watch: Доходите надхвърлиха предкризисните нива, но не и инвестициите"}
{"url": "http://www.dnevnik.bg/sport/2017/07/31/3016698_iordan_minchev_ostana_izvun_nacionalniia_po_basketbol/", "text": "Йордан Минчев остана извън състава на националния отбор по баскетбол за гостуването на Португалия. В сряда воденият от Любомир Минчев отбор започва участието си в квалификациите за световното първенство през 2019 г.В първия етап съперници са Португалия и Беларус, като целта е класиране за същинската част от квалификациите.От треньорския щаб не посочиха защо 18-годишният състезател на \"Фенербахче\" не е в групата. \"Няма много големи изненади и промени. Това, че Данчо Минчев остава тук, не означава, че няма да играе в следващите мачове. Просто за този двубой така сме решили\", каза Минчев.От групата отпадна и крилото Димитър Димитров, който има здравословни проблеми. Звездата Александър Везенков и гардът Дий Бост ще бъдат възстановени за мача, заяви селекционерът.\"Нормално е очакванията да бъдат за класиране. Миналата година играхме с доста по-добри и по-силни от нас отбори и играхме много равностойно срещу тях. Сега е нормално очакванията да бъдат ние да победим. Това, че сме играли миналата година силно обаче, не ни гарантира, че тази ще бъде така. Водили сме възможно най-дълга подготовка. Смятам, че по-добре от това, което сме направили до момента, трудно можем да постигнем предвид някои проблеми, които имахме\", каза Минчев.Капитанът Чавдар Костов заяви, че би било срамно, ако България не успее да се класира за същинската част от квалификациите.", "date": "2017.07.31", "title": "Йордан Минчев остана извън националния по баскетбол за гостуването на Португалия"}
{"url": "http://www.dnevnik.bg/sviat/2017/07/31/3016685_plikuri_ili_zashto_v_rumuniia_liagat_na_operacionnata/", "text": "Така започва статията на Ян Конефке в \"Нойе Цюрхер цайтунг\", която е посветена на една от най-големите язви в румънското общество днес - корупцията. Средностатистическият западноевропеец сигурно доста би се затруднил да разбере смисъла на горния пример с пликовете за писма и болниците.Затова авторът на статията бърза да разкрие загадката: прословутите \"plicuri\" (рум. \"пощенски пликове\") в Румъния са задължителни при плащането на подкупи на лекарите. Приятел на Конефке му разказал как самият той преди време лежал гол-голеничък на операционната маса с букет от пликове в ръка, в които се намирали подкупите за хирурга, за неговата асистентка-медицинска сестра, за анестезиолога и за санитаря.Въпросният пациент признава, че тогава се тревожел най-вече от това дали сумите в съответните пликове (на обща стойност няколкостотин евро) не са обидно ниски, което можело да се отрази негативно на предстоящата оперативна намеса.Отвратително е, че лекарите в операционната зала позволяват да бъдат подкупвани. Но дори и най-острите критици на  и икономиката са доста по-благосклонни към лекарите, когато и те са корумпирани:  са зле платени и едва ли не трябва да им благодарим, че все още не са заминали да работят в чужбина, казват доброжелателите им.И наистина заплатите изглеждат доста ниски: един главен лекар в Румъния получава средно около 1250 евро на месец. Но се разказват и много истории за лекари, заминали да работят някъде в Западна Европа, които скоро след това отново се връщат в Румъния. Причината: те бързо установяват, че с бакшишите в Румъния са изкарвали повече, отколкото в чужбина, където не могат да разчитат на подкупи.Спорно е дали обявеното от румънското правителство тройно увеличение на  ще сложи край на практиката за даване на пари в плик. Колко ли високи трябва да са доходите, за да спрат  да искат пари на ръка от своите здравноосигурени пациенти, пита авторът.Известно е, че моралът не зависи от дохода. В една страна като Румъния, където животът е сведен до едното (материално) вземане и даване, и където границата между подкупа и дарението е размита, болните също така няма толкова бързо да се сбогуват с навика си с подкупи и всякакви подаръци (от бутилка ракия до заклано агне) да си осигурят по-добро медицинско обслужване.Корупцията е проникнала твърде надълбоко във всички сфери на румънското общество - с подкупи можеш да си купиш от оправдателна присъда до докторска титла. Дълго време след падането на режима на Чаушеску нищо не се променяше в румънското общество. Цяло едно поколение живееше с шока от насилието и беззаконието от 1990 г. Но масовите протести от февруари т.г. показаха, че румънското общество се променя. Тогава над 1 милион румънци в цялата страна (при население от 18 милиона) се възпротивиха на опита на правителството с декрет да прокара промени в Наказателния кодекс, с които всеки акт на корупция под 50 000 евро щеше да остава безнаказан.Междувременно в Румъния успешно заработи Национална антикорупционна дирекция, чийто рейтинг бързо догони традиционно високите стойности на одобрение на църквата - около 60% се доверяват на тази институция.Колкото по-успешна е тя, толкова по-усилено управляващите и парламентът се опитват да я обезсилят. Впрочем, дирекцията се занимава също и със случаи на корупция сред лекарите. Наскоро тя уличи в корупция един шеф на клиника, който беше осъден да лежи 4 години в затвора и да върне взети рушвети на стойност 120 хил. евро.Само по този начин един ден може да мине модата на пликовете с пари - печално известните румънски \"plicuri\", завършва статията на \"Нойе Цюрхер Цайтунг\".", "date": "2017.07.31", "title": "\"Пликури\", или защо в Румъния лягат на операционната маса с подкуп в ръка"}
{"url": "http://www.dnevnik.bg/bulgaria/2017/07/31/3016699_sofiia_predlaga_evropeiskata_agenciia_po_lekarstvata/", "text": "Кандидатурата на София за домакин на Европейската агенция по лекарствата (ЕАЛ) е подадена официално днес, съобщи пресцентърът на Министерския съвет.Министерският съвет взе решението за това на последното си заседание.Сега централата е базирана в Лондон, но трябва да бъде преместена заради Брекзит. До 30 септември Европейската комисия ще оцени внесените кандидатури и ще излезе с решение през ноември. \"Това решение отразява ангажимента на България към общите европейски ценности и основополагащи принципи, както и волята на нашата страна да продължи да допринася конструктивно за утвърждаването на целите на европейските политики, включително в областта на общественото здраве\", се посочва в официално писмо на министър-председателя Бойко Борисов до председателя на Европейския съвет Доналд Туск и до председателя на Европейската комисия Жан-Клод Юнкер.В писмото кандидатурата на София е аргументирана с добрите икономически и социални перспективи пред страната, бързо разрастващия се пазар на труда и проевропейските обществени нагласи. Специално се изтъква, че секторът на информационните технологии нараства средно със 7.3% годишно. Централата на ЕАЛ в София ще бъде интегрална част от високотехнологичната среда в \"София Тех Парк\", който е стратегически проект за българската държава и Европейския съюз, пише Борисов.Той изтъква и утвърдените традиции и добре известната експертиза на България във фармацевтичния и медицинския сектор, както и в областта на медицинското образование. Според българския премиер Брюксел следва да отчита, че е необходим географски баланс при разпределянето на агенциите.В България вече функционира сайт в подкрепа на българското домакинство който е лична инициатива на гражданина Теодор Тотев.", "date": "2017.07.31", "title": "София предлага Европейската агенция по лекарствата да се настани в \"София тех парк\""}
{"url": "http://www.dnevnik.bg/sport/2017/07/31/3016704_nikoga_ne_sum_ukrival_nishto_i_se_nadiavam_na/", "text": "Футболната звезда Кристиано Роналдо отрече да е укривал данъци. По-рано , за да даде показания по делото за укриване на 14.7 млн. евро.\"Испанските власти са запознати в детайли всичките ми приходи, защото сме ги представили. Никога не съм крил нищо, нито съм имал намерение да укривам данъци\", заяви португалецът в обръщение до медиите.\"Винаги съм представял данъчните си декларации доброволно, защото смятам, че всички трябва да декларираме и плащаме данъците според приходите си. Тези, които ме познават, знаят какво изисквам от моите счетоводители - всичко да е подготвено на деня и да е платено коректно, защото не искам проблеми\", допълва португалецът.Според разследващите . Прокуратурата в Мадрид смята, че четирикратният носител на \"Златната топка\" съзнателно е укрил данъци, като е използвал сметка на Вирджинските острови, създадена през 2010 г.В обръщението си Роналдо каза, че сметката е открита още през 2004 г. по съвет на адвокатите му от \"Манчестър юнайтед\". Той определи този ход като обичаен за Англия.В текста се изтъква, че носителят на \"Златната топка\" е един от най-големите данъкоплатци сред физическите лица в Испания. \"Сега е моментът да оставим съдът да работи. Вярвам в справедливостта и се надявам, че и в този случай ще има справедливо решение\", заяви Роналдо.Португалецът допълни, че повече няма да коментира темата до излизането на съдебното решение.Според \"Ас\" в съда той е казал на съдията Моника Гомес Ферер, че всичко това се случва заради името му.", "date": "2017.07.31", "title": "Никога не съм укривал нищо и се надявам на справедливо решение, заяви Роналдо"}
{"url": "http://www.dnevnik.bg/sviat/2017/07/31/3016562_hakeri_uspiaha_da_proniknat_v_amerikanski_mashini_za/", "text": "Хакери откриха пробиви в сигурността на различни модели електронни машини за гласуване и избирателни списъци в САЩ.30 машини – някои от които използвани до 2015 – бяха на разположение в ежегодната хакерска конференция Defcon, която се проведе през уикенда в Лас Вегас. В някои от устройствата беше проникнато за по-малко от два часа, пише американското технологично издание CNET.В някои щати в САЩ от години редом с хартиените бюлетини се използват и електронни машини за гласуване. Въпросът за тяхната сигурност беше повдигнат във връзка с опасенията, че Русия е повлияла на миналогодишните избори.Компаниите в ИТ сектора като Google и Apple често канят хакери да търсят срещу възнаграждение пробойни в системите им за сигурност. За разлика от тях, производителите на машините за гласуване пазят моделите си в тайна и рядко ги предоставят на хакери.\"Достъпът до тези устройства на хора, които търсят бъгове, е доста ограничен\", казва експертът по киберсигурност Брайън Кнопф. \"Затова Defcon е чудесна възможност за тези от нас, които проникват в хардуер и фърмуер, да разгледат този тип устройства и да отговорят на въпроса 'може ли в тях да се проникне?'\".Оказва се, че може. Хакери успешно са проникнали в няколко модела на електронни машини за гласуване и избирателни списъци от различни производители. В някои случаи това е станало през локалната безжична интернет мрежа, а в други – през USB порт.За обикновения потребител такава машина работи подобно на банкомат и показва единствено програмата за гласуване. Хакерите откриват, че много лесно могат да излязат от нея и да стигнат до операционната система – вече неподдържаната Windows XP.Така те много лесно могат да се възползват от пробойните в системата на Microsoft, които са известни от години. След поемането на контрола над системата, променянено на данните за гласовете е много просто – също като редактиране на документ.Очаква се \"изложението\" на машини за гласуване да е част и от следващите три конференции Defcon. Надеждата на организаторите е, че до следващите избори за президент в САЩ през 2020, техните пробиви в машините ще доведат до промени в технологиите за гласуване.", "date": "2017.07.31", "title": "Хакери успяха да проникнат в американски машини за гласуване"}
{"url": "http://www.dnevnik.bg/politika/2017/07/31/3016111_zakonite_na_44-iia_parlament_edno_izpulneno_obeshtanie/", "text": "Макар че търпя доста критики, че не работи, за един сезон конституираният на 19 април т.г. 44-и парламент успя да приеме няколко значими закона, да отложи няколко спорни и да стане сцена за пиар на политическите сили, чиито следизборни законодателни инициативи не срещаха подкрепата на други партии заради популизъм или политически игри. Справката за приетите законопроекти в първия пленарен сезон все още не е обявена, но опозицията от \"БСП за България\" вече пресметна, че за 41 заседания е внесла 17 законопроекта, докато управляващите от ГЕРБ били подготвили само 9.Третият кабинет на Бойко Борисов, в който коалиционен партньор са \"Обединените патриоти\", обеща увеличение на минималната пенсия за осигурителен стаж, а парламентът одобри с единодушие законодателните поправки за това. От 1 юли минималната пенсия за осигурителен стаж е 180 лева, а от 1 октомври - ще бъде 200 лева. Критиките към това решение обаче са, че .Единодушие управляващи и опозиция показаха и за . Предстои те да бъдат окончателно одобрени през септември.Макар и след заплашване с разединение, с което , парламентът демонстрира единодушие при одобряването на декларация за Македония, която предшества подписването на договора за добросъседство. Депутатите поеха ангажимент да го ратифицират в най-кратки срокове, но искат.С пълно мнозинство парламентът избра и нов председател на здравната каса -.Обществено негодувание новият парламент предизвика за първи път през май заради законодателната инициатива на управляващите за улесняване на строителството по Черноморието. След негативната реакция Малко преди парламентарната ваканция и след множество негативни мнения ГЕРБ оттегли и друг спорен проект - за . През есента обаче \"Обединените патриоти\" планират отново да внесат поправката. Парламентът прие.Управляващи и опозиция отложиха решението за , каквато законодателна инициатива имаше земеделското министерство. Страната ни е в наказателна процедура и ако забраната не отпадне, България ще бъде глобена с минимум 830 хил. евро еднократно..По спешност и с цел намаляване на негодуванието бе приет законопроект, с койтоГоляма част от парламентарния живот бяха анкетните комисии, които разследваха урана във водата в Хасково и ремонта на НДК.И ГЕРБ, и БСП се зарекоха да променят избирателната система. Управляващите дори внесоха проект за . Партията на Бойко Борисов не успя да убеди нито \"патриотите\", нито опозицията да подкрепят проекта. Само депутати от \"Воля\" бяха \"за\".През есента се очаква да бъде внесен и алтернативен проект - за смесена избирателна система, чиито автор е БСП. Очакват се сблъсъци покрай идеята за .И опозицията се опитваше да прокарва законопроекти, които никой не подкрепя - за индексиране на всички стари пенсии, за въвеждане на един учебник за всеки предмет в училище и т.н.През есента депутатите ще трябва да изберат . Това ще е първият избор за кадровия орган на Темида, който ще се случи с квалифицирано мнозинство - 2/3 от гласовете на народните представители, или над 160 гласа. Или кандидат ще трябва да бъде подкрепен с мнозинство от гласовете на ГЕРБ и БСП или и ДПС.Парламентът ще трябва да намери консенсус с научната общност за  - проект, който не можа да мине девет месеца на второ четени в предишното Народно събрание.Предстои да се види дали през новия сезон депутатите ще успеят да правят качествени закони в обществен интерес.", "date": "2017.07.31", "title": "Законите на 44-ия парламент: едно изпълнено обещание, няколко скандала и малко пиар"}
{"url": "http://www.dnevnik.bg/sport/2017/07/31/3016169_rukovodstvoto_da_kaje_ako_pravi_neshto_zaiavi_nikolai/", "text": "Треньорът на \"Левски\" Николай Митов не показа никаква емоция след първата победа на отбора си за новия сезон в Първа лига. Сините се наложиха с  на \"Герена\", но двубоят премина около поредната информация за смяна на специалиста.\"Аз не знам нищо и не мога да коментирам, тези въпроси са към ръководството. Опитвам се да си върша работата и каквото зависи от мен го правя. Ако нещо да се прави, ръководството да каже. За Аврам Грант не знам нищо, бил съм на стаж при него\", коментира Митов информацията, че Спас Русев ще се срещне с бившия мениджър на \"Челси\" Грант.Според него от подобни информации не печели \"Левски\", защото се вкарва напрежение в отбора, което се отразява на играта.\"Отбор не се прави с 15-20 дни подготовка, а се изисква време. Както виждате тук 8-9 години е едно и също, не става да махнеш 10 човека, защото се получава лъкатушене. Най-важното е, че сега се гради нещо ново\", добави треньорът.След двубоя с тима от Бистрица и футболистите се обединиха около мнението, че на \"Герена\" се насажда излишно напрежение.\"Не знам кой печели от тези информации, но се търсят скандали в \"Левски\", каквито няма. Атмосферата е прекрасна и всички футболисти уважават треньора. Сигурен съм, че нещата съвсем скоро ще се подобрят\", каза капитанът .Авторът на първия гол с \"Витоша\" Антонио Вутов добави, че напрежението в \"Левски\" се вкарва отвън.", "date": "2017.07.31", "title": "Ръководството да каже, ако прави нещо, заяви Николай Митов"}
{"url": "http://www.dnevnik.bg/analizi/2017/07/31/3012326_mechtata_bnt/", "text": "Всяко царство рано или късно свършва. И на всеки директор на БНТ му е писано да предаде щафетата на своя наследник, когато този час настъпи. А той винаги идва. Вяра Анкова ще отстъпи  на онзи кандидат за поста, когото Съветът за електронни медии (СЕМ) одобри. Но вместо да се впускам в несигурната игра на прогнозите, реших да помечтая. Днес сякаш забравяме да мечтаем за неща, които не са свързани с нас. Свикнали сме да критикуваме, да се зъбим. Да обясняваме за пореден път защо България не е нормална държава. Критиките, разбира се, са полезни. В тях няма нищо лошо. Но защо от време на време, за да се разведрим и обнадеждим (ако това изобщо е възможно), не си позволяваме и да помечтаем. Каква би била мечтаната България например? Липсата на подобни мечти не е ли едно от заболяванията, от които страдаме? Не пропускаме ли по този начин градивния потенциал на мечтите? Не са ли едни от най-големите открития и блага, с които разполагаме в нашето време, едни бивши мечти? Не са ли отлежавали те в нечия глава и не са чакали времето, в което биха могли да се осъществят? И не е ли имало безброй успешни опити за борба с времето в името на привидно неосъществими мечти? Които в крайна сметка са ставали реалност?Мечтаната България е интересна и широка тема. И на нея ще й дойде ред някой ден. Въпреки че с удоволствие ще следя всички коментари под този текст, ако искате да споделите. Мечтаната БНТ на свой ред е по-малка тема, която обаче също предизвиква моя интерес. Затова и ще си позволя да пофантазирам малко. А ако имате разногласия с мен, моля ви, помечтайте и вие. Всеки има право на това. В мечтите рядко има императив. Това им е хубавото. И така: Прекрасно би било някой ден БНТ да осъзнае, чена българския медиен пазар. На първо място, тя е основата, на която стъпват всички останали телевизионни медии. На второ място (и още по-важно в днешната ситуация), като държавна медия тя има финансов ресурс, който й позволява да не обвързва изцяло продукцията си с рейтинги и търсене на всеобща гледаемост. Не, това не означава, че БНТ трябва да стане маргинална и съответно негледаема от масовия зрител телевизия. Но е хубаво всеки шанс за подобряване на статуквото да бъде използван. БНТ разполага и с такъв потенциал. Достатъчно е да излезе от съревнованието с другите телевизии и да прави нещата както за рейтинг, така и с идеята, че като най-масова съвременна медия телевизията може да бъде важнаДобре е да си поставя за цели да повдига важни проблеми и да показва възможно най-различни гледни точки към тях. Добре е да мисли как това може да се осъществи по възможно най-съвременни начини. И най-сетне в българския ефир да грейне една телевизия, за която качеството е по-важно от количеството. Това без съмнение би била огромна победа. БНТ спокойно може да черпи идеи от други европейски национални телевизии, където съществуват редица добри практики, които биха могли да се приложат и тук. Но ако ще се прави това, задължително е БНТ да покаже, че може да прави нещата по различен начин. Защото българският опит с прилагането на чужди и добре работещи практики би трябвало вече да е показал, че най-лошото, което може да се случи, е тези практики да се налагат, без да бъдат адаптирани към българския контекст. Да се спускат отгоре и да се очаква, че просто ей така ще проработят. независимо дали става дума за авторски предавания, сериали, филми, музика и пр. За това и БНТ от моите мечти разполага с по-голям бюджет и може да си позволи да дава повече пари за нискобюджетно кино. За нови минисериали, тъй като, както виждаме, това е една от най-актуалните форми на телевизионния пазар днес, която за съжаление в момента почти отсъства у нас. А одобряването на проектите трябва да е прозрачно, да е ясно какви са правилата и по какъв начин се отпускат субсидии. Ако не искаме все така да се чудим защо песни с безумни текстове печелят престижни награди, добре е БНТ да вземе отношение и по този въпрос. Да го осъзнае като своя мисия. Да издирва и налага млади и способни музикални изпълнители. И кой знае? Може би положението на наградите на \"БГ Радио\" в следващите години да не е толкова трагично, колкото беше тази година. И за това да е помогнала националната ни телевизия, като е впрегнала ресурса, с който и без това разполага. Днес ситуацията с комедията е донемайкъде трагична. Едни от най-добрите български кинокласики са комедии. Което ни кара често да се питаме какво се е случило, за да изпаднем в такава криза на комичното днес. Ключът е привличане на нови хора. Създаване на авторски предавания. Опипване на почвата. Конкретна работа със съзнанието, че има ниша за запълване. В последните години \"Комиците\", откровено казано, се конкурират единствено със себе си. И то не в добрия смисъл на тези думи. А ако се върнем към БНТ, първото, което трябва да се направи в това отношение, е да се свали безнадеждно остарялото предаване \"Шоуто на Канала\". Всички помним предаването \"Каналето\", чийто наследник се явява \"Шоуто на Канала, от силните му години, но от тях днес не е останало абсолютно нищо.Друг важен пример ми се струва \"Улицата\" на Теди Москов, пример какви възможности дава авторското комедийно предаване. Да не забравяме, че съществува и БНТ 2. Така че ще си позволя (тъй като това си е моята мечта) да излъчвам по нея повечеДори ще подам ръка на най-младите, като сключа договор с НАТФИЗ и НБУ, за да може българският зрител да види какво правят най-младите в киното. Като изключим живото излъчване на театрални постановки, което е направо задължително, БНТ ще върне в ефира си и телевизионния театър. Но не онзи телевизионен театър, който помним. Не нещо направено с очевидно малко пари и изтъркано до безбожност. В никакъв случай \"Чичовци\", \"Хъшове\" и пр. за пореден път по стария начин. Не. Телевизионният театър може дори да привлече нова аудитория към театрите. Достатъчно е да се правят съвременни продукции от качествени екипи и да се използват предимствата, които дава телевизията като медия. А освен вече написани пиеси (български и чужди), както и класика, телевизионният театър би дал добра възможност и за продуциране на авторски проекти. Това ще даде възможност да се правят социални постановки, да кажем. Както и да се изпробват идеи, които биха могли някой ден да се реализират и в киното. Възможностите тук са почти неограничени. Като говорим за авторски продукти, ще се върна за момент наЗащото БНТ в мечтите ми има специален отдел, чиято задача е точно да мисли какви авторски продукции да прави телевизията. Като там се мисли и за конкретния жанр. В България има остра нужда от исторически сериали, да кажем. Както и от криминални. А тъй като съм в полето на мечтите, ще си позволя да си помечтая и за фентъзи, което стъпва не на чужди митове и легенди, както става и в много случаи в подобна литература от български автори. А стъпва на българския фолклор и вярвания. Нямам нищо против елфите и джуджетата, но ми се ще да видя и самодиви, хали и пр. Но интерпретирани по интересен начин и стъпили на свой ред на основите на фентъзи като жанр в световната литература. Ще си позволя дори да мечтая за българска фантастика, за която (вярвам) дори не трябват чак толкова много пари. Достатъчно е да се знае конкретния бюджет и да се работи. В киното, да кажем, съществуват достатъчно примери за нискобюджетни филми, включително фантастика. Не е невъзможно. И последно, БНТ от мечтите ми има повечекоито канят за гости истински професионалисти. Които не се страхуват да критикуват и да правят на пух и прах купчините митове, които битуват около съвремието и историята ни. Вярвам, че от това има остра нужда. Всъщност темата се оказа по-широка, отколкото мислех. Да кажем, че това е 50% от БНТ на мечтите ми. Но ще спра дотук. Все пак е добре да оставим свободно пространство и на другите да помечтаят. Нали?", "date": "2017.07.31", "title": "Мечтата БНТ"}
{"url": "http://www.dnevnik.bg/bulgaria/2017/07/31/3006584_dnes_sa_bogorodichni_zagovezni/", "text": "Днес са Богородични заговезни, денят преди началото на Богородичните пости, които свършват с големия християнски празник Успение на Пресвета Богородица на 15 август.На днешния ден се прави трапеза с обредна \"заговезнишка пита\", която не се реже, а се чупи. Ястията са блажни, заговява се с месо и млечни продукти. В някои селища следващите три дни гладуват, за да се пречистят тялом и духом.Богородичният пост, който започва на 1 август, е един от четирите многодневни периоди на молитва и въздържание през годината. През двете постни седмици Църквата молитвено се подготвя за празнуването на Преображение Господне (6 август) и Успение на Пресвета Богородица (15 август).В първия ден на поста в храмовете се прави водосвет, а от 1 до 13 август на вечерните служби се отслужва Богородичен параклис. Телесното самоограничаване по време на поста се изразява най-вече в избягването на обилно хранене, както и на вкусни и сладки храни.", "date": "2017.07.31", "title": "Днес са Богородични заговезни"}
{"url": "http://www.dnevnik.bg/sviat/2017/07/31/3016170_trump_i_iaponskiiat_premier_obsudiha_v_telefonen/", "text": "Японският премиер Шиндзо Абе съобщи, че е разговарял по телефона с американския президент Доналд Тръмп и двамата са на мнение, че е необходимо да бъдат предприети мерки срещу Северна Корея след новото й ракетно изпитание, съобщава БТА.Абе каза пред журналисти, че е похвалил ангажираността на Тръмп, че ще положи всички усилия, за да защити японците.Северна Корея обяви в събота, че е извършила още едно успешно изпитание на междуконтинентална балистична ракета, способна да нанесе удар на американска земя. Абе и Тръмп не са обсъждали възможността за военни действия срещу Северна Корея в телефонния си разговор, заяви говорител на японското правителство.", "date": "2017.07.31", "title": "Тръмп и японският премиер обсъдиха в телефонен разговор мерките срещу Северна Корея"}
{"url": "http://www.dnevnik.bg/zdrave/2017/07/31/3014826_ne_triabva_da_se_zavurshva_pulniiat_kurs_antibiotici/", "text": "Лечението с антибиотици винаги продължава точно определено време, независимо от подобрението при пациента, но всъщност то спокойно може да се спре, след като болестта отмине, и не е необходимо да се завърши целият курс. Това твърдят специалистите по инфекциозни болести от Медицинското училище Брайтън и Съсекс във Великобритания.Според  им в Британския медицински журнал, цитирана в \"Гардиън\", да продължи да се пие антибиотикът без нужда е по-опасно. Това е широко разпространена практика, залегнала в стандартите и на лекарите, и на пациентите, която е била наложена с аргумента, че ако не се изпие достатъчно от лекарството, бактериите ще оцелеят, ще могат да се адаптират към него и ще станат по-силни и нелечими.Според водещия автор на научния труд проф. Мартин Люулин обаче няма научни доказателства за възможна вреда от по-ранното спиране на антибиотичното лечение, но пък има за това, че ако се продължи повече от необходимото, се повишава нивото на резистентност на болестотворните микроорганизми.Има такива болести, при които приемът трябва да е по-продължителен, отбелязва научният екип. Най-отчетливият пример е туберкулозата. Но повечето от останалите бактерии, причиняващи заболявания, могат да се намерят по ръцете на почти всички хора или по повърхността на почти всичко наоколо в общността и лесно се връщат отново в тялото - например стафилококус ауреус или ешерихия коли.Бактериите разболяват човека, когато попаднат в кръвта или стомаха, обаче пътят им дотам през тялото може да е дълъг, а ако междувременно се пият излишно антибиотици, ще имат и повече време да мутират и да развият антибиотична резистентност.Експертите подчертават, че няма достатъчно информация и научни изследвания по въпроса какъв е оптималният период на прием на антибиотици. Трябва да се вземе предвид, че той силно варира и от индивидуалните особености и здравословно състояние на пациентите, както и от това какви антибиотици са пили в миналото.От Британското сдружение по имунология подкрепят колегите си с коментар, че няма логика хапче да се пие, щом нуждата от него вече я няма. Това е пряката причина за развиването на антибиотична резистентност, която се превръща в проблем със сериозни мащаби, изтъкват от там.Тезата, че лечението трябва да се спре с изчезването на симптомите на болестта, всъщност датира още от 1999 г. в публикация в \"Лансет\". Но научните среди, лекарското съсловие и здравните служби не са единни по въпроса.От Кралския колеж на личните лекари изтъкват, че не биха препоръчали ранното спиране на лечението на пациентите си, защото курсовете не са случайни, а са специфични за всяко състояние и всеки медикамент. Освен това има и много такива, които са щадящо кратки. Например антибиотикът за инфекция на уриналния тракт се предписва за три дни, посочват джипитата.", "date": "2017.07.31", "title": "Не трябва да се завършва пълният курс антибиотици, ако болестта е излекувана, смятат специалисти"}
{"url": "http://www.dnevnik.bg/skorost/2017/07/31/3015230_putnata_agenciia_zapochna_da_maha_znacite_pred_kamerite/", "text": "Пътната агенция е започнала премахването на знаците пред камерите. То ще стане поетапно. Това се разбира от отговор на Агенция \"Пътна инфраструктура\" (АПИ) до \"Дневник\". С последните изменения в Закона за движения по пътищата бе прието да се махнат знаците с мотива, че шофьорите намалявали скоростта само като видят знак за радар, но след това я увеличавали пак.Промяната дойде след заръката на премиера Бойко Борисов за мерки за намаляване броя на катастрофите и жертвите на пътя.От пътната агенция не можаха да дадат отговор колко ще струва премахването и в какъв срок се очаква да приключи. Обясниха, че свалянето е и от пътната агенция, и от Пътна полиция. А структурата на АПИ е децентрализирана и има 27 пътни управления в страната и всяко си има различен изпълнител по свалянето. \"Това са дейности по поддържане и текущ ремонт. Евентуално информация за цената ще има в края на премахването на знаците. Самият демонтаж е със символична стойност\", допълниха от агенцията.Няма и определен срок за свалянето, тъй като всяко пътно управление си има график. От агенцията обаче увериха, че премахването ще бъде изпълнено. Какво точно предвиждат последните промени в Закона за движение по пътищата четете .", "date": "2017.07.31", "title": "Пътната агенция започна да маха знаците пред камерите"}
{"url": "http://www.dnevnik.bg/sport/2017/07/31/3016190_antuni_ivanov_sledvashtata_mi_cel_sa_medali_ot_golemi/", "text": "Плувецът , който се класира за финал на 200 метра бътерфлай на изминалото световно първенство вече гони следващите си големи цели. Националният рекордьор на България, който е само на 18 години иска медали.\"Следващата стъпка в моето развитие е спечелване на медали. Първо от световното за юноши в Индианаполис. Не е непостижимо, но трябва да съм добре подготвен\", сподели Иванов при прибирането си в България.В Будапеща той направи три плувания под 1:56 минути, а в сериите .Иванов стана едва четвъртия българин класирал се сред осемте най-добри в плуването. Преди него това постига щафетата 4 по 100 м свободен стил от Колумбия през 1975 година, Денислав Калчев в Рим през 1994 г. (100 м бътерфлай) и Михаил Александров в Мелбърн 2007 (100 м бруст).Плувецът обясни пред БиТиВи, че преди време е имал колебания дали иска да се занимава с плуване, но мнението на баща му, който е бивш състезател е натежало.\"Около 10-годишен имах колебание дали да заложа на плуването или футбола. С моите родители преценихме, че имам по-голям шанс да се развия в плуването и така се насочих\", каза Иванов.Според рекордьора на България плуването е скучен спорт, заради това, че няма разнообразие в подготовката.\"Постоянно правиш едно и също, но трябва да се примириш, че това се налага за да вървиш напред. Два пъти на ден съм в басейна, тренирам и извън него – т.нар. суха тренировка и също за сила. Имам свободно време единствено в четвъртък и неделя следобед\", добави плувецът.В момента Иванов обсъжда оферти от университети в САЩ, където да продължи образованието си. Плувецът обаче не мисли да се състезава за Америка.", "date": "2017.07.31", "title": "Антъни Иванов: Следващата ми цел са медали от големи първенства"}
{"url": "http://www.dnevnik.bg/bulgaria/2017/07/31/3015023_nad_200_samotni_deca_bejanci_sa_podali_molbi_za/", "text": "Над 200 непридружени малолетни и непълнолетни деца са подали молби за закрила у нас от началото на 2017 година, показва статистиката на Държавната агенция за бежанците.Най-много - 208, са от Афганистан, на второ място са децата от Ирак, а на трето от Сирия. Това отговаря и картината на пристигащите у нас бежанци, които са настанени в центровете у нас.Данните на агенцията показват още, че най-много са момчетата на възраст между 16 и 17 години (130), следвани от тези на 14 и 15. Момичетата са пет, три от тях са в групата 14-15.В България няма специално място, в което тези деца са настанявани. Най-често те живеят в обособени места в големите центрове заедно с възрастни. Това не се отразява особено благоприятно на тяхното развитие, като те са потенциални жертви на трафик на хора или на друг вид престъпление.В доклад на омбудсмана от 2016 година, свързан със състоянието на непридружените деца, е записано, че трайна тенденция от Сирия да пристигат деца, които са водени от свой близък, а най-често сами са децата от Афганистан и Пакистан. \"По информация на служители на ДАБ установяването на семейната връзка на детето с роднина или със значим възрастен е затруднено поради липса на документи и се основава най-често на сведенията, дадени от детето и възрастния.\"Точният брой на преминаващите деца не е известен. В края на юни председателят на агенцията за закрила на детето , че над 7 пъти за пет месеца са се увеличили непридружените деца бежанци, пристигнали у нас. Според закона за убежището и бежанците по време на производството за получаване на закрила непридружените малолетни или непълнолетни чужденци се настаняват до навършване на пълнолетие в семейство на роднини или при близки, приемно семейство, социална услуга - резидентен тип, или в специализирана институция при условията и по реда на Закона за закрила на детето. Втората възможност е други места за настаняване със специални условия за малолетни и непълнолетни лица.", "date": "2017.07.31", "title": "Над 200 самотни деца бежанци са подали молби за закрила от началото на 2017 година"}
{"url": "http://www.dnevnik.bg/sviat/2017/07/31/3016174_jurnalist_ot_ruska_televiziia_be_ubit_pri_raketna/", "text": "Журналист от арабската редакция на руската телевизия \"Раша тудей\" (Russia Today) бе убит в сирийската провинция Хомс по време на атака на джихадистката организация Ислямска държава, предадоха световните агенции, цитирани от БТА.Жертвата е сирийският кореспондент на прокремълската медия Халед ал Хатиб. Той отразявал операцията на сирийската армия срещу Ислямска държава близо до град Сухна в източната част на провинция Хомс.Ислямистите обстреляли с ракети позиция на сирийската армия и журналистът, който бил там, бил прострелян фатално и починал на място. Сирийските сили си върнаха контрола върху Сухна в петък. Градът беше последният бастион на Ислямска държава в Хомс.Прокремълската телевизия има руска, английска, арабска, испанска и френска редакции.", "date": "2017.07.31", "title": "Журналист от руска телевизия бе убит при ракетна атака в Сирия"}
{"url": "http://www.dnevnik.bg/sviat/2017/07/31/3015460_arabi_suniti_iskat_da_sa_chast_ot_irakski_kjurdistan_i/", "text": "Докато царството на \"Ислямска държава\" върви към края си в Ирак, сектантският дискурс на шиитите, сунитите и кюрдите - а и състезанието помежду им - отново излиза на преден план. Политическите партии мобилизират трите компонента, за да се обявят за самостоятелни идентичности в Ирак след \"Ислямска държава\".В арабски села на север от провинция Ниневе имаше демонстрации с искане териториите им да се интегрират в Иракски Кюрдистан. Стотици хора, свързани с арабските племена на Ниневе от Зуммар и Рабия, западно от река Тигър, излязоха на улицата на 18 юли, за да искат земята им да стане част от кюрдската автономна област. Зуммар и Рабия са сред териториите, желани от кюрдското регионално правителство. Негови представители често ги споменават в речите си като \"кюрдски райони извън администрацията на Кюрдистан\".Демонстрантите също така поискаха да им бъдат дадени права да гласуват на референдума за независимост на Иракски Кюрдистан, който . Племенни лидери в покрайнините на Мосул на 22 юни поискаха да интегрират териториите си в Иракски Кюрдистан и да проведат референдум, който да реши съдбата на териториите им.В Киркук, където кюрдското правителство също смята да проведе референдум въпреки факта, че той не е в сегашните граници на региона, арабски племена като абада () подкрепиха провеждането на референдум за независимостта на региона. Племенният лидер шейх Халаф ал АБади каза за телевизия \"Кюрдистан 24\" на 6 юли: \"Ние подкрепяме референдума в Иракски Кюрдистан, защото силите пешмерга защитават всички компоненти (на населението) без дискриминация на базата на етнос или религия и ние сме на страната, която ни защитава.\"Влиятелният сунитски духовник Ахмад ал Кабиси предсказа в интервю с канал \"Самара\" на 20 юли, че Ирак ще бъде разделен, че сунитската територия в Ирак ще влезе в Кюрдистан, а Иракски Кюрдистан няма да е само за кюрдите, тъй като арабите сунити ще се присъединят, защото искрено искат да са част от него.Състезанието между трите групи в Ирак показва, че има две основни течения в дискурса. Шиитските партии искат думата им да има по-голяма тежест в страната чрез политическото им представителство и чрез запазване на военните им фракции в \"Народните сили за мобилизация\" (), които поради законовата уредба бяха принудени да работят извън структурата на иракската армия, но паралелно с нея. Отделно съществува дискурсът на кюрдските партии, особено на Демократичната партия на Кюрдистан (KDP), която има мнозинство както в регионалния парламент, така и в регионалното правителство.Сунитските арабски партии в Ирак все още не могат да формализират исканията на гласоподавателите си, тъй като не подкрепят недвусмислено обединен Ирак с обхващаща всички групи на населението национална риторика, която да им помага да се приобщят. Междувременно те не могат да установят собствена платформа за управляване на териториите със сунитско мнозинство в Ирак, който ще се очертае след пълния разгром на \"Ислямска държава\", а това понякога ги прави податливи на експлоатация от шиитски и кюрдски партии в зависимост от собствения им политически дневен ред.В миналото шиитските и сунитските партии договориха неколкократно компромиси за подкрепа на платформа за шиитски партии срещу подкрепа за това сунитската страна да получи определен брой политически позиции. Сега има и очевидни кюрдски опити арабите сунити да бъдат използвани в името на интереса на сепаратистката платформа на KDP. Такъв пример можеше да се види, когато президентът на автономната област Масуд Барзани се срещна с група лидери на арабски племена от оспорваните територии в Ниневе на 22 юли. В изявление говорителят на арабските племена в региона Музахим ал Хоуейт каза: \"Племенните шейхове изразиха желанието си да интегрират територията си в Иракски Кюрдистан и също така да го включат в съдбоносния референдум, насрочен за 25 септември.\" Хоуейт призова \"да се номинират арабски националисти, които могат да станат членове на кюрдистанския парламент\" в бъдеще.По същото време Барзани мобилизира сунитските арабски страни, за да получи подкрепата им за независимостта на Кюрдистан. На 4 юли Барзани се срещна с консули от няколко сунитски арабски държави - Саудитска Арабия, Йордания, Египет, Обединените арабски емирства, Палестина, Кувейт и Судан. Барзани обясни на сунитските арабски дипломати размислите си за Ирак след разгрома на \"Ислямска държава\" и причините да се проведе референдум за отделяне през септември.Следователно, изглежда, че сунитската арабска общност ще се използва като инструмент за оказване на натиск срещу Багдад в ръцете на сецесионисткото крило в Иракски Кюрдистан, докато шиитският политически авторитет в Багдад ще продължава да не се справя с приобщаването на сунитската общност, нито да ѝ помогне да изгради формално националистическа платформа, която може да помогне да се насърчи създаването на национална идентичност в обединен Ирак. Това, което ще се загуби в битката между интересите на сунитската общност, която дълго страда от опитите на терористични групи да я унищожат, а от друга страна, беше пренебрегвана от доминираното от шиити правителство в Багдад.", "date": "2017.07.31", "title": "Араби сунити искат да са част от Иракски Кюрдистан и притесняват Багдад"}
{"url": "http://www.dnevnik.bg/sport/2017/07/31/3016172_iskam_da_pechelia_chestno_ne_sus_zapovedi_kaza_hamiltun/", "text": "Люис Хамилтън получи много похвали за джентълменската си постъпка в края на , когато пропусна съотборника си Валтери Ботас. Пилотът на \"Мерцедес\" получи шанс да от бокса да мине напред в хода на състезанието и да гони колите на \"Ферари\", но когато не ги настигна върна обратно позицията.\"Надявам се, че тези загубени точки няма да се отразят в края на сезона в битката за титлата. По-важното е, че аз съм човек, който държи на думата си и показах, че съм отборен играч\", коментира Хамилтън.Според него не е било никак лесно да намали и да пусне обратно Ботас, заради голямата разлика, която се е отворила в последните обиколки.\"Още в началото на годината казах, че искам да печеля честно, да си извоювам това на пистата, а не чрез заповеди. В живота когато правиш добри неща, те ти се връщат обратно, нека да видим\", добави трикратният световен шампион.Ходът на  в края обаче не се хареса на неговия шеф Тото Волф. Камерите уловиха как австриецът удря с юмрук по стола си, в момента когато Ботас пресече трети финалната линия.\"Не е хубаво, но това е важно за нашия отборен дух. Имахме договорка още когато пуснахме Люис, че ако не изпревари \"Ферари\", ще върне позицията. Моята реакция беше недоволство към третото и четвъртото място, нищо повече\", каза Волф.Той се надява, че тези три точки, които са разликата между третото и четвъртото място няма да играят роля в крайното класиране.\"Ако Люис изгуби титлата с три точки в края на сезона, то ще значи, че съм се прострелял в крака. Ние обаче сме достатъчно силни да печелим следващите състезания и да компенсираме това\", добави шефът на \"Мерцедес\".", "date": "2017.07.31", "title": "Искам да печеля честно, не със заповеди, каза Хамилтън"}
{"url": "http://www.dnevnik.bg/bulgaria/2017/07/31/3016208_v_kraia_na_avgust_obrazovatelniiat_ministur_shte_reshi/", "text": "До 28 август образователното министерство ще проведе обсъжданията си как да се реорганизира учебният процес. В последния ден от месеца министър Красимир Вълчев ще обяви дали лятната ваканция ще бъде по-кратка спрямо тази от миналата година. Това заяви пред БНТ зам.-министърът на образованието и науката Таня Михайлова.Миналата седмица от ведомството Ваканциите през учебната година са повече, но лятната ваканция ще започва със седмица по-късно за различните класове. От министерството уточниха, че за промените настоявали учители и родители.От своя страна работодателските организации са предложили за прогимназиалните и гимназиалните класове Михайлова уточни, че съкращаването на лятната ваканция се прави заради променените дати на изпитите след седми клас, които вече ще са в началото на юни. Според нея е необходимо да има време седмокласниците да си вземат целия учебен материал, а за подобно нещо са настояли и самите учители.Бившият образователен министър Сергей Игнатов заяви, че е скептично настроен към готвените промени. По думите му учителите се чувстват емоционално изтощени след учебната година и се нуждаят от по-дълга почивка.\"Лятото в България е измамно дълго. То е кратко и през половината време вали дъжд и гърми\", обясни Игнатов.", "date": "2017.07.31", "title": "В края на август образователният министър ще реши дали лятната ваканция да бъде по-кратка"}
{"url": "http://www.dnevnik.bg/bulgaria/2017/07/31/3014981_koga_e_po-dobre_da_otkajete_rabotata_koiato_vi/", "text": "Днешният пазар на труда е доста предизвикателен и не е чак толкова лесно да си намериш работа, но това не означава, че трябва да се съгласявате на всяко предложение, което получите. Имайте самоуважение и реалистична оценка на цената си. Поставете си някакъв минимум от условия пред бъдещия ви работодател и обърнете внимание на някои от предупредителните сигнали, преди да вземете решение дали да приемете офертата, която получавате.Първото и може би най-важно нещо е да потърсите информация за работодателя - не само за да се подготвите за интервюто, но и за да прецените доколко той действително е стабилен и добър. Това е особено валидно за по-малките и не чак толкова познати фирми. Лош сигнал е, когато не можете да откриете нищо за компанията в интернет. В днешно време почти всяка организация вече има собствен уебсайт и дори профил в различни социални мрежи. Прочетете какви са отзивите за компанията във форумите. Не е нужно да вземате всичко за чиста монета, но все пак е добре да имате едно наум.Ако работодателят иска от вас да поемете някакви работни ангажименти или пък да му давате пари, преди да сте подписали договор, това определено е червен флаг, с който не трябва да допускате компромис - отклонете офертата.Лош сигнал е и ако работодателят не може да ви изпрати писмена покана за интервюто, в която да посочи точен час и адрес на срещата, както и име и позиция на човека/хората, с който/които ще се провежда интервюто. Ако подобна информация ви бъде отказана, имате пълното основание да откажете интервюто, отбелязва сайта Inc.com.Напълно нормално е, преди да фиксирате ден и час за среща, работодателят да ги съгласува с вас. Все пак е добре да е склонен да се съобрази с това, че може би все още работите или имате ангажименти, с които ви се налага да се съобразите. Ако не е гъвкав и склонен да го направи - дали наистина това е вашият работодател?Ако денят и часът за интервю се променят на няколко пъти, това също е червен флаг, че може би не сте се запътили към правилното място. Да, винаги може да изникнат обстоятелства, заради които подобни промени са основателни, но все пак има и граници, до които това е разумно. Имайте предвид особеностите на казуса, в който сте попаднали, но и не се примирявайте със сигнали за липса на добра организация и приоритизиране на задачите.Не правете компромиси и ако усетите грубо отношение по време на интервюто за работа. Все пак това се очаква да бъде човекът/хората, с които ще работите.Дайте заден ход и ако не ви предложат конкретна длъжностна характеристика в писмена форма. Ако не разполагате с такъв документ, то тогава как ще знаете какво се очаква от вас? И няма ли изискванията към вашата работа да бъдат прекалено променливи или такива, че да бъдат удобни на работодателя в някой конкретен момент в бъдеще?И не на последно място - заплатата. Поинтересувайте се какво е заплащането на конкурентните компании. Ако заплатата, която ви обещават, е в пъти по-ниска, а вие имате нужната квалификация и опит, може би е по-добре да продължите да търсите. Все пак добрите работодатели уважават вашето време и професионални качества и ви плащат това, което заслужавате.Добрата новина е, че има работодатели, при които няма да имате подобни предизвикателства. Препоръчваме ви да прегледате актуалните топ обяви на : търси:\" търси търси  търси: търси  търси  търси ", "date": "2017.07.31", "title": "Кога е по-добре да откажете работата, която ви предлагат"}
{"url": "http://www.dnevnik.bg/bulgaria/2017/07/31/3016313_semeistvo_s_18-dnevno_bebe_propadna_s_asansyor_na/", "text": "Асансьор на метростанция \"Младост 1\" пропадна вчера вечерта, докато в него е имало семейство с 18-дневно бебе. За инцидента сигнализира бащата Асен Стоилов, съобщава Би Ти Ви.Той разказа, че около 20 ч. се е качил на асансьора заедно със съпругата си и детето им, което било в бебешка количка. Те искали да пресекат бул. \"Андрей Сахаров\", но асансьорът пропаднал рязко в шахтата.\"Имаше поне метър и половина свободно падане. Беше много задушно в асансьора. Съпругата ми щеше да припадне от жегата и заради това избутах вратата, за да излезем, защото вътре нямаше вентилация\", обясни Стоилов.Той допълни, че асансьорният сервиз отговорили на спешното повикване чак след третото натискане на аварийния бутон. Докато екипът се появи да отстрани проблема, мъжът потърсил помощ от персонала на метростанцията, но не получил такава.\"Реакцията бе само да повдигат рамене и да ми обясняват, че те не отговарят за асансьорите. Дежурният полицай, вместо да помогне, започна да ми обяснява, че това била техника и можело по всяко време да се развали\", каза още Асен Стоилов.Пред \"Фокус\" директорът на столичния \"Метрополитен\" Стоян Братоев уточни, че асансьорът е по-елементарен, отколкото тези в жилищните блокове, тъй като е само с една позиция – горе-долу.\"Долу асансьорът е пропаднал с 6 см по-ниско и врата е блокирала. Човекът се е обадил на поддържащата фирма, обаче не е изчакал, защото е бил с малко дете. Хората от поддържащата фирма са дошли на 15-ата минута, но той вече е бил излязъл и е вдигнал скандал\", обясни Братоев.По думите му Стоилов е нанесъл щети на асансьора и сега предстои да бъде ремонтиран.", "date": "2017.07.31", "title": "Семейство с 18-дневно бебе пропадна с асансьор на метростанция \"Младост 1\""}
{"url": "http://www.dnevnik.bg/sport/2017/07/31/3016316_duzpi_donesoha_pobeda_na_juventus_nad_roma/", "text": "Италианският шампион \"Ювентус\" се наложи над \"Рома\" след дузпи по време на мач от приятелския турнир \"Интернешънъл чемпиънс къп\". Срещата, играна пред 33 хиляди зрители на стадион \"Жилет\" във Фоксбъро, завърши 1:1 в редовното време.При ударите от 11-те метра \"бианконерите\" показаха по-точен мерник и спечелиха с 6:5.\"Ювентус\" поведе още в 29-ата минута чрез Марио Манджукич. Хърватският таран получи хубав пас от Алекс Сандро и останал очи в очи с вратаря Алисън нямаше проблем да открие.След почивката по-активният тим беше този на \"Рома\", който значително вдигна оборотите. Малко след подновяването на играта Кевин Строотман нацели гредата на Джанлуиджи Буфон. Четвърт час преди края новото попълнение Александър Коларов подаде на Джеко и той изравни.При дузпите за \"Ювентус\" точни бяха Лихтщайнер, Бардзали, Бернардески, Кедира и Дъглас Коста. За \"Рома\" пропуск направи Таминело още при първото изпълнение, а точни бяха Пелегрини, Юндер, Итурбе и Перес, което не се оказа достатъчно.", "date": "2017.07.31", "title": "Дузпи донесоха победа на \"Ювентус\" над \"Рома\""}
{"url": "http://www.dnevnik.bg/razvlechenie/2017/07/31/3016321_sledvashtiiat_djeims_bond_se_zaputva_kum_hurvatiia/", "text": "Агент 007 се запътва към Хърватия в следващия си филм, съобщават британските таблоиди, позовавайки се на свои източници в продукцията.25-ото заглавие от най-дългата кинопоредица ще се снима на адриатическото крайбрежие, а в него Бонд ще се изправи срещу сляп суперзлодей. Проектозаглавието е Shatterland, съобщи в. \"Мирър\", който твърди, че сценарият е по романа Never Dream of Dying (в превод \"Никога не мечтай за смъртта\") на американския писател Реймънд Бенсън от 2001 г.Миналата седмица бе съобщено, че поредният филм за британския шпионин  И въпреки че изпълнителят на главната роля Даниел Крейг бе заявил, че \", отколкото да бъде Бонд отново, все повече медии пишат, че участието му е сигурно.Кристоф Валц, който бе в ролята на злодея Ернст Ставро Блофелд в предишния филм от поредицата, също ще се завърне, както и Дейв Баутиста.", "date": "2017.07.31", "title": "Следващият Джеймс Бонд се запътва към Хърватия"}
{"url": "http://www.dnevnik.bg/sviat/2017/07/31/3016317_pone_deset_dushi_zaginaha_v_protesti_sreshtu_izborite/", "text": "Поне десет души бяха убити в протестите по време на изборите във Венецуела вчера, съобщи агенция \"Ройтерс\". Над 120 загинаха в демонстрациите през последните месеци. Опонентите на президента Николас Мадуро твърдят, че изборите са нагъл опит той да се задържи на власт въпреки кризата и ужасяващата бедност в страната.Според властите избирателната активност на изборите за учредително събрание на Венецуела, произведени вчера, е била 41.53 процента. Данните съобщи председателят на Националния избирателен съвет на Венецуела Тибисай Лусена.Това означава, че са гласували 8 089 320 души от 19.4 милиона регистрирани гласоподаватели. Лусена каза, че равносметката показва, че е победил мирът, а когато побеждава мирът, побеждава Венецуела. Той допълни, че независимо от насилието в деня на изборите венецуелците са могли да изразят своето мнение.Опозицията обаче оспорва данните, изнесени от властите. Според нея вчера са гласували под 15 процента от имащите право на глас. Това означава, че гласа си са дали между 2 и 3 милиона души. Независимо изследване пък посочва, че гласувалите са били 3.6 милиона души, предаде агенция \"Асошиейтед прес\".В съответствие с досегашната конституция, за да бъде свикано , е необходимо да са гласували 15 процента от избирателите.САЩ, Аржентина, Перу, Колумбия и Панама заявиха, че няма да признаят изборните резултати, предаде \"Асошиейтед прес\". Съединените щати остро осъдиха вчерашните избори за  и заявиха, че ще предприемат \"бързи и силни мерки\" срещу правителството на президента Николас Мадуро, предаде агенция \"Франс прес\".\"Съединените щати подкрепят народа на Венецуела и неговите конституционни представители в усилията им да възстановят истинската демокрация и процъфтяването на своята страна. Ще продължим да предприемаме бързи и силни действия срещу архитектите на авторитаризма във Венецуела, включително срещу онези, които участват в националното учредително събрание в резултат на вчерашните подправени избори\", гласи декларация на Държавния департамент.Той осъжда насилието на  и призовава правителствата в района и в света \"да потърсят отговорност от онези, които подкопават демокрацията, не зачитат човешките права и са отговорни за насилието и репресиите\".Правителството на Перу свика среща на външните министри на страните от Северна и Южна Америка. \"Във връзка със ситуацията, създадена след изборите за учредително събрание във Венецуела и тяхното влияние над демократичния ред в тази страна, Перу свиква среща на външните министри в перуанското външно министерство във вторник, 8 август. Очаква се в нея да участват външните министри на Аржентина, Бразилия, Канада, Чили, Коста Рика, Гватемала, Хондурас, Мексико, Панама и Парагвай\", се казва в декларацията на перуанското външно министерство.Опозицията във Венецуела отправи призив за протести днес и в сряда срещу избраното вчера учредително събрание. \"Ние не признаваме този фалшифициран процес, за нас той не съществува\", заяви опозиционният водач . Той призова за шествие днес срещу \"клането\" и \"изборната измама\" и за протест в Каракас в сряда, когато трябва да заработи учредителното събрание.Каприлес обяви вчерашната неделя за черен ден за Венецуела и каза, че вината за това носи \"болната амбиция\" на президента Мадуро.Президентът изпадна в неловка ситуация, след като при опит да гласува вчера изборната му карта не бе разпозната от електронния четец, предаде ДПА.В социалните медии бе разпространено видео, на което се вижда как президентът слага картата си в четеца и на него се изписва: \"Такъв човек не съществува или картата е невалидна.\" Телевизията предаваше на живо как гласува президентът, но камерите бързо бяха изключени, щом се разбра за техническата грешка, добавя ДПА.", "date": "2017.07.31", "title": "Поне десет души загинаха в протести срещу изборите във Венецуела"}
{"url": "http://www.dnevnik.bg/sport/2017/07/31/3016375_avram_grant_pristigna_v_sofiia_za_pregovori_s_levski/", "text": "Израелският треньор Аврам Грант пристигна по обяд в София за преговори с \"Левски\", научи \"Дневник\". Израелският специалист ще се срещне със собственика на сините Спас Русев, като е фаворит да замени настоящия наставник на тима .Името на Грант се спряга усилено за \"Левски\" в последните 10 дни, след като сините отпаднаха от Лига Европа след загуба от .Израелският треньор кацна в София с полет от Москва и в 11.50 ч. пристигна пред хотел \"Радисън\", собственост на Спас Русев. Пет минути преди идването на Грант в хотела дойде и финансовият директор на \"Левски\" Красимир Иванов.На срещата присъстват още доскорошният изпълнителен директор Диана Иванова и Русев.Върхът в кариерата на Грант е престоят му начело на \"Челси\" между септември 2007 и май 2008 г. Тогава специалистът изведе сините от Лондон до финал в Шампионската лига, загубен с дузпи от \"Манчестър юнайтед\".За последно треньорът беше начело на националния тим на Гана. Израелецът водеше \"Черните звезди\" на два турнира за Купата на африканските нации, класирайки ги на второ и пето място.Визитата на специалиста е втора у нас за по-малко от два месеца. През юни той беше треньор на звездния тим на Луиш Фиго, който се изправи в  срещу Димитър Бербатов.Разговорите с Грант са предварителни, след като Русев ще има среща и с друг треньор. Според потвърдена информация това е италианецът Делио Роси. Специалистът, който изведе \"Лацио\" до Купата на Италия през 2009 г., е без работа от 2015 г., когато за последно водеше \"Болоня\".Спас Русев ще се срещне с 57-годишния треньор в Италия, най-вероятно утре или в сряда.По информация на \"Дневник\" собственикът на  ще проведе консултации и с двамата специалисти, като ще избере един от тях. Решаващи ще се окажат както финансовите условия на треньорите, така и визията им за цялостното развитие на клуба.", "date": "2017.07.31", "title": "Аврам Грант пристигна в София за преговори с \"Левски\""}
{"url": "http://www.dnevnik.bg/biznes/2017/07/31/3016402_nad_5200_kompanii_v_bulgariia_sa_se_vuzpolzvali_ot/", "text": "Над 5200 малки и средни предприятия са се възползвали от възможностите за финансиране по плана \"Юнкер\". Те са получили общо 210 млн. евро, а очакваният икономически ефект на проектите е да допринесат с над 1.1 млрд. евро за брутния вътрешен продукт на страната.Това казва в интервю за \"Труд\" ръководителят на представителството на Европейската комисия в България Огнян Златев и допълва, че по този показател България е на трето място в ЕС.Всички кредитни споразумения са за подпомагане на малки и средни предприятия и инвестиционни проекти в региони с висока безработица.Златев съобщи, че представителството има мрежа от 17 информационни центъра в страната, чрез които предприемачите могат да получават информация за възможностите на плана \"Юнкер\". Услугите им били търсени предимно от млади предприемачи. По програма \"Еразъм+\" пък има възможност млади хора, които започват бизнес, да посетят свои колеги в други държави от ЕС..", "date": "2017.07.31", "title": "Над 5200 компании в България са се възползвали от плана \"Юнкер\""}
{"url": "http://www.dnevnik.bg/sviat/2017/07/31/3016354_ukrainskite_rabotnici_spasiavat_vremenno_polskata/", "text": "Скандалът около съдебната реформа в Полша и конфликтът на Варшава с Европейския съюз засега не се отразяват на полската икономика. Според централната банка на страната и Евростат полската икономика е една от най-динамично развиващите се в целия ЕС. В началото на юли централната банка повиши прогнозата си за ръста на БВП през настоящата година от 4.0 на 4.7%. В същото време инфлацията се очаква да спадне до 2.3 на сто на годишна база. Освен това Евростат отчете, че през миналата година Полша е била най-големият производител на мед и сребро в целия ЕС, държала е първото място по  и е била сред водещите производители на селскостопански продукти като ябълки, череши и ягоди.Как да си обясним това крещящо противоречие между политическото и икономическото развитие на страната? И има ли наистина противоречие? Отговорът на този въпрос откриваме в актуалното изследване на аналитичното звено на \"Райфайзенбанк интернационал\" RBI. В него се твърди, че доброто състояние на централноевропейските икономики - Чехия, Полша, Словакия, Словения и Унгария - се дължи по-скоро на общоевропейското развитие, отколкото на отделния успех на икономиката на всяка от тези страни. В най-голяма степен това важи за Полша, се посочва в документа.Достатъчно е да си припомним как преди една година редица европейски икономически издания предричаха нерадостно бъдеще на Полша. След победата на национално-консервативната партия на последните избори  започна да се обезценява, а рейтинговите агенции се надпреварваха да снижават рейтинга на полските ценни книжа. Тогава те се аргументираха с политическите неуредици в страната, с очакваното повишаване на държавните разходи и предстоящия Днес конфликтът с ЕС е налице, но полската икономика успя някак да се приспособи към шока и засега се справя с положението. Основната причина за това обаче е евтината работна ръка. По официални данни средната работна заплата в Полша е два пъти по-ниска от тази в Германия. А германски предприемачи в Полша твърдят дори, че реално заплатите на техните полски сътрудници са четири пъти по-ниски от тези на съответните специалисти във федералната република. Така че германският бизнес трябва да е доволен. \"Полският пазар е динамичен и гъвкав\", казва по този повод Ивон Хайдлер от Сдружението на германските машиностроители и производители на промишлено оборудване VDMA.За самата Полша обаче евтината работна ръка е проблем. Заради ниските заплати повече от два милиона поляци напуснаха страната след приемането на Полша в ЕС през 2004 година - повечето от тях се преместиха във Великобритания и Германия, където условията за труд са далеч по-добри. Така много предприятия и комунални служби започнаха да изпитват остър недостиг на работна сила. Донякъде проблемът беше смекчен от кризата в съседна Украйна - конфликтите в  принудиха много украинци да емигрират. Около един милион от тях се установиха именно в Полша.\"Без украинците ни очакваше икономическа катастрофа\", признава председателят на полския Съюз на предприемачите и работодателите Цезар Казмирчак. По данни на Полската служба за чужденците в момента почти 90 на сто от всички молби за разрешително за пребиваване се подават от украинци. Повечето от тях след това си намират работа в строителството, земеделието или като домашни помощници. \"Те учат езика сами и работят много съвестно\", казва Казмирчак за трудовите емигранти от Украйна.Но това няма да продължи дълго. Отмяната на , пътуващи в ЕС, най-вероятно ще доведе до спад на емиграцията от Украйна към Полша. Украинските граждани започват да се интересуват вече и от други страни в Европа. А дори и Полша да вдигне заплатите, тя надали ще реши този проблем.По-скоро страната ще стане по-малко привлекателна за чуждите инвеститори. Неслучайно на Хановерския панаир, на който Полша тази година беше страна партньор, полската министър-председателка  демонстрира завидна доброжелателност към германския бизнес и призова германските предприемачи да инвестират в Полша.Като цяло обаче резервите на европейския бизнес спрямо Полша нарастват. И причината не е само в поскъпването на работната ръка в страната. Европейските предприемачи се тревожат по-скоро от обществено-политическата нестабилност в страната, от популизма на сегашните полски управници, раздаващи скъпи обещания на гражданите, и от неясната икономическа програма на правителството. Картината се допълва от конфликта между Варшава и Европейската комисия, която заради ограничаването на демократичните свободи заплашва Полша със сериозни санкции.Всичко това започва силно да накланя везните в ущърб на Полша. От другата страна на везната е положителното икономическо развитие на Европа, което обаче - нека припомним и това - със сигурност няма да продължи вечно.", "date": "2017.07.31", "title": "Украинските работници спасяват временно полската икономика"}
{"url": "http://www.dnevnik.bg/biznes/2017/07/31/3016323_pod_5_ot_firmite_uspiavat_da_prosushtestvuvat_pet/", "text": "Под 5% от предприятията, създадени през 2010 г., са продължили да бъдат активни пет години по-късно. Най-много фирми се създават в областта на търговията, но в този сектор са и най-много \"умрелите\" компании. Това се вижда от изследването на Националния статистически институт за демографията на предприятията по данни до края на 2015 г.От данните се вижда, че най-устойчиви са компаниите с повече от 10 заети и в сектори, които изискват по-дълъг хоризонт на бизнес плановете: енергетика - 10.5%, финанси и застраховане - 7.9%, ВиК - 5.8%През 2015 г. в България са действали 339 175 активни предприятия , което е с 1.9% повече в сравнение с 2014 гБлизо половината (44.9%) от дружествата са без нито един нает служител. В групата с над 10 наети са едва 8% от предприятията, но пък в тях работят 69.5% от заетите.", "date": "2017.07.31", "title": "Под 5% от фирмите успяват да просъществуват пет години"}
{"url": "http://www.dnevnik.bg/bulgaria/2017/07/31/3016381_postradali_ot_navodnenieto_v_selo_biser_chakat_dumata/", "text": "Над 30 граждански иска за различни суми със среден размер около 70 хил. лв. са заведени в Софийския градски съд за обезщетения от пострадали от опустошителното наводнение в село Бисер преди пет години. Претендираните суми са различни - най-големият иск е за 500 хил. лв.Повечето от исковете са подадени през февруари т.г., ден преди да изтече петгодишната давност.За заведените дела информира в. \"Сега\", а от СГС уточниха, че има подадени молби и през 2015 и 2016 г., а две дела са приключени и обявени са решаване.На 6 февруари 2012 г. се скъса стената на язовир \"Иваново\" и вълната погуби 11 души и разруши имущество и къщи, заедно с животните. Оказа се, че язовирът изобщо не е бил поддържан, тъй като нямало ясен собственик. Общината твърдеше че съоръжението е собственост на Министерството на отбраната, а МО прехвърляше отговорността на общината. А прокуратурата се затрудни в разследването и пет години не можа да посочи виновни за тлагедията.Едва след подаването на гражданските искове до съда - през февруари т.г., бившия областен управител на Хасково Ирена Узунова. Според едни юристи това можело да спре гражданските дела за обезщетенията докато съдът се произнесе по наказателното дело срещу Узунова. Според други - гражданският съд не е обвързан с наказателния, тъй като гражданските искове са към МО и общината, а не към областната управа.Всичките граждански искове са подадени от един и същи адвокат от Шумен. Той е завел и делата на жители на Хитрино след експлозията на цистерната от товарната композиция на едноименнатагара на 10 декември 2016 г., при която загинаха седем души и бяха нанесени големи материални щети.", "date": "2017.07.31", "title": "Пострадали от наводнението в село Бисер чакат думата на съда"}
{"url": "http://www.dnevnik.bg/biznes/2017/07/31/3016413_germanskata_kostal_planira_da_otkrie_2400_rabotni/", "text": "Завод за автомобилни части на германската фирма \"Костал\" ще бъде открит официално утре в Пазарджик, съобщи Министерството на външните работи по повод това, че министър Екатерина Захариева ще участва в церемонията.\"Костал\" започва да развива дейност в България през 2011 г. в Смолян. През септември 2016 г. германската компания за производство на автомобилни елементи разширява дейността си като започва сътрудничество с няколко големи български доставчици. Взето е решение да инвестира в Пазарджик под името \"Костал България Аутомотив\" ЕООД.Новооткритото предприятие е изградено в Индустриалната зона на града, на площ от 60 декара. Инвестицията на германски концерн само в сградния фонд на новия завод надхвърля 30 млн. евро - построени са 2 цеха със застроена площ 10 000 кв. м, очаква се да бъдат построени още 2 големи цеха с обща площ 15 000 кв. м. Към момента в предприятието в Пазарджик работят 250 души. Планира се до края на 2018 г. броят на работниците да достигне до 1200, а през следващите 3 години - до 2 400.Германската компания има 17 000 служители в целия свят и над 2 млрд. евро оборот годишно. Фирмата спазва свои правила за етичен бизнес, справедливо отношение към работниците и стриктно спазване на законодателството на държавите, в които инвестира, се посочва в съобщението. \"Костал\" се гордее със системата си за последваща квалификация и преквалификация на служителите си, като в момента се изгражда и учебен център, който ще работи в традициите на германската система за професионална квалификация.Да участва в откриването е поканен и премиерът Бойко Борисов. В съобщението на външното министерство се припомня, че привличането на чуждестранни инвеститори е водеща цел на кабинета.", "date": "2017.07.31", "title": "Германската \"Костал\" планира да открие 2400 работни места в Пазарджик"}
{"url": "http://www.dnevnik.bg/sviat/2017/07/31/3016433_gruziia_zapochna_voenni_ucheniia_den_predi_vizitata_na/", "text": "Грузинската армия започна двуседмични военни учения ден преди вицепрезидентът на САЩ Майк Пенс да посети страната, съобщава агенция \"Ройтерс\".2800 войници от САЩ, Великобритания, Германия, Турция, Украйна, Словения, Армения и Грузия участват в маневрите. Те \"ще помогнат Грузия да доближи и да укрепи стабилността в целия регион\", заяви премиерът.Ученията \"Благороден партньор\" се провеждат в страната за трети път. Засега няма коментар от руска страна, но в предишни години Москва предупреждаваше, че те дестабилизират района. \"Ученията не са насочени срещу никоя държава. Те целят да помогнат на Грузия да увеличи капацитета си да участва в международни операции\", заяви посланикът на САЩ Иън Кели.Вицепрезидентът  е на посещение в Талин, където ще има среща с президентите на. Днес той ще пристигне в Грузия и ще наблюдава и ученията. На 1 август отпътува за Черна гора.В сряда, 2 август, в Подгорица той ще се срещне с представители на страните членки и наблюдателки на Адриатическата харта, основана през 2003 г. под покровителството на САЩ с цел да координира дейностите в подкрепа на страните кандидатки за членство в НАТО.", "date": "2017.07.31", "title": "Грузия започна военни учения ден преди визитата на Майк Пенс"}
{"url": "http://www.dnevnik.bg/sport/2017/07/31/3016453_rusiia_iska_otmiana_na_sankciiata_ot_mejdunarodnata/", "text": "Русия ще направи всичко възможно да отмени санкцията на местната атлетика, която  наложи през 2015 г. Президентът на руската федерация Дмитрий Шляхтин ще пътува до Лондон, където ще бъде изслушан от специална комисия.Той трябва да изнесе реч в четвъртък, ден преди началото на световното първенство по лека атлетика в английската столица. Руската атлетика беше изхвърлена от международни състезания, след като независима комисия към Световната антидопингова агенция (WADA) представи доклад за мащабна схема за допингиране на състезатели.Руският вицепремиер Виталий Мутко подкрепя мерките на Шляхтин, но въпреки това не е оптимист за крайния изход. Според него Конгресът на IAAF няма да помилва Русия, въпреки че вече .\"Шляхтин ще бъде изслушан, но ще видим какво ще реши IAAF. Възможно е наказанието да остане, а дори и да бъде удължено\", заяви , цитиран от агенция ТАСС.Руската антидопингова агенция (RUSADA) все още е считана за нелегитимна от WADA, въпреки че в последните месеци  да поднови тестове на атлетите, но под специален надзор.", "date": "2017.07.31", "title": "Русия иска отмяна на санкцията от Международната федерация по лека атлетикa"}
{"url": "http://www.dnevnik.bg/v_pamet/2017/07/31/3016411_pochina_frenskata_aktrisa_jana_moro/", "text": "Актрисата Жана Моро, икона на френското и европейско кино, е починала на 89-годишна възраст, предаде Би Би Си, позовавайки се на \"Франс прес\".Певица, актриса, сценарист и режисьор, Моро е най-известна с изпълнението си в класическия филм на новата вълна \"Жюл и Жим\" на Франсоа Трюфо през 1962 г. Тя бе едно от лицата на новото френско кино и близък приятел и сътрудник на други негови влиятелни фигури като Жан Кокто, Жан Жьоне и Маргьорит Дюрас.Работила е с някои от най-известните режисьори на XX век като Микеланджело Атониони (\"Нощта\", \"Отвъд облаците\"), Орсън Уелс (\"Процесът\", \"Камбани в полунощ\", \"Безсмъртна история\"), Луис Бунюел (\"Дневникът на една камериерка\"), Райнер Вернер Фасбиндер (Querelle), Вим Вендерс (\"До края на света\").Наред с киното Моро е звезда на известния парижки театър \"Комеди Франсез\". Носителка е на награда за най-добра актриса от фестивала в Кан през 1960 г. за \"Модерато кантабиле\" и няколко награди БАФТА за цялостно творчество.", "date": "2017.07.31", "title": "Почина френската актриса Жана Моро"}
{"url": "http://www.dnevnik.bg/analizi/2017/07/31/3016454_nenovinite_probno_vrushtat_socializma_vsiaka_vtora/", "text": "За целта всяка втора събота от месеца ще бъде социалистическа и ще включва ленински съботник, лежане под Лада и бомбичка с бира от царевица, защото очевидно така е било тогава, ако вярваме на рекламите.Ще се провеждат партийни манифестации, ще се ходи на ведомствена почивка в съответната станция - ако е летен или зимен туристически сезон.", "date": "2017.07.31", "title": "\"Не!Новините\": Пробно връщат социализма всяка втора събота от месеца"}
{"url": "http://www.dnevnik.bg/razvlechenie/2017/07/31/3016401_voenniiat_djunkerk_e_nomer_1_v_boksofisa_za_vtora/", "text": "Въпреки небрежния летен сезон най-гледания филм през уикенда е за Втората световна война. \"Дюнкерк\" на Кристофър Нолан за евакуацията на съюзническите войски от френския плаж през 1940 г. победи анимацията \"Емоджи: филмът\" в САЩ и събра общо 177 млн. долара в световния боксофис през уикенда, предаде \"Варайъти\".Новото предложение на Нолан поднесе изненада още миналия уикенд, като мина границата от 50 млн. долара приходи само в САЩ. Постижението е впечатляващо предвид липсата на холивудски суперзвезди (британецът Кенет Брана е най-известното име във филма, който обаче залага по-скоро на актьорски ансамбъл, отколкото на отделни изпълнения), както и желанието на Нолан да направи военен филм . Някои критици обявиха \"Дюнкерк\" за най-добрия му филм.На второ място е дебютантът \"Емоджи: филмът\", анимирана комедия за емотикони, които се бунтуват срещу изискването \"да изразяват само една емоция\". За разлика от \"Дюнкерк\" той не предизвика ентусиазъм у критиците, част от които не се сдържаха и отговориха с емотикон за досада. Филмът събира само 8% одобрение в сайта - агрегатор за отзиви, Rotten Tomatoes.На трето място в САЩ е екшънът с Чарлийз Терон \"Атомна блондинка\", още един опит за женски супергерой шпионин. И той, и \"Емоджи: филмът\" още не са излезли по българските кина.България също е една от малкото страни, в които \"Дюнкерк\" дебютира под номер две за сметка на екшъна на Люк Бесон \"Валериан\", който бе разочарование в Щатите. Данните са за уикенда 20-24 юли, тъй като у нас резултатите от боксофиса се публикуват в средата на седмицата.", "date": "2017.07.31", "title": "Военният \"Дюнкерк\" е номер 1 в боксофиса за втора седмица"}
{"url": "http://www.dnevnik.bg/sport/2017/07/31/3016483_grigor_dimitrov_izpadna_ot_top_10_na_svetovnata/", "text": "Григор Димитров се задържа в първата десетка на световната ранглиста само две седмици. Българският тенисист, който се завърна сред първите 10 след доброто си представяне на , от началото на тази седмица е №11.Причината е промяната в календара на ATP, както и почивката, която Димитров си взе след участието в Лондон. През миналата година турнирът в Канада, на който българинът достигна до четвъртфинал, се състоя между 25 и 31 юли, а сега Димитров не спечели никакви точки в този период.Спадът му в ранглистата се дължи и на скока на Александър Зверев. Германецът се изкачва с три места – от 11-о до осмо, и по този начин праща Димитров извън топ 10.При добро представяне на започващия днес турнир във Вашингтон от сериите ATP 500 българският тенисист може да промени класирането си. Между осмо място, което заема Зверев (3150 т.), и 11-ото на Димитров (3070) разликата е само 80 точки.Водач в световната ранглиста остава Анди Мъри със 7750 точки, пред Рафаел Надал (7465) и Роджър Федерер (6545). , който обяви, че ще почива до началото на 2018 г., вече е пети в света. Сърбинът е изпреварен от Станислас Вавринка.Пред българина се намират още Кей Нишикори с 3140 и Милош Раонич 3130 точки. Любопитното е, че двамата заедно с Димитров и Зверев са сред фаворитите за турнира във Вашингтон.Зверев е сред потенциалните съперници на Димитров на четвъртфиналите, а Нишикори, който е втори поставен – на полуфинал. Милош Раонич е поставен трети в турнира и може да се срещне с Григор Димитров единствено на финал.Българският тенисист . Негов съперник ще бъде победителят от мача между Хьон Чун (Южна Корея) и Кайл Едмънд (Великобритания).", "date": "2017.07.31", "title": "Григор Димитров изпадна от топ 10 на световната ранглиста"}
{"url": "http://www.dnevnik.bg/biznes/2017/07/31/3016382_es_obmislia_vremenna_zabrana_za_izplashtane_na/", "text": "Европейският съюз обмисля приемането на мерки, които биха позволили да се спре временно тегленето на депозити от изпаднали в затруднение банки, съобщава \"Ройтерс\", като се позовава на проектодокумент.Предложението цели да подпомогне спасяването на банки, които са обречени, или на такива, които е вероятно да фалират. Критиците на предложението обаче посочват, че то може да подкопае доверието или дори да насърчи изтеглянето на депозити, ако се разпространят слухове за някоя институция, че е в недобро състояние.Предложението, което се обмисля от началото на годината, идва на бял свят по-малко от два месеца след като испанската Banco Popular стана обект на масово теглене на депозити, което допринесе за колапса й.Проектът идва и на фона на дискусиите в отделните европейски страни за това как да се постъпва с изпаднали в затруднение банки около десетилетие след началото на финансовата криза, през която на Европейската централна банка се наложи да напечата милиарди евро, за да овладее продължителен икономически спад.Правомощието да се блокира временно изтеглянето на депозити е \"жизнеспособна опция\". Такава е позицията на Естония по казуса, която е в момента ротационен председател на ЕС, от която се вижда и че отделните страни имат различни позиции по казуса.Страни като Германия, където на национално равнище има подобна опция, подкрепят такава общоевропейска мярка.\"Желанието ни е да предпазим от фалит затруднени банки\", коментира анонимен представител на германското правителството пред \"Ройтерс\".\"Силно вярваме, че това ще предпази депозитарите да изтеглят парите си на ранен етап\", коментира Чарли Банистър от лобистката банкова група Association for Financial Markets in Europe (AFME).Естонското предложение е обсъдено на 13 юли, но решение не е взето, съобщават от Брюксел пред агенцията. Очаква се обсъжданията да продължат през септември. Текстът не може да влезе в сила без одобрението на Европейския парламент.Ако се приеме, документът ще бъде в противоречие с предложението на Европейската комисия от ноември, което цели да се подсилят правомощията на националните надзорни институции в казуси с масово изтегляне на депозити. То обаче предвижда да се изключат от общото правило гарантираните депозити, тоест тези до 100 хил. евро.Естонското предложение предвижда изтеглянето да бъде блокирано в рамките на пет дни и удължено до максимум 20 работни дни при изключителни обстоятелства.Действащите в момента правила в рамките на ЕС позволяват двудневен отказ от изплащане на суми в банки в тежко състояние, но те изключват депозитите.Много страни подкрепят това да спре изплащането на суми от банки, поставени под надзор, но в това време другите дейности на банката продължат да се изпълняват.Повечето страни са против толкова силни рестрикции в момента, в който се разбере, че дадена банка изпитва затруднения, отбелязва \"Ройтерс\".", "date": "2017.07.31", "title": "ЕС обмисля временна забрана за изплащане на депозити от затруднени банки"}
{"url": "http://www.dnevnik.bg/biznes/2017/07/31/3016479_bezraboticata_v_es_mejdu_29_v_chehiia_i_217_v_gurciia/", "text": "Безработицата в еврозоната през юни се е понижила до 9.1% спрямо 9.2% през май и 10.1% на сто през юни миналата година, съобщава европейската статистическа служба \"Евростат\", цитирана от БТА.Това е най-ниското равнище на безработица в европейския валутен съюз от февруари 2009 г.В целия Европейски съюз безработицата миналия месец е останала без промяна на месечна основа - 7.7%, като се задържа на най-ниското равнище от декември 2008 г. Преди година показателят бе 8.6%.През юни по оценки на \"Евростат\" 18.725 млн. души са били безработни в ЕС, като от тях 14.718 млн. живеят в страните от еврозоната. Така спрямо май броят на безработните е спаднал със 183 000 в ЕС и със 148 000 във валутния съюз.Сред страните членки на ЕС най-ниска е била безработицата през юни в Чехия (2.9%), Германия (3.8%) и Малта (4.1%). Най-висок показателят е бил в Гърция (21.7%, но последните данни за страната са за април 2017 г.) и Испания (17.1%).В България равнището на безработица се е свило до 5.9% през юни спрямо 6% през май. През същия месец на миналата година безработицата в страната е била 7.8%.Младежката безработица в ЕС е била 16.7% през юни спрямо 16.9% през май. За еврозоната показателят се е понижил до 18.7% спрямо 19% предходния месец. В България младежката безработица се е повишила от 13% през май до 13.2% през юни.", "date": "2017.07.31", "title": "Безработицата в ЕС: между 2.9% в Чехия и 21.7% в Гърция"}
{"url": "http://www.dnevnik.bg/bulgaria/2017/07/31/3016462_bitiiat_jurnalist_ot_bnt_ivo_nikodimov_beshe_izpisan/", "text": "Битият преди седмица в Борисовата градина журналист от БНТ Иво Никодимов беше изписан днес от Военномедицинска академия (ВМА). Това съобщи самият той чрез профила си във \"Фейсбук\".Той благодари на екипа на болничното заведение, който се е грижи за него от постъпването му преди 6 дни. Специални благодарности отправи и към директора на ВМА Венцислав Мутафчийски \"за професионалното и приятелско отношение\". Никодимов беше нападнат от трима мъже в близост до алея \"Яворов\" в Борисовата градина. След побоя журналистът беше със счупен нос и рани по лицето, което наложи и извършването на операция.Тъй като Никодимов успял да види един от нападателите си, които по думите му са атлетични и млади момчета, , от т.нар. контингент, отговарящ на профила на извършителите на престъплението.Работата по случая продължава, като се работи по версията за нападение по хулигански подбуди. Все още обаче няма заподозрени за нападението.", "date": "2017.07.31", "title": "Битият журналист от БНТ Иво Никодимов беше изписан от болница"}
{"url": "http://www.dnevnik.bg/bulgaria/2017/07/31/3016610_deputatut_iskal_sudjuci_ot_imeto_na_premiera_beshe/", "text": "Специализираното звено \"Антикорупция\" при Софийската градска прокуратура повдигна обвинения по шест отделни престъпления на бившия депутат от ГЕРБ Живко Мартинов. , след като главният прокурор Сотир Цацаров поиска имунитетът му да бъде свален. Народният представител беше обвинен в самото начало, че е упражнявал натиск с цел определени облаги, сред които и получаване на 4 тона суджуци.Мартинов е използвал името на премиера Бойко Борисов при опитите си да изиска от определени бизнесмени суджуците. , а самият Борисов уточни, че не яде подобен тип месни деликатеси, тъй катоСлед случая изпълнителната комисия на ГЕРБ отстрани Мартинов от ръководството на партийната структура в Добрич.Прокуратурата уточнява, че срещу бившия депутат е повдигнато обвинение за упражнена от него принуда спрямо А.П. с цел последният да се разпореди със сумата от 15 500 лв. За подобно престъпление се предвижда наказание \"лишаване от свобода\" от пет до петнадесет години, както и глоба от 5 до 10 хил. лева.Второто обвинение е за отправена закана за убийство, за което се предвижда затвор до шест години. Той е обвинен и за това, че е упражнил срещу А.П. принуда, като в периода от началото на 2012 г. до началото на 2013 г. в Добрич го е заплашил с тежки последици за него – да бъде арестуван, че ще му прати данъчни проверки на дружествата, за да \"смачка фирмите му\", като го е принудил и да се разпореди безвъзмездно с общо 4 тона суров суджук от телешко, еленско и свинско месо и 60 килограма филе елена и телешка пастърма.През 2014 г. Мартинов е направил опит да помогне на човек наказателното преследване срещу него да бъде осуетено и да остане ненаказано. Извършеното от лицето престъпление е причиняване на смърт по непредпазливост на двама души. Ако бъде признат за виновен по това обвинение, Мартинов може да получи наказание \"лишаване от свобода\" до пет години.На бившия депутат е потърсена наказателна отговорност и затова, че през 2015 г. е заплашил заместник-директор на ОДМВР – Добрич, и началник на Районно управление на МВР в Балчик. През април тази година пък направил опит да принуди директора на ВИК - Добрич, да уволни конкретен служител, както и да спре назначения и уволнения в дружеството за известен период от време. Според Наказателния кодекс за подобно престъпление се предвижда наказание \"лишаване от свобода\" до шест години.На Живко Мартинов е определена мярка за неотклонение \"парична гаранция\" в размер на 45 хил. лв., която трябва да бъде внесена в 10-дневен срок.По време на разследването прокурорите са събрали доказателства и за извършено престъпление по служба от заемащата длъжността директор на Областна дирекция по безопасност на храните – Добрич, Розалина Брайкова. Тя е привлечена като обвиняем за това, че на 13 юли тази година е нарушила служебните си задължения, като издала заповед за спиране на експлоатация на обект на дружеството, чийто собственик е човекът, който е подал сигнал до прокуратурата за извършваните от Живко Мартинов престъпни дейности. Именно по неговия сигнал е започнало настоящото разследване.Заповедта била издадена, без да са налице доказателства за оплаквания от храната, предлагана в обекта. Нямало е и данни за вредни за здравето последици от консумираната в обекта храна. За действията си Брайкова може да получи между една и осем години затвор. Тя е с наложена мярка за неотклонение \"парична гаранция\" в размер на 5 хил. лв.", "date": "2017.07.31", "title": "Депутатът, искал суджуци от името на премиера, беше обвинен в шест престъпления"}
{"url": "http://www.dnevnik.bg/evropa/zemedelie/2017/07/31/3016480_iabulkite_-_polski_domatite_-_italianski_ili_otkude/", "text": "В Европейския съюз плодове и ягоди се отглеждат на над 2.8 млн. хектара, а зеленчуци - на над 2.1 млн. хектара, съобщи \"Евростат\".Испания е лидерът по земеделски земи с овощни градини - 942 хил. хектара или една трета от общата площ в ЕС по данни за 2016 г. Италия и лидерът в производството на зеленчуци с 410 хил. хектара или една пета от зеленчуковите градини на ЕС са в тази страна.Ябълката е най-разпространеният плод, отглеждан на територията на Евросъюза - през миналата година са произведени 12.5 млн. тона или средно по 25 кг на всеки жител. Доматът е най-разпространеният зеленчук - 18.5 млн. тона е миналогодишната реколта, а на човек се падат по 36 кг годишно.Една от всеки четири европейски ябълки е произведена в Полша, всяка пета е италианска, а близо 15% са узрели в градините на Франция.Полша освен това е и европейският лидер в производството на череши (29.3%), следвана от Испания (11.9%), Италия (11.2%), Унгария (9.9%), Румъния (8.2%) и Гърция (7.9%).Италия (33.9%), Испания (33.6%) и Гърция (23.3%) общо произвеждат девет десети от прасковите в ЕС. Испания (31.6%) е водещ производител на ягоди през 2016 г., следвана от Полша (17.4%) и Германия (12.0%).Две трети от реколтата домати в ЕС се падат на две държави - Италия (35.5%) и Испания (28.2%), сочат данните за 2016 г. Трета е Португалия с дял 9.1%, следвана от Гърция (5.5%), Холандия (4.8%), Полша (4.7%) и Франция (4.4%).Две трети от краставиците са отгледани в три държави - Испания (28.1%), Полша (20.4%) и Холандия (16.5%). Водещи производители на моркови са Полша (14.7%), Великобритания (12.9%), Германия (11.5%), Холандия (10.7%), Франция (10.4%) и Италия (9.5%). Производството на тиквички е концентрирано в Испания (38.1%) и Италия (36.3%).", "date": "2017.07.31", "title": "Ябълките - полски, доматите - италиански, или откъде идват плодовете и зеленчуците на ЕС"}
{"url": "http://www.dnevnik.bg/sviat/2017/07/31/3016568_avstriia_shte_se_bori_s_danuchnite_izmami_po_vreme_na/", "text": "По време на ротационното Австрия ще се стреми към приемането на европейски и международни мерки за предотвратяване на международните данъчни измами, предаде агенция \"Ройтерс\".Това съобщи австрийският министър на финансите Ханс Йорг Шелинг след среща във Виена с френския си колега Брюно Льо Мер. Австрия е ротационен председател на ЕС през втората половина на 2018 г. след България.\"Трансграничната борба с данъчните измами и избягването на данъчното облагане е водещ приоритет за мен\", заяви Шелинг. \"Една по-ефективна борба сизисква европейски и международни решения. ЕС трябва най-накрая да разработи съвместна стратегия в тази област\", допълни той.Австрийското финансово министерство каза, че Шелинг е разработил план за елиминиране на възможностите за , който е обсъдил преди две седмици с европейския комисар по икономическите и финансовите въпроси .На срещата си Шелинг и Льо Мер са обсъдили необходимостта от задълбочаване на икономическите връзки и на валутните съюзи в ЕС и еврозоната. /БТА", "date": "2017.07.31", "title": "Австрия ще се бори с данъчните измами по време на председателството на ЕС"}
{"url": "http://www.dnevnik.bg/sviat/2017/07/31/3016559_varshava_otkaza_da_se_podchini_na_evropeiskiia_sud_i/", "text": "Полша заяви, че ще продължи със сечта в древната въпреки решение на Европейския съд тя да бъде незабавно прекратена, предаде агенция \"Ройтерс\".На въпрос дали ще продължи сечта, която се представя като необходима защитна мярка срещу нашествие от бръмбари, Конрад Томашевски от държавната агенция по управление на горите заяви: \"Задължени сме да продължим със защитните мерки. Трябва да изпълним плана за защитни мерки и точно това правим.\"Съдът в Люксембург нареди миналата седмица Варшава незабавно да спре изсичането на гората, която се намира на границата с Беларус и като една от последните вековни гори в Европа е част от Световното наследство на ЮНЕСКО.Временното разпореждане на съда сочи опасността от \"сериозна и необратима увреда\" на гората. Цялото дело, което Европейската комисия започна преди месеци, може да приключи след години.Според Еврокомисията сечта в гората нарушава законите за  Правителството във Варшава настоява, че се бори срещу нашествие от бръмбари. То утрои квотата за сечта в гората. Според министъра на околната среда Ян Шишко над 1 млн. дървета трябва да бъдат изсечени. Той се радва на подкрепата на горските и ловджийските лобита, отбелязва агенция \"Ройтерс\".Природозащитници обвиняват Шишко, че цели да увеличи приходите на общността в един от най-бедните региони на Полша. Плановете отпреди няколко години да бъде увеличена защитената зона се натъкнаха на яростна опозиция от местните хора. Ако Варшава изгуби делото в съда, я очаква глоба от над 4 млн. евро и наказания от 300 000 за всеки ден, в който не спази решението.", "date": "2017.07.31", "title": "Варшава отказа да се подчини на Европейския съд и да спре сечта в девствена гора"}
{"url": "http://www.dnevnik.bg/sport/2017/07/31/3016582_ronaldo_beshe_razpitan_po_deloto_za_ukrivane_na_danuci/", "text": "Звездата на световния футбол Кристиано Роналдо беше разпитан по делото за укриване на данъци в Испания. Португалецът пристигна по обед в съда и остана там около час и половина.Футболистът на \"Реал\" (Мадрид) . Според разследващите сумата е дължима върху имиджовите права на Роналдо в периода между 2011 и 2014 г. Прокуратурата в Мадрид смята, че четирикратният носител на \"Златната топка\" съзнателно е укрил данъци, като е използвал сметка на Вирджинските острови, създадена през 2010 г.Роналдо не се яви пред медиите, а Иняки Торес - комуникационен директор на агенцията Gestifute, обяви, че предстои да бъде представено обръщение от играча.Преди време португалецът отхвърли всички обвинения. В началото на лятото \"Бола\" дори написа, че той е разочарован от случващото се в Испания и затова иска да напусне \"Реал\". Появиха се и твърдения, че нападателят не е доволен от липсата на подкрепа на клуба.Впоследствие президентът на белите Флорентино Перес го защити публично, като заяви, че Роналдо е честен човек. Преди дни .", "date": "2017.07.31", "title": "Роналдо беше разпитан по делото за укриване на данъци в Испания"}
{"url": "http://www.dnevnik.bg/politika/2017/07/31/3016611_prokuraturata_poiska_prekratiavaneto_na_33_partii/", "text": "Софийската градска прокуратура поиска прекратяването на 33 политически партии, защото не участват в политическия живот. Това съобщиха от обвинението.Оттам уточняват, че искането става, след като е направена проверка и са изискани материали от Централната избирателна комисия, Софийския градски съд и Сметната палата.Прокуратурата е внесла искови молби за прекратяването в Софийския градски съд. Партиите са следните:Българска национално–радикална партия, Социалистически младежки съюз, Съюз на демократичните партии и движения ЕРА 3, Отечествена партия на труда, Български бизнес блок, \"Алтернативно социалистическо обединение – независими\", \"Движение \"Народен юмрук\" за защита на пенсионери, безработни и социално слаби граждани\", Българска християнска коалиция, \"Съюз България\", \"Движение за единение на нацията\", \"Движение кредитор на доверие\", \"Политическо движение Заедно за Сливен\", \"Роден край\", \"Камара на експертите\", \"Републиканско–демократическо движение на всички отрудени и обременени\", Обединена партия на пенсионерите в България, \"Съюз на националното достойнство Гранит\", \"Българска национал-патриотична партия\", \"Обединение Достойна България\", \"Народняшка земеделска партия \"Никола Петков\" \", \"Политическа партия Дела\", \"Партия на либералната алтернатива и мира (ПЛАМ)\", \"Северна лига\", \"Гражданско движение Глас\", \"Черноморец\", \"Партия Движение за социална солидарност\", Българска индустриално аграрна партия, Единен пенсионерски съюз, \"Български граждани ЗБОРИМ\", \"Нова Европа\", \"Победа\", \"Национално патриотично обединение\", \"Движение за благоденствие и възход\".Общо 31 от тях подлежат на прекратяване според текстове от Закона за политическите партии, който предвижда такава мярка, ако не участват в избори за народни представители, президент и вицепрезидент, общински съветници и кметове за период повече от 5 години от последната им съдебна регистрация.Заради неподаване на отчет пред Сметната палата прокуратурата е поискала прекратяването на две от партиите - Национално патриотично обединение и Движение за благоденствие и възход.От прокуратурата допълват, че ще продължат да упражняват правомощията си по тези текстове.", "date": "2017.07.31", "title": "Прокуратурата поиска прекратяването на 33 партии"}
{"url": "http://www.dnevnik.bg/sviat/2017/07/31/3016389_turciia_treskavo_tursi_turisti/", "text": "Преди турското Средиземноморие изглеждаше далеч от политическите вълнения в Анкара. Известен като Турската ривиера, регионът привличаше допреди две години рекорден брой европейски туристи. Откакто разногласията между европейските лидери и турския президент Реджеп Ердоган се изостриха, картината се промени.Неджметин Гюлсевер е собственик на заведение в град Анталия. За ДВ той споделя, че отдавна не е виждал големи туристически групи от Европа: \"Преди няколко години всяка вечер имахме поне по 15 маси, заети от туристи - главно германци. А сега не можем да напълним и три маси на вечер\", оплаква се той.Според него основната причина за този отлив е несигурното положение в страната след  и терористичните нападения през миналата година. Мерките за сигурност са затегнати и специални части охраняват много обекти, включително историческото пристанище от римско време, където е разположен и барът на Гюлсевен. \"Понякога полицаите се отбиват в бара, разказва той, нищо не правят, просто оглеждат кой е вътре. Само че клиентите ни се чувстват като при обиск и, дори и да нямат какво да крият, се притесняват и бързат да си тръгнат\", разказва собственикът на заведението.Отливът на туристи може да се засили след мярката, която наскоро предприе Германия:  предупреди германските граждани да бъдат особено внимателни при туристически или търговски пътувания в Турция. Министърът на икономиката Зигмар Габриел заяви, че след ареста на германския правозащитник в Турция сигурността на туристите в страната не е гарантирана.Предупреждението може да има сериозни последици, защото германските туристи са най-многобройната група: през миналата година те съставляваха близо 15% от общия брой на хората, посетили Турция. Броят на европейските туристи намалява от 2014 г. насам, а от друга страна печалбите от туристическия бранш възлизат на близо 13% от БВП на страната. За да компенсират загубите, много хотелиери в Анталия вече се насочват към туристическите пазари в Близкия изток и на Балканите.Според мениджъра на Sealife Family Resort Hotel Саваш Ер, преди години бизнесът е вървял добре. Самият той работи в туристическата индустрия от 1988 г. И друг път е имало политически кризи - както са идвали, така и са отминавали, както ще минат и сегашните караници между Германия и Турция, казва той.През 2016 г. имаше сериозен спад на руските туристи - след  в района на турско-сирийската граница. Последвалият политически катаклизъм се е отразил зле и на хотела на Ер, тъй като руснаците са втората най-голяма туристическа група в Анталия. Напрежението постепенно обаче се поуспокои и сега резервациите на руски туристи отново са се върнали на равнището от 2015 г., разказва хотелиерът.За да компенсира загубите в периоди на политически трусове, когато туристическият бизнес дърпа назад, хотелът на Саваш Ер търси нови клиенти на туристическия пазар. Тази година например има повече туристи от Иран, Ирак и балканските страни. На въпрос как смята да се справи с евентуалния , мениджърът повдига рамене: \"Това е политика, ние нищо не можем да направим. Ние си гледаме нашата работа.  нека се разберат помежду си. Ние поддържаме връзка с клиентите, не с политиците\", отвръща той.Германските клиенти изглежда са изключително важни за хотелиерите в Анталия. Много от тях споделят за ДВ, че голяма част от германските им гости идват в хотелите им всяка година. Рецепционист на хотел \"Порто бело\" казва, че германски клиенти му се обадили да потвърдят резервацията си въпреки предупреждението на германското външно министерство. \"Те ни познават и знаят какво предлагаме. Знаят, че дори и Турция да е в криза, в Анталия е различно. Мнозина идват при нас всяка година. И пари да им даваш, няма да отидат в друг турски град\", казва рецепционистът.Някои по-малки хотели в Анталия нямат чак такъв късмет. Докато преди 70% от резервациите на хотел \"Ройтлинген\" са били на германски туристи, тази година те са едва 10%, разказва шефът на хотела Мустафа, който ни се представя само с малкото си име. Сега в хотела идват гости главно от арабските страни.Мустафа подкрепя Ердоган и според него сега в Турция ще идват повече туристи от Близкия изток: \"ЕС иска да ни поучава, те си играят с Турция като с играчка. Само че на нас това ни дойде до гуша. Ние си имаме свой път и чуждите туристи ще продължат да идват при нас\", уверява той.Недалеч от бара на Неджметин, на морския бряг, двойка германци, седнали пред своя кемпер, са наслаждават на гледката. Положението в Турция ги тревожи донякъде, но не биха прекъснали отпуската си, казват двамата: \"Досега сме прекарали тук три месеца и не сме имали никакви проблеми. Турция много ни харесва\".", "date": "2017.07.31", "title": "Турция трескаво търси туристи"}
{"url": "http://www.dnevnik.bg/sviat/2017/07/31/3016717_svobodnoto_dvijenie_na_hora_shte_prikljuchi_vednaga/", "text": "Свободното движение на хора между Великобритания и Европейския съюз ще приключи през март 2019 г., когато бъде финализиран Брекзит, заяви днес говорител на премиера Тереза Мей, цитиран от агенция \"Ройтерс\".Други подробности за имиграционната система на острова след Брекзит ще бъдат оповестени, когато му дойде времето. Погрешно е да се спекулира какви ще бъдат те или да се внушава, че свободното движение ще продължи, както е сега, каза говорителят.Миналата седмица финансовият министър , че няма да има незабавни промени в имиграционните правила, когато Великобритания напусне блока.След като членове на екипа на Мей направиха противоречиви изказвания последните дни за правителствените планове за , говорителят каза, че позицията на Лондон е тази, която бе изложена през януари от премиера.Хамънд, който е най-проевропейски настроеният член на кабинета на Мей, заяви, че отношенията на Великобритания с Европейския съюз вероятно няма да се променят около три години след като страната напусне блока.Свободното движение на хора, достъпът до единния пазар и невъзможността да се сключват двустранни търговски споразумения вероятно са условия, които ще останат в сила в хода на този период, добави той.", "date": "2017.07.31", "title": "Свободното движение на хора ще приключи веднага след Брекзит, заяви Лондон"}
{"url": "http://www.dnevnik.bg/razvlechenie/2017/07/31/3016477_poveche_ot_desetiletie_sled_priiateli_djenifur_anistun/", "text": "Тринайсет години след последния епизод на \"Приятели\" Дженифър Анистън ще се завърне на малкия екран, предаде Би Би Си.Тя и Рийз Уидърспуун ще играят водещи на сутрешен блок в драматична поредица за кухнята на телевизиите, предаде Би Би Си.Двете бяха дует и в \"Приятели\", където Уидърспуун имаше епизодична роля като по-малката й сестра. Анистън бе една от най-големите звезди на хитовата комедия, но въпреки бума на телевизионните филми оттогава не се е снимала в сериали.Зад проекта стои Майкъл Еленбърг, който оглавява драматичните сериали в HBO, но той все още не е закупен от конкретен канал.", "date": "2017.07.31", "title": "Повече от десетилетие след \"Приятели\" Дженифър Анистън се завръща в нов сериал"}
{"url": "http://www.dnevnik.bg/video/2017/07/31/3016678_video_drugite_novini/", "text": "Очаква ни горещ августСтранен език при изкуствения интелект на ФейсбукЛегендата на европейското кино Жана Моро напусна земната сцена\"Дюнкерк\" отново на върхаКуклено ревю с предложения за есен - зима\"Приятелката\" Дженифър Анистън влиза в нов сериал", "date": "2017.07.31", "title": "Видео: Другите новини"}
{"url": "http://www.dnevnik.bg/bulgaria/2017/07/31/3016714_silata_e_v_teb_ili_zashto_amerika_viarva_v_bulgarskiia/", "text": "\"Единственото нещо, което бих променил в България, е да накарам хората да се занимават с това, което наистина обичат. Защото масово се занимават с неща, които са им насадени да ги обичат.\" Това казва Николай Драганов, \"който винаги гласува\" в един от клиповете на кампанията \"Силата е в теб\".През последните две седмици тя бе предшествана от кратко интригуващо видео с въпроса \"Чудиш ли се кой е човекът, който ще промени България?\". От полунощ в неделя първите истории са и целта им е да демонстрират, че американците вярват в бъдещето на България.Това сподели посланик Ерик Рубин пред журналисти по повод начинание, с което посолството се обръща предимно към младите българи. Той допълни, че при обиколките си в страната е попаднал на едно \"много впечатляващо поколение\", на което САЩ искат да вдъхнат оптимизъм.Разбира се, българите сами ще определят съдбата си и знаем, че някои от тях напускат страната си по икономически причини, което е разбираемо. Но не бихме искали това да става, защото са изгубили вяра, че България има бъдеще, добави той.В поредицата от кратки видео истории се разказва за най-различни хора - Росица Иванова, пилот от гражданската авиация; ромите Тереза и Асен, дипломирали се като бакалаври; Дани Георгиева, който е завършила право в чужбина, но се е върнала да стане учител; Тодорка и Иван, собственици на малка ферма. Всички те говорят за нуждата от това да се действа, от търпение в правенето на бизнес, от търсене на начини да се успее, а не на оправдания защо не се получава, за свободата и независимостта.Кампанията е дело на рекламния и маркетингов гигант \"Джей Уолтър Томпсън\", която от 1994г. има българско поделение \"Хътс Джей Ви Ти\". Тя е създадена специално за България, където клиповете са пилотен проект, който може да бъде разширен и в други източноевропейски партньори на САЩ.Идеята е резултат на информацията, изпращана във Вашингтон от различни правителствени агенции на САЩ. След обсъждане на проблемите с насаждането на негативизъм е било решено да се направи нещо, за да се противодейства на масираната обработка на източноевропейците - и на българите в частност - че с влизането си в евроатлантическите структури са допуснали грешка и че винаги ще бъдат \"малкият брат\" и \"втора категория хора\" спрямо Запада.Аз съм тук и декларирам от името на американското правителство и на американския народ, че вярваме в бъдещето на България, каза посланик Рубин. Очакваме и негативни реакции на кампанията, но се надяваме българите да реагират позитивно на нея, добави той.Посланикът обясни, че кампанията се финансира от бюджета на Държавния департамент за комуникация със съюзнически държави и че провеждането ѝ ще бъде при максимална прозрачност от американска страна. Възможно е тя да бъде разширена с нови истории на българи.Клиповете завършват с надпис, от който ясно се вижда, че са спонсорирани от посолството в София, което \"вярва в силния български дух\". Има фактори с политически интереси и доста средства, но действащи анонимно, които внушават на българите, че положението е зле и ще става още по-зле. Подобни внушения не отговарят на реалността, коментира Рубин - бил съм в България и преди и смея да твърдя, че промяна има и тя не е само в София.Много се надявам в българските училища да се преподава много повече история на ХХ век, а не изключително на ХIХ век, да се говори много по-открито за близкото минало на България, каза още посланикът. Може би тогава момчетата и момичетата, които понякога виждам с тениски с надпис \"СССР\" ще знаят по-добре какво всъщност носят, добави той.", "date": "2017.07.31", "title": "\"Силата е в теб\", или защо Америка вярва в българския дух"}
{"url": "http://www.dnevnik.bg/zelen/2017/07/31/3016711_jegi_i_malko_dujd_prez_avgust/", "text": "През август ще бъде горещо с високи температури, над нормата и сравнително сухо. Валежите ще са малко и оскъдни. Това каза в интервю за агенция \"Фокус\" Марияна Попова, синоптик в Националния институт по метеорология и хидрология (НИМХ) към Българска академия на науките (БАН).Най-ниските температурите през месеца ще бъдат между 10 и 15 градуса, а най-високите - между 35 и 40 градуса - в периода 5-10 август. Малка е вероятността за поройни дъждове и бури. Очаква се август да бъде сравнително по-спокоен, поне през първите 7-8 дни, прогнозира синоптикът.", "date": "2017.07.31", "title": "Жеги и малко дъжд през август"}
{"url": "http://www.dnevnik.bg/v_pamet/2017/07/31/3016745_pochina_aktyorut_i_dramaturg_sam_shepard/", "text": "Актьорът и награден с \"Пулицър\" драматург Сам Шепард почина на 73 години от усложнения, предизвикани от амиотропична латерална склероза - нелечимо заболяване, известно още като Болест на Лу Гериг.Семейството му разпространи новината с уточнение, че Шепард си е отишъл в четвъртък в дома си в щата Кентъки, заобиколен от близки.\"Пулицър\" му бе връчена през 1979 г. за пиесата му \"Погребаното дете\", а малко по-късно той бе номиниран за награда \"Оскар\" за играта си в ролята на пилота изпитател Чък Ягер във филма от 1983г. The Right Stuff.Шепард участва в множество филми, неотдавна игра в три сезона на трилъра Bloodline за компанията Netflix и издаде през февруари романа The One Inside.В САЩ и по света той е смятан за един от най-самобитните гласове на своето поколение. Шепард бе сред лидерите на драматурзите, пишещи извън стандартите на \"Бродуей\" (т.нар. Off Broadway движение) и получаваше комплименти за умението да разказва за мрачните страни на американското общество.Това му донесе още две номинации за \"Пулцър\" за пиеса, като и двете - True West и Fool for Love - бяха поставени на Бродуей.Шепард има три деца - Джес от 15-годишния си брак с актрисата Олан Джоунс, и Хана Джейн и Самюел Уокър, от 25-годишното съжителство с актрисата Джесика Ланг.", "date": "2017.07.31", "title": "Почина актьорът и драматург Сам Шепард"}
{"url": "http://www.dnevnik.bg/sport/2017/07/31/3016747_junaited_produlji_selekciiata_si_s_transfera_na_matich/", "text": "\"Манчестър юнайтед\" продължи селекцията си с привличането на Неманя Матич. Сръбският полузащитник идва на \"Олд Трафорд\" от шампиона \"Челси\" срещу 40 млн. паунда.Договорът на играча е за три сезона с възможност за продължаване с още една година. Той става третият нов в състава на Жозе Моуриньо след Виктор Линдельоф (31 млн. паунда от \"Бенфика\") и Ромелу Лукаку (75 млн. паунда от \"Евертън\").\"Неманя е футболист на \"Манчестър юнайтед\" и футболист на Жозе Моуриньо. Той има всички качества, които искаме - лоялност, амбиция и постоянство. Отборен играч е. Благодаря му за желанието да се присъедини към отбора. Без това щеше да бъде невъзможно идването му при нас. Сигурен съм, че нашите футболисти и фенове ще го обикнат. Добре дошъл за нашия нов номер 31\", каза Моуриньо.Матич стана шампион във Висшата лига с \"Челси\" през 2015 и 2017 година. \"Насладих се на моето време в \"Челси\" и искам да благодаря на клуба и запалянковците за подкрепата.\"\"Да работя отново с Моуриньо е възможност, която не можех да отхвърля\", добави сърбинът.", "date": "2017.07.31", "title": "\"Юнайтед\" продължи селекцията си с трансфера на Матич от \"Челси\" за 40 млн. паунда"}
{"url": "http://www.dnevnik.bg/sport/2017/07/31/3016752_zvezdata_deivid_rudisha_shte_propusne_svetovnoto_po/", "text": "Световният рекордьор в бягането на 800 метра Дейвид Рудиша ще пропусне световното първенство по лека атлетика в Лондон. Кениецът няма да може да защитава титлата си заради разтежение на бедрото.Рудиша съобщи новината в профила си в \"Туитър\", като посочи, че се чувства \"тъжен и разочарован\".Африканецът е единственият атлет, който е преодолявал дистанцията в дисциплината под 1:41 минута - за 1.40,91 мин. Миналото лято той .Наскоро Рудиша каза, че се вълнува да се завърне в Лондон, където постави световния си рекорд. В негово отсъствие се очаква в спора за златото да влязат сънародникът му Емануел Корир и Найджъл Амос от Ботсвана.Шампионатът ще се проведе от 4 до 13 август в английската столица. От международната федерация обявиха, че на световното ще бъдат взети по 600 кръвни проби и проби от урина.", "date": "2017.07.31", "title": "Звездата Дейвид Рудиша ще пропусне световното по лека атлетика"}
{"url": "http://www.dnevnik.bg/sport/2017/07/31/3016753_levski_zapazi_mulchanie_sled_nachaloto_na_sushtinskite/", "text": "\"Левски\" запази мълчание след началото на същинския етап от преговорите за нов треньор. Ръководството на сините , а в списъка са и други известни специалисти.Бившият мениджър на \"Челси\" пристигна по обед и се насочи към среща със собственика на \"Левски\" Спас Русев. Там бяха още финансовият директор Красимир Иванов и доскорошният изпълнителен директор Диана Иванова. Никой от участниците в преговорите не пожела да говори пред медиите.Другият треньор, с когото ще се водят преговори, е Делио Роси, извел \"Лацио\" до Купата на Италия през 2009 г. Очаква се Русев да се срещне с 57-годишния специалист в Италия, като това ще стане в следващите два дни.Трети в списъка е французинът Рене Жирар, съобщи \"Дарик\".В момента начело на отбора е Николай Митов. След , той заяви, че .", "date": "2017.07.31", "title": "\"Левски\" запази мълчание след началото на същинските преговори за нов треньор"}
{"url": "http://www.dnevnik.bg/sviat/2017/07/31/3016741_kakvo_misliat_v_makedoniia_za_dogovora_s_bulgariia/", "text": "Договорът за приятелство, добросъседство и сътрудничество с България предизвиква в Македония всевъзможни реакции – от остри критики до настойчиви похвали. Премиерът Зоран Заев обяви, че на 1-ви август правителството ще одобри Договора, но опозиционната ВМРО-ДПМНЕ смята, че и парламентът трябва да се произнесе по въпроса. Докато политическите опоненти яростно критикуват договора, повечето експерти смятат, че той внася нов момент в двустранните взаимоотношения и сътрудничеството и създава спокойна атмосфера, в която ще се мисли главно за бъдещето, а не за миналото.\"Това е голяма стъпка, с която се отгръща нова страница в отношенията с нашата източна съседка\", смята например дипломатът Люпчо Арсовски. \"Договорът не е идеален, има нужда от някои подобрения, но като основа е отличен за надграждане\", смята Арсовски. Той остро критикува реакцията на \"псевдопатриотите и престъпниците, които искаха преди публикуването на договора да нажежат атмосферата и да внесат разкол в обществото.\" Арсовски ги обвинява, че използват дискусията около договора, опитвайки се единствено да си върнат изгубената репутация и да вдигнат рейтинга си. \"Но такива неща се случват и в съседна България с тамошните псевдоисторици, псевдополитици и псевдолидери, които се прехласват по някаква си тяхна Македония. Ние сме ориентирани към евроатлантическата интеграция, а България безусловно ни подкрепя. При това положение младите поколения нямат основание за тревога. Граждани на Македония и България, добре дошли в бъдещето!\", казва Арсовски.В Договора се казва, че ще бъде подписан \"в два оригинални екземпляра, всеки един на официалните езици на договарящите страни - български език, съгласно Конституцията на Република България, и македонски език, съгласно Конституцията на Република Македония, като и двата текста имат еднаква сила\". Според представители на опозицията в Македония, това обаче все още не означава, че България признава македонския език. Към критиката се присъединиха и 26 историци, които в открито писмо призоваха македонската общественост \"да подкрепи защитата на конституционното име, на македонския език и македонската история\".\"Твърденията, че договорът не признава македонския език са неуместни, защото тук е използвана политическа формулировка\", посочва дипломатът Георги Филипов. Той припомня, че македонският език е кодифициран според Международната организация по стандартизация и заведен под номера ISO 639-1, ISO 639-2T, ISO 639-2/B и ISO 639-3, което означава, че въпросът е приключен. \"Ако някоя от страните-членки на Организацията е имала някакви възражения, трябвало е да ги обяви преди приемането на Македония. Веднъж одобрен, стандартът не може да се променя. Същото се отнася и за маркировките на страната MK и MKD, които са уредени от ISO 3166 - там също не е възможно повторно гласуване. Южната ни съседка направи опит за промени пред Световната организация за интелектуална собственост, стигна се дори и до гласуване, но то не доведе до резултат, така че и тези обозначения не могат да се променят\", обяснява Филипов.Според него, българо-македонският договор е доста балансиран документ, който предлага основа за по-нататъшното развитие на междусъседските отношения.\"Предполагам,че определени сили и в двете страни са настоявали в договора по-широко да бъдат застъпени техните възгледи, които биха донесли \"предимство\" на собствената им страна. Предполагам още, че и двете правителства не са напълно доволни, но трябва изрично да ги поздравим, че са се обединили около общ текст, който отразява реалността, в която живеят народите на Македония и България, а и съседите наоколо им. Важното е, че Договорът задължава договарящите се страни да си сътрудничат във всички области на основата на взаимно уважение и доверие, както и че с него се дава импулс за задвижване на онези процеси, които трябва бързо да ни поведат към НАТО и ЕС\", казва Филипов.Лидерът на ВМРО-ДПМНЕ Никола Груевски се срещна миналата седмица с българския посланик в Македония Иван Великов Петков, който е посочил, че с Договора се приключва един изключително важен въпрос, а Македония получава още един партньор и поддръжник в усилията ѝ за членство в ЕС и НАТО. Груевски е оценил положително волята на България да помогне за постигането на тези цели, подчертавайки, че те са приоритет и за ВМРО-ДПМНЕ. Груевски съобщи, че ВМРО-ДПМНЕ ще вземе становище по Договора, след като получи окончателния му текст. Но депутатите на ВМРО-ДПМНЕ и коалицията \"За по-добра Македония\" вече обявиха своята позиция. Депутатът Илия Димовски каза, че ВМРО-ДПМНЕ ще подкрепи само договор, който ще позволи на Македония бързо влизане в ЕС и НАТО, а не договор, който ще бъде използван като инструмент за протакане.\"Не ни трябва второ Временно споразумение, което създава, а не решава проблеми. Според нас, в средносрочен и дългосрочен план този договор може дори да влоши отношенията между двете страни. Защото дава на съседна България правно основание да спира Македония по пътя ѝ към ЕС на всяка следваща стъпка, при отварянето или затварянето на глави. Това България ще може да го направи във всеки един момент, когато не ѝ хареса някой наш учебник по история, наш документален или исторически филм, наш паметник\", каза Димовски.Според депутатите от опозицията, Договорът може да отвори и стари исторически рани, да причини страдание на много семейства, чиито предци са се жертвали за независимостта на Македония и за културната и историческа самостоятелност на македонския народ. Същевременно бившият лидер на ВМРО-ДПМНЕ и бивш премиер Любчо Георгиевски обяви, че подкрепя Договора.", "date": "2017.07.31", "title": "Какво мислят в Македония за договора с България"}
{"url": "http://www.dnevnik.bg/bulgaria/2017/07/31/3016759_asansyorut_na_metrostanciia_mladost_1_e_zasednal/", "text": "Асансьорът на метростанция \"Младост 1\", за който бе получен, е с изрядна документация. Съоръжението е изправно и към днешна дата функционира нормално. Това е показала проверката на инспекторите от Държавната инспекция за метрологичен и технически надзор (ДАМТН), съобщиха от пресцентъра й.Извънредното спиране е било вследствие на токов удар като устройството за двустранна връзка е сработило и своевременно е била уведомена поддържащата фирма. Те са откликнали веднага на сигнала, но до пристигането им на мястото, пътниците в асансьора са били излезли сами.При днешната проверка на място инспекторите на ДАМТН са симулирали различни ситуации, които са показали, че всички предпазни механизми на асансьора сработват. Има и естествена вентилация в кабината на асансьора, така че да има достатъчно кислород и при липса на електричество.Съоръжението е преминало технически преглед през септември миналата година, а всеки месец поддържащата фирма е извършвала функционални проверки, каквито са изискванията на нормативната уредба. Налице е дневник, в който са описани всички ремонти и спирания на асансьора.Допълнително и собственикът – \"Метрополитен\" ЕАД води подобен отчет, от който се вижда, че съоръжението функционира нормално. Воденето на подобна документация от собственика не е задължително, но е възприето като добра практика от софийското метро и се прави за всичките им съоръжения.", "date": "2017.07.31", "title": "Асансьорът на метростанция \"Младост 1\" е заседнал заради токов удар"}
{"url": "http://www.dnevnik.bg/bulgaria/2017/07/31/3016764_antikorupcionnata_komisiia_shte_moje_da_izpolzva_srs-ta/", "text": "В проекта на , е предвидена изрична възможност органите на антикорупционната комисия да използват специални разузнавателни средства. Прилагането на специални разузнавателни средства ще се извършва по реда на Закона за специалните разузнавателни средства, с което се гарантират достойнството, правата и основните свободи на гражданите, съобщиха от пресцентъра на правосъдното министерство.Единният независим антикорупционен орган - Комисия за противодействие на корупцията и за отнемане на незаконно придобитото имущество, ще проверява декларациите за имоти и интереси, и за несъвместимост на лицата, заемащи висши публични длъжности. При установено несъответствие в размер над 5 000 лв. ще изпраща материалите на НАП, а при несъответствие над 20 000 лв. ще образува проверка на цялото имущественото състояние на лицата. Ако в резултата от тази проверка се установи несъответствие от над 150 000 лв. между имуществото и нетния доход на проверявания ще се предяви иск пред съда за отнемане на незаконно придобито имущество. При постановена конфискация, 30% от стойността на отнетото ще се предоставя за социални цели.Новата антикорупционна комисия се изгражда на основата на Комисията за отнемане на незаконно придобито имущество. Предлага се в нея да се влеят Комисията за предотвратяване и установяване на конфликт на интереси, Центърът за превенция и противодействие на корупцията и организираната престъпност към Министерския съвет, звеното от Сметната палата, свързано с дейността по отменения Закон за публичност на имуществото на лица, заемащи висши държавни и други длъжности, както и съответната специализирана дирекция от ДАНС за противодействие на корупцията сред лицата, заемащи висши държавни длъжности.Председателят на комисията ще бъде избиран от Народното събрание, което ще утвърждава по негово предложение заместник-председателя и останалите трима членове с мандат от 6 години, без право на повторно избиране.Комисията ще проверява декларациите за имоти и интереси на лицата, заемащи висши публични длъжности. В случаи на несъответствие от над 150 000 лв. между имуществото и нетния доход на проверявания ще бъдат предявявани съдебни искове за отнемане на незаконно придобитото имущество. 30% от стойността на отнетото имущество ще се предоставя за социални цели.Със законопроекта се разширява кръгът на лицата, задължени да подават декларации по Закона за публичност на имуществото на лица, заемащи висши държавни длъжности. Сред тях са общинските съветници, главните архитекти на общините, ректорите на държавни висши училища, управителите и изпълнителните директори на лечебни заведения за болнична помощ, които се финансират от бюджета на НЗОК, определените да администрират и да управляват средства от ЕС, делегираните с функции да организират и провеждат процедурите за възлагане на обществени поръчки и да сключват договорите по тях, членовете на управителните съвети на държавните предприятия по Закона за горите, ръководителите на областните дирекции по безопасност на храните, Дирекцията за национален строителен надзор, Държавен фонд \"Земеделие\" и др. В обхвата на закона попадат и офицерите от висшия команден състав на въоръжените сили.Комисията може да извършва проверки по сигнал на граждани и да се самосезира по публикация в медиите, когато те са достатъчно конкретни и при изключване на анонимността на подателя. Това според съставителите на законопроекта е гаранция срещу злоупотреби с предвидените в закона процедури, както и че правата на лицата, срещу които се подават сигнали, ще бъдат защитени.", "date": "2017.07.31", "title": "Антикорупционната комисия ще може да използва СРС-та"}
{"url": "http://www.dnevnik.bg/sport/2017/07/31/3016768_s_purviia_si_gol_za_sezona_vereia_pobedi_etur/", "text": "Валери Домовчийски вкара първия гол за \"Верея\" през новия сезон и донесе победата срещу \"Етър\". Старозагорци се наложиха с 1:0 при гостуването си в Ловеч.С успеха воденият от Илиан Илиев състав събра четири точки след три кръга в Първа лига. \"Етър\" остава предпоследен с една точка, с колкото е и последният \"Витоша\". \"Верея\" започна по-дейно и до 15-ата минута създаде три опасности пред вратата на съперника. Меди Фенуш и Георги Андонов направиха пропуски.Постепенно \"Етър\" изравни играта, но трудно създаваше възможности пред вратата на Георги Аргилашки. Атаките на \"Верея\" бяха по-опасни, но резултатът се запази.Търновци бяха активни в началото на втората част, но съперникът им се защитаваше добре. Ключовият момент дойде в 86-ата минута, когато Георги Андонов се промъкна между бранителите, подаде към непокрития Валери Домовчийски, който овладя и отблизо вкара.", "date": "2017.07.31", "title": "С първия си гол за сезона \"Верея\" победи \"Етър\""}
