{"url": "http://www.dnevnik.bg/sviat/2017/06/22/2994414_mei_predloji_ravni_prava_za_grajdani_na_es_jiveli_5/", "text": "Гражданите на Европейския съюз, които пристигнат във Великобритания преди Брекзит, ще могат \"завинаги\" да получат равни права с британските след пет години престой. Това предложи премиерът Тереза Мей на среща с европейските лидери в Брюксел. Идеята ѝ се отнася и за хората, преселили се във Великобритания след началото на формалната процедура, с която се задейства напускането на съюза.Германският канцел Ангела Меркел определи идеите като \"добър старт\", но допълни, че много други въпроси, свързани с Брекзит, трябва да бъдат разрешени до октомври. Изявлението на Мей пред колегите ѝ е имало чисто информативен характер, след него не е имало дебати - включително, за да не се очертава предполагаемото разделение между останалите 27 държави - и форматът няма нищо общо с преговорите.1. ще даде право на граждани от останалите 27 страни да останат в Обединеното кралство и да получат достъп до здравеопазване, образование и други социални услуги, предлагани от страната, и след като тя напусне Европейския съюз, съобщи Би Би Си.2. В хода на преговорите тепърва предстои кабинетът да предложи дата, от която граждани, тепърва установяващи се в ЕС, ще трябва да отговарят на новите условия, ако те бъдат приети. Началният период за отброяване на петте години със сигурност ще започва не по-рано от март 2017 г., когато Лондон формално задейства процедурата за Брекзит, и не по-късно от края на март 2019 г., когато страната формално ще се оттегли от съюза. Проблемът за Мей е, че докато е член на ЕС правителството в Лондон не може да ограничи свободното движение на граждани от другите страни в съюза, тъй като това е едно от фундаменталните права съгласно Договора на ЕС.3.Който вече е придобил статут на право на пребиваване във Великобритания към началната дата, няма да бъде принуден да напусне страната, след като тя вече е извън ЕС.4.  За граждани на ЕС, който са по-малко от 5 години във Великобритания, ще има позволение да останат, докато изпълнят този срок. След това те могат да живеят като уседнали с права, равни с тези на британците, до края на живота си.5. Освен онези, които са на британска територия преди началната дата (тя тепърва ще се уточнява), ще има и гратисен период от вероятно 2 години, в който граждани на ЕС, законно влезли във Великобритания, ще могат да натрупат 5 години и да получат новия статут на \"уседнали граждани\". Бюрократичните процедури ще бъдат намалени, а заемащият почти 87 страници въпросник за право на постоянно пребиваване ще бъдат опростени.Лондон твърди, че ще направи всичко възможно да няма разделени семейства или родители от деца.Хората от някои категории тепърва ще трябва да изяснят статута си. Такива са децата, които вече имат (и живеят в родните им страни) или ще родят гражданите от ЕС със статут на \"уседнали\", грижещите се за свои близки граждани на страни от ЕС във Великобритания, студентите или гражданите на Ирландия, която има специални отношения с Великобритания, включително Обща зона за свободно пътуване (Common Travel Area). Привържениците на Брекзит гласуваха за напускане на ЕС в значителна степен, за да контролиратграниците си и да намалят имиграцията от Европа. Ще позволят ли те специалните права, които ще дадат на малко над 3 милиона граждани на ЕС, включително стотици хиляди поляци, литовци, българи и румънци, да се разирят и върху техните семейства?Особено деликатен момент е кой ще защитава правата на хората с новия статут. Лондон категорично не желае след Брекзит да признава юрисдикцията на Съда на Европейския съюз. Но, от друга страна, британският премиер добави в четвъртък, че петте принципа ще важат, само ако гражданите на страната ѝ получат реципрочни права в двайсет и седемте държави членки на съюза. Но за реципрочност в едно споразумение се предполага, че то ще се прилага и защитава от един и същи съд, приет от страните по него. Според версията на Мей европейците във Великобритания ще трябва да търсят правата си пред британския съд, докато британците в Европа - пред съда на ЕС в Люксемург.Повече яснота се очаква в понеделник, когато правитеството на Тереза Мей обеща да публикува подробности по предложението си.Засега коментатори обръщат внимание на помирителния ѝ тон в Брюксел: \"Позицията на Великобритания е справедливо и сериозно предложение, което цели да даде възможно най-голяма сигурност на граждани, които са се установили във Великобритания, градят кариерата и живота си и продължават да дават приноса си за обществото ни.\"След като изтече гратисния период, всички граждани на ЕС, които пристигат в страната, ще следват правилата на имиграционната система, която ще се установи след Брекзит.", "date": "2017.06.22", "title": "Мей предложи \"равни права\" за граждани на ЕС, живели 5 години във Великобритания"}
{"url": "http://www.dnevnik.bg/bulgaria/2017/06/22/2994281_armiiata_se_otkazva_ot_f-16_shte_pregovaria_za_gripen/", "text": "Министерството на отбраната ще преговаря със Швеция за купуването на нови изтребители \"Грипен\" и с Италия, които предлагат употребявани \"Еврофайтър Тайфун\". Третата възможност за купуване на F-16 от Португалия с логистичен пакет от САЩ не е била класирана, \"поради несъответствие на ценовото му предложение с изискванията, заложени в RFP (request for proposal – искане за предоставяне на предложение б.а.)\", се разбира от доклад на военния министър Красимир Каракачанов до премиера Бойко Борисов. При процедурата завършена от служебното правителство на първо място е класиран \"Грипен\" с оценка 0,90, а предложението на Италия е класирано на второ място с резултат 0,61.В доклада се предлага двата приети от парламента инвестиционни проекта – за купуване на нови за армията ни самолети и за нови кораби да бъдат преразгледани и разсрочени, както и да се приеме трети проект за купуване на нови бойни машини за пехотата. Той е разработен за времеви интервал от 12 години, като в рамките на 1.22 млрд. лв. е предвидено \"придобиването на 198 единици бойна и специална техника, както и допълнително оборудване за комплектуване на три батальонни бойни групи. В проекта са включени прогнозни разходи за интегрираната логистична поддръжка през целия жизнен цикъл на отбранителните продукти.\" Според предложението на Каракачанов бойните машини трябва да се изплащат в периода 2018-2029 г., а да бъдат доставени до 7 години. Към тази процедура има голям интерес, като поне две от предложенията са за производство или сглобяване на бойните машини в България - на , както и на финландската Patria.Миналогодишния проект за \"придобиване на нов тип боен самолет\" се предвиждаше да бъде реализиран на два етапа, като по време на първия етап трябваше да бъде сключен договор до края на 2016 г. за придобиване на 8 броя самолети в периода 2018 – 2020 г. През втория етап се предвижда придобиване на още 8 броя самолети в периода 2022 г. – 2023 г. Стойността му е останала същата в новия вариант, който ще бъде предложен за гласуване на парламента – 1.5 млрд. лв., но вече ще се изплаща от 2017-а до 2025 година, като вноските варират от 100 млн. до 260 млн. лв. Втори етап, което означава купуване на втора ескадрила, не е предвиден в доклада на Каракачанов. От \"Грипен\" , че са готови да участват в процедурата при по-дълъг период на плащане, а 3 италиански изтребителя \"Еврофайтър Тайфун\" я с българските ВВС за охрана на въздушното пространство.Инвестиционният проект за \"придобиване на многофункционален модулен патрулен кораб за ВМС\" пак е за строителството и купуването на 2 многофункционални модулни патрулни кораба с оборудването, но изплащането е удължено от 5 на 6 години на намаляващи от 171 млн. лв до 30 млн. лв. Сумата, която се планира за корабите е 820 млн. лв. Срокът за строителството на корабите е 5 г.Решението за спешната модернизация на армията беше взето на заседанието на Консултативния съвет за национална сигурност при президента. \"Извършеният анализ на средата за сигурност, на съществуващите рискове и заплахи показа, че превъоръжаването на Въоръжените сили на Република България с нова бойна техника ще осигури по-ефективно командване и управление, повишаване на мобилността и маневреността, бойната ефективност и защитеността на силите\", пише още в доклада на Красимир Каракачанов.", "date": "2017.06.22", "title": "Армията се отказва от F-16, ще преговаря за \"Грипен\" и \"Еврофайтър\""}
{"url": "http://www.dnevnik.bg/sport/2017/06/22/2994293_futbolnata_federaciia_na_angliia_prekrati_dogovor_za_4/", "text": "Английската футболна асоциация (ФА) обяви днес, че слага край на спонсорски договори, които има с компании за .В изявление ФА съобщи, че се отказва от 4 млн. паунда от договора с \"Ладброукс\", само година, след като контрактът влезе в сила. Решението беше взето след тримесечен анализ на връзката между футболната игра с хазарта и новите правила, които ще бъдат приети в тази връзка в близко бъдеще.\"Бихме искали да благодарим на \"Ладброукс\", че ни бяха ценен партньор през последната година. Благодарни сме за техния професионализъм и разбиране за промяната на политиката ни в областта на хазарта\", каза изпълнителният директор на ФА Мартин Глен.Футболните отношения с хазарта ще се разглеждат наскоро, като няколко от клубовете в  са критикувани за изгодни спонсорски сделки с компании за залагания.През миналия сезон общо 11 клуба от Висшата лига носеха логата на букмейкър на екипите си. Букмейкърът SkyBet пък е спонсор на Футболната лига, която администрира следващите три нива от футболната пирамида на Острова – Чемпиъншип, Лига 1 и Лига 2.", "date": "2017.06.22", "title": "Футболната федерация на Англия прекрати договор за 4 млн. паунда с букмейкър"}
{"url": "http://www.dnevnik.bg/biznes/2017/06/22/2994270_ivailo_penchev_se_oplaka_ot_kfn_pred_evropeiskiia/", "text": "Собственикът на \"Уолтопия\" и на платформата \"Окшънайз\" Ивайло Пенчев е подал жалба срещу Комисията за финансов надзор (КФН) пред европейския финансов регулатор - EIOPA. Това съобщи самият Пенчев в писмо до медиите.\"КФН, замотахте се! Проверката продължава да е без резултат повече от месец и половина след законния срок. И понеже нямам властта да ви накажа или уволня, пуснах жалба срещу вас в EIOPA.Да видим какво ще кажат те\", пише той в съобщението.Причината за жалбата е, че комисията все още не е излязла с решение по започналата в средата на април . Тя е по сигнал на Асоциацията на застрахователните брокери, които твърдят, че не може през платформата да се сключват сделки за застраховка без компанията да има застрахователен лиценз, издаден от uомисията.Наскоро Пенчев - в рамките на месец, и критикува регулатора, че не работи експедитивно.В допълнение създателят на онлайн платформата за търгове е отправил запитване към съответните власти във Великобритания дали е възможно \"Окшънайз\" да започне бизнес на тяхна територия \"без лиценз от тяхното КФН\".\"ПРЕДСТАВЯТЕ ЛИ СИ ДА ИЗЛЕЗЕ, ЧЕ МОЖЕ!? ЩОТО РЕГУЛАТИВНАТА ВИ РАМКА Е ЕДНАКВА.ПРЕДСТАВЯТЕ ЛИ СИ? А ДА ВИДИМ КАКВО ЩЕ ОБЯСНЯВАТЕ НА БЪЛГАРСКИЯ НАРОД ТОГАВА!?\", заключава Пенчев.Когато даде гласност на проверката той обяви, че лицензът за застрахователен брокер струва \"джобни пари\" и не е проблем да го плати, но платформата му е \"табло за обяви\" и съответно няма нужда от лиценз за дейност, каквато на практика не извършва.", "date": "2017.06.22", "title": "Ивайло Пенчев се оплака от КФН пред европейския финансов регулатор"}
{"url": "http://www.dnevnik.bg/politika/2017/06/22/2994180_triabva_li_shefut_na_kabineta_na_prezidenta_da_ima/", "text": "Началникът на кабинета на президента Румен Радев - Иво Христов, няма допуск до класифицирана информация. В отговор на питане на \"Дневник\" от Държавната комисия за сигурност на информацията (ДКСИ) обявиха, че към 1 юни 2017 г. няма данни Христов да има издадено разрешение или постановен отказ за достъп до класифицирана информация.Подобен отговор, но към дата 15 юни, е получил и депутатът от ГЕРБ Антон Тодоров, който го разпространи във \"Фейсбук\" с коментар: \"Скандалът от този факт е огромен, защото няма как този човек 5 месеца да е изпълнявал дейността си в рамките на закона и в същото време да не е имал достъп до класифицирана информация\".Според Закона за класифицирана информация ръководителите на организационните единици определят списък на длъжностите или задачите, за които се изисква достъп до съответното ниво на класифицирана информация, представляваща държавна тайна. Това значи, че от президента Румен Радев зависи дали шефът на кабинета му трябва да кандидатства за допуск до класифицирана информация.Според служители, работили в президентската администрация, началникът на кабинета чете и цялата кореспонденция на президента, включително докладите на службите, тоест няма как да върши работата си без допуск.\"Това е въпрос на вътрешни правила, на уредба. Повече не мога да ви кажа\", обясни пред \"Дневник\" секретарят на президента по правни въпроси проф. Емилия Друмева в отговор на въпрос дали липсата на допуск до класифицирана информация пречи на шефа на кабинета на държавния глава да изпълнява задълженията си. \"Дневник\" потърси и Иво Христов с въпрос защо няма такъв допуск, но той не отговаряше на мобилния си телефон. От прессекретариата на \"Дондуков\" 2 коментираха: \"Този въпрос не накърнява по никакъв начин работата на президентската институция. Спазват се всички законови изисквания\".\"Ако прочетем описанието на длъжнoстта началник на кабинета в чл. 13 от правилника за работа на Администрацията на президента, Иво Христов няма как да си върши работата без допуск до класифицирана информация. Има две възможности - едната е Христов да изпълнява задълженията си непълноценно, без допуск; другата - да има нерегламентиран допуск до класифицирана информация, за да изпълнява задълженията си пълноценно\", коментира Антон Тодоров пред \"Дневник\".Според него дори и да се приеме, че Христов е ограничен от допуск, като началник на кабинета той трябва да е запознат с разстановката на НСО при излизане на президента от сградата. А последното също изисквало такъв достъп.Говорителят на парламентарната група на \"БСП за България\" Елена Йончева, която за кратко бе прессекретар на Румен Радев, коментира пред \"Дневник\", че това е в правомощията на президента.", "date": "2017.06.22", "title": "Трябва ли шефът на кабинета на президента да има допуск до класифицирана информация"}
{"url": "http://www.dnevnik.bg/bulgaria/2017/06/22/2994236_neizbran_kandidat_objalva_izbora_za_sudebniia_suvet_ot/", "text": "Бившият председател на Софийския районен съд (СРС) Методи Лалов обжалва избора на членове на новия Висш съдебен съвет (ВСС) от съдийската квота, като по този начин иска да се провери електронната система за гласуване, съобщи \"\".Лалов бе един от кандидатите за членове на съвета. При проведеното в два тура гласуване на 17 и 18 юни той получи съответно 285 и 193 гласа. Магистратите избраха петима върховни съдии - Цветинка Пашкунова, Красимир Шекерджиев, Атанаска Дишева, Олга Керелска и Севдалин Мавров, както и шефката на окръжния съд в Бургас Боряна Димитрова да станат следващите представители на съдиите в съвета.През първия ден от избора 1473 съдии се възползваха от електронната система за гласуване, а през втория - 1455.В жалбата, с която иска отмяна на избора, Лалов напомня, че преди вота няколко организации, членове на ВСС и магистрати са изразили съмнения в системата и, въпреки настояването им, \"компрометираният в пълна степен действащ ВСС\" отказал да предостави доказателства за надеждността на системата.Затова според Лалов било напълно възможно системни администратори \"да са инсталирали на сървърите манипулирана версия на системата, която да изопачава вота на избирателите и която версия след това дори да заличава следите си (т.е. да е налице разлика между техническото задание и поставените с него изисквания за архитектура на системата и др. и нейната реализация)\".Лалов поставя и изисквания какви да бъдат вещите лица. Според него те трябва да са компетентни в \"областта на криптографията, информационната сигурност и електронното гласуване\". Трябва да работят в българска и/или чуждестранна компания или организация, която се занимава с информационна сигурност. Той допълва, че всички експерти не трябва да работят в една компания или организация и минимум двама от тях следва да са от чуждестранна компания или организация.Той поставя и пет въпроса, на които вещите лица да отговорят като например каква е защитата на отделните модули, какви сертификати са използвани и т.н.Другият аргумент в жалбата му е, че ВСС е нарушил спрямо него забраната за водене на негативна кампания. За пример посочва двучасовия дебат на пленума на съвета, на който членовете се занимаваха с качествата на Лалов по повод одитен доклад на СРС, чийто председател беше той.Лалов заключва, че, за да няма съмнения, е необходима проверка на системата и \"предвид трайното поведение на мнозинството на ВСС, което го компрометира изцяло и го превърна в репресивен орган, неспособен да осъществява аналитични функции и да приема и прилага конструктивни решения, както и да защитава независимостта на съдебната власт\".Жалбите срещу избора се гледат от смесен петчленен състав от трима съдии от Върховния касационен съд и двама от Върховния административен съд, които трябва да се произнесат в седемдневен срок от сезирането.", "date": "2017.06.22", "title": "Неизбран кандидат обжалва избора за съдебния съвет от съдийската квота"}
{"url": "http://www.dnevnik.bg/sviat/2017/06/22/2994331_moldova_izprati_oshte_edin_biznesmen_v_zatvora_zaradi/", "text": "Съд в Молдова даде присъда от седем и половина години на бизнесмена Илан Шор, признавайки го за участник в скандала, който изправи страната на ръба на фалита през 2015 г., предаде \"Ройтерс\".Тогава властите установиха, че сума на стойност около 800 млн. евро или близо един милиард долара (една осма от молдовската икономика)  - Banca de Economii, Banca Sociala и Unibank. Парите били източени чрез съмнителни заеми, размяна на активи и сделки между акционери.  и финансова буря, която се разрази, остана известен в Молдова като \"кражбата на века\".Беше започнато разследване, което идентифицира около 40 души, които или са свързани със схемата, или са я улеснили, но имената на повечето от тях все още не са били публично съобщавани.Съдът призна Шор, по това време високопоставен директор в \"Банка де економии\", за виновен, че е причинил финансови щети в размер около 1.26 милиарда долара. Адвокатът му обяви, че клиентът никога няма да приеме решението на съда и ще обжалва, след като вече доброволно е направил пълни признания за имената на всички замесени в скандала и получили от банката средства под формата на заеми.Шор е вторият бизнесмен, осъден по случая. През април предприемачът Вячеслав Платон бе осъден на 18 години затвор, след като бе признат за виновен в присвояването на 42 милиона долара от средствата н по-късно фалиралата банка. Освен тях двамата зад решетките се оказа и бившият премиер на страната .Скандалът доведе до мащабни . Международният валутен фонд (МВФ) и Европейският съюз замразиха финансовата си помощ за Молдова, молдовската валута се срина рекордно, а инфлацията достигна двуцифрени измерения.", "date": "2017.06.22", "title": "Молдова изпрати още един бизнесмен в затвора заради \"кражбата на века\""}
{"url": "http://www.dnevnik.bg/sviat/2017/06/22/2994296_horata_chetat_novini_v_socialnite_mreji_no_ne_im/", "text": "Хората четат новини в социалните мрежи, но не им вярват.Все по-малко хора четат вестници, но все повече са склонни да плащат за тяхната журналистика.Феноменът на \"фалшивите новини\" не е нещо ново, а е свързан с отдавнашно недоверие към медиите и политическата поляризация.Тазгодишният доклад Digital News Report на института \"Ройтерс\" и Оксфордският университет показва картина, пълна с противоречия.Анализът се базира на интервюта с над 70 000 души в 36 държави, сред които Унгария и Румъния (България не е сред тях).За 14% от анкетираните социални мрежи са, но ръстът на потреблението им се забавя навсякъде, освен в САЩ и Великобритания. Активността в тези две държави се дължи вероятно на ожесточените дебати около изборите и референдума.Докладът опровергава и масовото мнение, че социалните мрежи , в които потребителите виждат само неща, които съответстват на вече изградените им мнения. Те всъщност са само част от смесеното медийно потребление, като едва 2% от хората разчитат само на тях, за да се информират.Близо четвърт от анкетираните търсят, споделят или обсъждат новини чрез чат приложения.WhatsApp става все по-популярно, но скокът в употребата му именно в контекста на новините е забележителен – тя стигна 15% миналата година на световно ниво. WhatsApp вече съперничи на Facebook в потреблението на новини в няколко пазари, сред които Малайзия (за 51% от анкетираните), Бразилия (46%) и Испания (32%). Viber се оказва популярен в части от Южна и Източна Европа, други приложения набират сила в Азия. (\"Дневник\" има свой .)Причините са две – те дават повече лично пространство и не филтрират чрез алгоритми това, което ще покажат. През 2016 г. Facebook започна да приоритизира показването на приятели и роднини във фийда, вместо на новинарски статии. Възможно е и хората да са започнали да прекарват повече време в чат-приложенията, вместо в социалните мрежи. Активираните с глас асистенти като Amazon Echo също придобиват популярност като източници на новинарско съдържание.Австрийците и швейцарите остават верни на вестниците (на хартия), германците и италианците предпочитат телевизията, докато латиноамериканците използват най-много социални мрежи и приложения.Докато хората в Скандинавието и Великобритания са по-склонни да отидат директно в определен сайт или приложение (защото познават и уважават марката), латиноамериканците и гражданите на Централна и Източна Европа разчитат на социалните мрежи за отправна точка.Имейлът също се завръща – 34% от белгийците разчитат на пощата си да им доставя новините, в САЩ това са 23%. Американците се осланят както на нови играчи като Quartz, така и на установени такива като Washington Post, който предлага около 70 различни нюзлетъри.Изненадващото тази година е ръстът е употребата на мобилни агрегатори, особено  и  – тя е скочила двойно в таргет групите им през 2016 г. Apple News увеличи обхвата си – достъпното в САЩ, Великобритания и Австралия приложение показва, че то се ползва от около четвърт от притежателите на iPhone.Ръст отбелязва и порталът Discover на Snapchat, който дава на медии като Le Monde, CNN и Wall Street Journal възможност да се свържат с по-млада аудитория.Discover бе наличен в САЩ, Великобритания и Австралия, през септември 2016 г. навлезе във Франция, а в началото на 2017 г. - в Норвегия и Германия. Потреблението на хората между 18 и 24 години се е увеличило, благодарение на позицията на Discover в самото приложение и на възможността да се абонират за емисиите на отделни медии.Употребата на приложения е скочила в почти всички държави. Авторите на доклада приписват това на два фактора – че все повече медии са оптимизирали възможностите за търсене, така че резултатите да водят към приложенията, в които публикуват, и увеличеното показване на нотификации на екрана на смартфона.Само четвърт от респодентите вярват, че социалните мрежи се справят добре в отделянето на фактите от фикцията, в сравнение с 40%, които са на това мнение по отношение на класическите медии. Най-високо е доверието към традиционните медии във Финландия (62%), а най-ниско – в Гърция и Южна Корея (около 23%).Изследователите регистрират връзка между недоверието в медиите и политическата поляризация в страната – феномен, наблюдават в САЩ, Италия и Унгария. В САЩ най-скептични са поддръжниците на Доналд Тръмп и републиканците, докато във Великобритания недоверието е по-ясно изразено у левите избиратели, които смятат, че десни медии пропагандират за Брекзит и в полза на правителството.Сумата на даренията в САЩ и Австралия е скочила тройно. Най-склонни да плащат за журналистика са хората в страните, където тя е и най-свободна – в Скандинавието. Медиите там предлагат и разнообразни опции за плащане и дарения, освен това, благодарение на техническия си напредък, използват бази данни, за да прогнозират поведението на клиентите и да експериментират с динамично ценообразуване.", "date": "2017.06.22", "title": "Хората четат новини в социалните мрежи, но не им вярват, показва изследване на \"Ройтерс\" и Оксфорд"}
{"url": "http://www.dnevnik.bg/video/2017/06/22/2994288_video_drugite_novini/", "text": "Акцентите от емисията днес:Европейската космическа агенция със сериозни планове за Луната", "date": "2017.06.22", "title": "Видео: Другите новини"}
{"url": "http://www.dnevnik.bg/bulgaria/2017/06/22/2994278_da_bulgariia_kum_lozan_panov_objalvaite_otkaza_za/", "text": "Във всяка държава с претенция за демократичен ред отправените в мафиотски стил заплахи срещу председател на Върховния съд биха били обект на бързо, ефективно или поне старателно проведено разследване. В България нито срещу разхвърляните пред ВСС одрани агнешки глави не беше извършена проверка, нито спрямо посегателството на автомобила возещ председателя на ВКС Лозан Панов беше образувано досъдебно производство. Всичко това само напомня на обществото колко е необходима реформа на прокуратурата.Това се казва в позиция на партия \"Движение Да България\" по повод отказа на военна прокуратура да започне разследване на скандала с разхлабените и изпаднали болтове на гумите от колата на НСО, возеща председатеиля на ВКС Лозан Панов.Фактът, че за случая беше уведомен лично президентът на Република България, под чието управление е Националната служба за охрана, направи реакцията на прокуратурата задължителна. Но начинът, по който тя приключи обаче, за пореден път затвърди усещането, чеКакто и че под неговото ръководство прокуратурата е деградирала до институция, която прикрива и пази извършителите на престъпления, вместо да ги разследва и да им повдига обвинения, се казва още в позицията на \"Да България\".Постановлението на военния прокурор за отказ от образуване на това досъдебно производство може да бъде обжалвано пред горестоящата прокуратура единствено от председателя на ВКС.да отстояват правата си по закон, апелират от \"Да, България\" към Панов.Призоваваме го, защото в противен случай личното му недоверие към институцията на прокуратурата би представлявало ясен негативен сигнал към гражданите, които и без това са обезверени от тази институция.Призовават го, защото - ако не го направи, в очите на гражданите би останало само посланието, отправено от прокуратурата. А то е, че привържениците на идеята за нейното реформиране нямат право на правосъдие, сех казва в позицията на \"Да България\".", "date": "2017.06.22", "title": "\"Да, България\" към Лозан Панов: Обжалвайте отказа за разследване"}
{"url": "http://www.dnevnik.bg/bulgaria/2017/06/22/2994311_nso_kachvash_se_v_nash_mercedes_i_si_putnik_ili/", "text": " за развитите болтове на гумата на колата на председателя на ВКС Лозан Панов,  и цялата дискусия по темата, родиха редица шеги в социалните мрежи. \"Дневник\" събра най-остроумните коментари, без претенции за изчерпателност.Николай Слатински.Даниел Смилов пък коментира: .Учителят Eмил Джасим обобщава: .Журналистът Драгомир Симеонов попита: Колежката му Миролюба Бенатова обяви: Пейо Делчев е по-краен: Асен Генов пък попита .В два отделни поста, създателят на сайта НЕновините Самуил Петканов написа: Димитър Бечев констатира: \".В \"Туитър\" също не липсваха коментари по темата. Vevivi има два остроумни поста:\"На Бойко Борисов Оливър Стоун не му трябва, той си има НСО. Намира се на няколко болта от вечността\" и \"НСО: \"Качваш се в наш Мерцедес и си пътник!\"Plamen Tachev откри, че \"Любимият спорт на момчетата от НСО е БЕйЗБОЛТ\".", "date": "2017.06.22", "title": "НСО: \"Качваш се в наш Мерцедес и си пътник!\" или социалните мрежи за колата на Панов"}
{"url": "http://www.dnevnik.bg/sport/2017/06/22/2994300_nujdite_na_sporta_sa_ogromni_a_publichnite_sredstva/", "text": "Спортният министър Красен Кралев заяви, че публичните средства за спорт са недостатъчни. Той изтъкна работата на правителствата, ръководени от Бойко Борисов.\"Ясно е, че публичните средства не достигат. Нуждите са огромни. Единствените правителства, които работиха целенасочено в тази насока за инвестиране в спортна инфраструктура, това са кабинетите на господин Борисов\", каза Кралев пред БНТ.Той говори и за новият закон за спорта, който по думите му е готов. \"Приключила е оценката му за въздействие. Веднага след това ще бъде внесен в Министерския съвет. До края на юли - началото на август се очаква да бъде внесен в парламента, за да започне разглеждането му в комисиите\", каза Кралев.И обясни, че най-важното нещо, поставено като цел за разрешаване, е проблемът със спортните бази.Министърът на спорта засегна темата за тежките проблеми във федерацията по шах. Пред парламентарната комисия по въпросите на спорта той заяви, че се бори за това въпреки изключването на България от Европейския шахматен съюз българските състезатели да играят за България в международните състезания.", "date": "2017.06.22", "title": "Нуждите на спорта са огромни, а публичните средства недостатъчни, заяви Кралев"}
{"url": "http://www.dnevnik.bg/sport/2017/06/22/2994315_petev_ostava_v_dinamo_zagreb_obeshta_titla_prez_noviia/", "text": "Ивайло Петев остава треньор на \"Динамо\" (Загреб). Хърватският клуб започна лятната си подготовка, а българският треньор показа увереност пред медиите в страната. Специалистът вярва, че през следващия сезон отборът му ще бъде шампион.През февруари треньорът подписа нов договор с клуба до лятото на 2020 г. След това обаче се появиха информации, че може да бъде освободен, тъй като за първи път от 2005 г. отборът остана без отличие.Петев каза, че не се интересува нито от \"Риека\", нито от \"Хайдук\", а е сигурен, че \"Динамо\" ще бъде шампион. \"Не ме интересуват другите. Ще видите, че в края на сезона \"Динамо\"(Загреб) ще е шампион. Ако играем както искам, няма кой да ни победи\", каза българският специалист.Той обясни, че е мислил много над това защо отборът му  през миналия сезон. \"Поемам си отговорността, но от друга страна това, което се случи миналата година, ни е урок. Не бива да допускаме това да се повтаря\".Ветеранът Гордан Шилденферд няма да бъде част от отбора за новия сезон и е свободен да си търси нов клуб.\"Ценя Шилденфелд, ценя неговият опит и класа, но през миналата година нямаше това постоянство, което искаме. Тук са и Филип Бенкович, и Рахмани - все млади играчи, така че централната зона на защитата не е проблем\", добави Петев.", "date": "2017.06.22", "title": "Петев остава в \"Динамо\" (Загреб), обеща титла през новия сезон"}
{"url": "http://www.dnevnik.bg/sport/2017/06/22/2994316_levski_prodade_burabiia_v_koniaspor/", "text": "\"Левски\" продаде един от основните си футболисти през миналия сезон Мехди Бурабия. Полузащитникът премина в турския \"Коняспор\".Според неофициална информация на \"Дневник\" сините ще получат сума между 200 и 250 хил. евро от сделката. \"Трансферът на полузащитника стана факт след оглед на всички оферти и оценка на най-добрия ход за играча и клуба\", заявиха от \"Левски\".\"Ръководството на \"Левски\" изказва своята благодарност на Бурабия за всеотдайната му игра със синия екип и му пожелава много успехи в новия отбор\", добавиха от клуба в кратката си информация.Бурабия беше сред най-добрите в състава през миналия сезон. Той изигра 30 мача и вкара два гола. След последната загуба с 0:3 от ЦСКА, където беше най-добрия за сините, халфът беше сред играчите, понесли недоволството на фенове от Сектор Б. Тогава .Бурабия е вторият продаден ключов футболист това лято. Преди него сините .Под ръководството на треньора Николай Митов сините правят пълна промяна в състава си. Клубът си постави .", "date": "2017.06.22", "title": "\"Левски\" продаде Бурабия в \"Коняспор\""}
{"url": "http://www.dnevnik.bg/bulgaria/2017/06/22/2993536_kolko_kandidati_shte_ima_za_shef_na_vurhovniia/", "text": "Днешното заседание на пленума на Висшия съдебен съвет (ВСС) е последното, в което може да се издигне номинация за председател на Върховния административен съд (ВАС). Седемгодишният мандат на сегашния шеф Георги Колев изтича през ноември.Досега има само един кандидат за ръководител на съда, който контролира актовете на властта. Тя е на председателя на второ отделение - Георги Чолаков. Той бе издигнат от  и подкперен от Колев.Практиката дотук обаче показа, че кандидатури се внасят и в последния момент. Така например беше номиниран Сотир Цацаров за главен прокурор.Освен племуна според Закона за съдебната власт предложения за кандидати за поста могат да правят не по-малко от трима от членовете на съдийската колегия и министърът на правосъдието. До 10 юли пък ще трябва да се публикуват документите на всички кандидати.Как Колев започна акция по инсталирането на наследника си във Върховния съд четете .По настояване именно на Колев изборът за негов наследник ще бъде направен от този състав на съдебния съвет, и то малко след съдебната ваканция през лятото - на 11 септември. Предложението на комисията по атестиране и конкурси беше изборът да е на 21 септември или през ноември, от новия ВСС. Не станаха известни мотивите, с които председателят на ВАС настояваше за изтеглянето на процедурата, за да бъде направен изборът от сегашния съвет.За да бъде избран нов председател на ВАС са необходими гласовете на 17 от членовете на ВСС и потвърждаване от президента Румен Радев, който издава указ за назначаване.В последния мониторингов доклад на Европейската комисия провеждането на прозрачен избор за председател на Върховния административен съд беше посочено като условие за отпадане на наблюдението. ВАС е съдът, който която контролира всички актове на изпълнителната и местната власт - МС, митници, данъчни, обществени поръчки, нелоялна конкуренция, строителни разрешителни, трудови правоотношения на държавни служители и т.н.", "date": "2017.06.22", "title": "Колко кандидати ще има за шеф на Върховния административен съд ще стане известно днес"}
{"url": "http://www.dnevnik.bg/bulgaria/2017/06/22/2993706_rumuniia_osudi_okonchatelno_brendo_na_nad_10_godini/", "text": "Евелин Банев-Брендо бе осъден окончателно от Апелативния съд в Букурещ на 10 години и шест месеца затвор по обвинение, че е внесъл на територията на Румъния над 51 килограма кокаин, съобщава от БТА.Първоначално през юни 2016 г. той получи ефективна присъда от 14 години, но сега тя бе намалена, а решението е окончателно.Евелин Банев не се намира на румънска територия и заради това през април 2014 г. букурещкият съд издаде заповед за предварителното му задържане, която до момента не е изпълнена.Миналата година Апелативният съд в Милано потвърди присъдата от 20 години затвор за наркотрафик на Брендо, наложена му на първа инстанция по делото \"Кокаинови крале\".", "date": "2017.06.22", "title": "Румъния осъди окончателно Брендо на над 10 години затвор"}
{"url": "http://www.dnevnik.bg/gradska_sreda/2017/06/22/2993633_stolichniiat_obshtinski_suvet_shte_glasuva/", "text": "На днешното си заседание Столичният общински съвет ще решава дали да продължи договорите с \"Карат-С\" за 15 автобусни линии от градския транспорт. Предложението ще се гласува за втори път в рамките на месец, , което обаче не беше прието.. Последната е закрита, но ще бъде продължена формално, защото е включена в пакета споразумението сключено през 2008 г., когато кмет на София бе Бойко Борисов.Вносителите на доклада са независимият общински съветник Симеон Славчев и Ваня Тагарева от ГЕРБ. Предложението им е договорите да бъдат продължени за срок от до 2 години, при цена за километър до 3 лева. Мотивите им са, че ако \"Карат-С\" не продължи да обслужва линиите, ще се наложи те да бъдат поети от общинското дружество \"Столичен автотранспорт\". То обаче разполага единствено с 30-годиtни автобуси, което би влошило сериозно качеството на услугата.Със същият мотив през май Евгени Крусев внесе своя доклад, с който искаше продължаване на договорите за 11 линии. Такъв бе и мотивcj на бившият зам.-кмет по транспорта Любомир Христов през 2016 г., когато бяха продължени договорите на \"Карат-С\" за 5 линии от градския транспорт.Ваня Тагарева изтъква и че е обещала пред жители на село Лозен, откъде минава една от линиите, включени в пакета, качеството на услугата да не бъде влошено. Тя визира конкретно общоселско събрание от 11 юни, организирано от сдружение \"Бъдеще за Лозен\".Представители на организацията изпратиха своя позиция до \"Дневник\", в която казват, че не желаят да бъдат \"употребявани за лобистки и политически цели\". В позицията им се казва още, че искат \"допълнителни автобуси по линия 5 в пиковите часове\", \"допълнителна автобусна линия от Лозен до София\" и \"подобряване на синхрона между разписанията на метрото и линия 5\". Тези предложения обаче не фигурират в доклада внесен от Тагарева, която е избрана за общински съветник от район \"Панчарево\", в което именно попада селото.По време на вчерашното обсъждане в комисията по транспорт към Столичния общински съвет Калоян Паргов (БСП) припомни, че собственикът на \"Карат-С\" Миролюб Столарски фигурира като дарител на 5000 лева на партия ГЕРБ. Според Прошко Прошков (Реформаторски блок) натискът на бизнеса над местната власт е \"модел, който се препотвърждава вече 27 години\".През 2012 г. общинските съветници от ГЕРБ се, като продължаването на 15 от тях ще се гласува днес.", "date": "2017.06.22", "title": "Столичният общински съвет ще гласува продължаването на договорите с \"Карат-С\""}
{"url": "http://www.dnevnik.bg/sviat/2017/06/22/2993578_mohamed_bin_salman_-_prestolonaslednikut_sus_silno/", "text": "Тридесет и една годишният принц Мохамед бин Салман стана днес  след светкавично издигане и в условията на криза със съседен Катар.Кралският указ за назначаването му бе издаден призори и предизвика всеобща изненада. Въпреки че досега беше само заместник-престолонаследник, той разполагаше с изключителна власт за възрастта си. \"Той е блестящ, много интелигентен, справя се съвършено с работата си\" и има силно влияние върху баща си, 81-годишния крал Салман, разкрива западен дипломат. След като бе назначен за заместник-престолонаследник на 29 април 2015 г., младият принц стана основен фактор в саудитската военна намеса в Йемен и вдъхновител на голяма  в страната си - най-голям износител на петрол в света, но и твърде зависима от този ресурс. Той наруши табу с предложението си да бъдат продадени на борсата по-малко от пет процента от петролния гигант \"Сауди Арамко\" и да се създаде най-големият суверенен фонд в света в размер на два трилиона щатски долара.Роден на 31 август 1985 г., младият мъж с черна брада и наченки на оплешивяване работи по 16 часа на ден. Казва, че майка му го е отгледала в строга дисциплина.Мохамед бин Салман е с репутация на деен реформатор. Той бе втори в линията на наследяване на трона - позиция, до която се добра благодарение на редица длъжности в икономическата и военната сфера, когато баща му се възкачи на престола през януари 2015 г.Съгласно новите разпоредби бившият престолонаследник Мохамед бин Найеф бе отстранен, включително от поста министър на вътрешните работи. Той водеше безмилостна война срещу екстремистки групировки и работата му в тази област бе високо ценена от Запада. Новият престолонаследник съвместява постовете вицепремиер, министър на отбраната, специален съветник на суверена и председател на Съвета по икономически въпроси и развитие - надзорният орган на \"Сауди Арамко\", най-големият световен производител на петрол. Той успя да се сдобие с изключителна власт и влияние за много кратко време, отбелязва Фредерик Уери от изследователския Фонд за международен мир \"Карнеги\" във Вашингтон.Като министър на отбраната Мохамед бин Салман ръководи военните операции в Йемен. Рияд оглавява арабска коалиция, бореща се срещу шиитските бунтовници в Йемен, обвинявани във връзки с Иран.При крал Салман Саудитска Арабия поведе по-настъпателна външна политика и се изявява повече на международната сцена. Кралството не се колебае да критикува САЩ, особено след ядреното споразумение с Иран. , обвинен в подкрепа за тероризма и поставен под блокада от няколко свои съюзници, е израз на тази нова политика.Мохамед бин Салман е с диплома по право от университета \"Крал Сауд\". Баща е на две момчета и две момичета и , установена със закон в неговата страна. През декември 2015 г. даде първата си пресконференция, за да обяви създаването на \"ислямска антитерористична коалиция\", включваща 39 страни, решени да се борят с . На запад обаче Саудитска Арабия често е критикувана, че гледа с леко око на този проблем.\"Има репутация на агресивен и амбициозен\" мъж, заяви Брус Ридъл, бивш служител на ЦРУ, а момента ръководител на Института Брукингс във Вашингтон.През 2009 г. става специален съветник на баща си, по това време губернатор на Рияд, а от 2013 г., когато баща му става престолонаследник, ръководи неговия кабинет.През април 2014 г. Мохамед бин Салман става държавен министър и член на правителството, а на 23 януари 2015 г., когато баща му наследява починалия на 90-годишна възраст крал Абдула, е назначен за министър на отбраната и началник на кралския кабинет. /БТА", "date": "2017.06.22", "title": "Мохамед бин Салман - престолонаследникът със силно влияние върху саудитския крал"}
{"url": "http://www.dnevnik.bg/sport/2017/06/22/2993500_ivelin_popov_za_da_se_pulniat_stadionite_promianata/", "text": "Ивелин Попов е най-успешният български футболист в чужбина в последните години. Тази пролет той и съотборниците му в  донесоха първата титла за клуба от 16 години насам. Златният медал в Русия е добавка към досегашните му трофеи – двукратен шампион на България (2009-10 и 2010-11) и двукратен носител на Купата (2007-08 и 2008-09) и Суперкупата с \"Литекс\", и носител на Спорт тото къп в Турция с \"Газиантеп\" (2012).В интервю за двукратният победител в анкетата за Футболист на годината в България говори за честите информации, свързващи го с трансфер извън \"Арена Откритие\", за случващото се около националния отбор и за това какво е необходимо стадионите в България да се пълнят.- Вече съм в Москва, започнахме подготовка за новия сезон. Още няколко дни сме в Москва, след което се отправяме към Австрия, там ще сме на лагер.- Лично моите амбиции са нормални като за шампион – да защитим титлата си. Ще опитаме да спечелим и Купата на Русия. \"Спартак\" се завръща в Шампионската лига и целта ще бъде да прескочим групите. А в най-близко бъдеще гледаме към мача за Суперкупата на 14 юли срещу \"Локомотив\". Ще се постараем да вземем и този трофей. При нас апетитът идва с яденето.- \"Спартак\" е най-популярният клуб в Русия и спечелването на титлата беше голямо събитие. Усетихме любовта на всички и разбрахме колко голям клуб е това. Аз лично смятам, че показахме постоянство през целия сезон и срещу директните съперници бяхме по-убедителни. Победихме ЦСКА (Москва) и \"Зенит\" и това беше ключовото.- Не съм спирал да вярвам през целия сезон, но на полусезона вече водехме и започна да се говори за това. В съблекалнята не смеехме много да повдигаме темата, но след като победихме ЦСКА през пролетта, вече беше ясно.- Никога не съм крил, че наистина имаше предложения към мен. Клубове се интересуват от мен, но още зимата казах, че искам да остана в \"Спартак\" и да стана шампион. Никой от клуба не е говорил с мен, за да ми каже, че съм в трансферния списък или, че ще ме продават. Моето желание е да остана тук, защото имам още по-големи амбиции със \"Спартак\".- Да, определено. Аз съм тук от 2012 г., вече направих между 150 и 200 мача за \"Кубан\" и \"Спартак\". Свикнал съм към стила на игра, което е важно за един футболист. Коефициентът постоянно се повишава, два отбора участват в Шампионската лига.- Всяко едно носи хубави спомени, но може би титлата със \"Спартак\". Поставям отборните призове над всичко. Даже съм поръчал пълно копие на титлата на Русия, която ще донеса в България. Има много фенове на \"Спартак\", а и на руския футбол у нас, които ще искат да се снимат с трофея. Правя го, защото съм българин, обичам страната си и искам хората да изпитат малко от моята радост.- Не, ние такива неща вкъщи не държим. Жена ми имаше много награди преди да се откаже от музиката, но нито тя, нито аз си държим наградите вкъщи. Моите медали са при майка ми и баща ми.- Имайки предвид, че сме в много тежка група, мога да кажа, че на този етап оценката ни е 3.5-4 по шестобалната система. Лека-полека нещата вървят нагоре и съм сигурен, че в оставащите мачове ще вземем още точки. Имаме шансове да се класираме на второто място, което ни праща на бараж.- Конкретно с  не играхме добре, това е факт. Вкараха ни гол точно преди почивката, после натиснахме – имахме удари и положения, но вместо да изравним, получихме ние.Отдавам тази загуба от Беларус на няколко фактора – имаше умора, освен това някои момчета бяха свършили отдавна с първенствата и се получи една дупка от 20 дни. Щеше да е по-добре, ако бяхме изиграли една контрола преди този двубой, но така или иначе вече е минало.- Не можем да се оплакваме от програмата, защото за всички е такава. За мен трябва да имаме повече контроли, за да се обиграва отборът. Дори ще е по-хубаво, ако играем в различни градове, не само в София. Много хора нямат възможност да гледат на живо националния отбор. Ако имаме повече контроли, ще могат много момчета да се обиграват и като ги пуснат в официален мач да не се притесняват.- Според мен пътят е в изграждането на бази, работи се. Базата на националния отбор е много хубаво нещо. На този етап не мисля, че супер много се развиваме, по-скоро напредваме с малки темпове. За да върви футболът обаче, трябва и държавата да помага. Само така клубовете ще чувстват стабилност и футболистите ще са спокойни.- По принцип българските фенове малко или много ходят на мач само тогава, когато победата е сигурна. Но първо промяната трябва да дойде от самите футболисти, ако има желание, ако се раздават на терена дори при негативен резултат, ще те изпратят с аплодисменти.Да не забравяме обаче, че и заплатите в България не са високи, трудно е на хората да отделят средства, за да ходят на спорт. Смятам, че билетите трябва да са съобразени с доходите на хората, тогава ще има по-пълни стадиони.", "date": "2017.06.22", "title": "Ивелин Попов: За да се пълнят стадионите, промяната трябва да дойде от футболистите"}
{"url": "http://www.dnevnik.bg/sviat/2017/06/22/2993598_kak_predstaviteliat_na_putin_sred_rusnacite_v_chujbina/", "text": "Във вторник Съединените щати наложиха санкции  заради дейността, която развиват в Украйна. Решението беше взето в момента, когато в Белия дом се състоя първата среща между президентите на двете държави, Доналд Тръмп и Петро Порошенко.Сред засегнатите беше фигура със специално място във връзките на Кремъл с руснаците в чужбина, чиито връзки в Украйна с представители на властта обаче продължават, независимо от нажежените отношения между Киев и Москва.Александър Бабаков е  като \"специален представител на президента на Руската федерация по взаимодействието с организации на съотечественици в чужбина\", а сред санкционираните са и двама негови сътрудници - Александър Воробьов и Михаил Плисюк. Освен това в Съвета на федерацията (горната камара на руския парламент) той е заместник-председател на комисията по международни въпроси. През 2008 г. е избран за заместник-председател на парламентарното събрание на руско-беларуския съюз. До 2011 г. е част от партията на Сергей Миронов \"Справедлива Русия\", но след това влиза в управляващата \"Единна Русия\".Той вече беше санкциониран от ЕС по времето, когато беше заместник-председател на Държавната дума и важен инвеститор в Крим. Бизнес дейността в Украйна, започнала през 1988 г. с кожарска фабрика във Вознесенск, стига и до Киев. Освен бивш акционер в украинската Първа инвестиционна банка според руски медии е и собственик на \"Премьер палас\" - първия петзвезден хотел в столицата. Групата VS Energy, на която е съсобственик, държи осем електростанции из различни области на страната и (освен \"Премьер палас\") верига от 18 други хотела. Подкрепата му за анексията на Крим през март 2014 г.по неофициална информация украинския главен прокурор Юрий Луценко е негов \"влиятелен приятел\". Украински издания пък твърдят, че известно време е бил близък с руско-украинския мафиот Максим Курочкин, застрелян в Киев през 2007 г. Украйна досега избягва да наложи санкции на VS Energy - значителен фактор на енергоразпределителния пазар на страната въпреки напрежението между властите и холдинга през 2015 г. Тогава киевското следствие го подозира в разхищение на средства от украинския бюджет.\"Бабаков се смята за влиятелен предприемач, чрез когото са се решили много въпроси в отношенията между руския и украинския бизнес,\" пише украинското издание \"Страна\".От 2001 г. той оглавява и съвета на директорите на ЦСКА Москва.Неговото име беше фигурираше в неотдавнашно разследване на френското издание , което установи, чена лидера на Националния фронт Марин льо Пен. Бабаков беше определен като човека \"с ключова роля\" в организирането на схемата на финансовите потоци от Москва в сметките на фронта.Името му се появи в скандала , след като руски журналисти го откриха в списъците на лица с офшорни сметки и компанията AED International Limited от 2007 до 2011 г., впоследствие прехвърлена на дъщеря му. В интервю за руската агенция RNS Бабаков свърза включването си в списъка с \"висока оценка за работата\" си. \"Не зная с какво друго да го свържа,\" каза той, цитиран от изданието.", "date": "2017.06.22", "title": "Как \"представителят\" на Путин сред руснаците в чужбина влезе в черния списък на САЩ"}
{"url": "http://www.dnevnik.bg/sviat/2017/06/22/2993711_naselenieto_na_zemiata_shte_dostigne_98_miliarda_dushi/", "text": "Населението на планетата ще достигне 9.8 милиарда души през 2050 г. Това показват изчисленията на ООН, съобщава БТА.В момента населението на Земята е 7.6 милиарда, като се очаква през 2030 г. то да се увеличи на 8.6 милиарда, през 2050 г. - на 9.8 милиарда, а през 2100 г. - на 11.2 милиарда души, според прогнозите на икономическия и социален съвет на ООН.Индия ще стане най-населената страна в света до 7 години, когато се очаква да изпревари Китай по този показател. Нигерия, в която се наблюдава бърз демографски ръст, ще измести от третото място САЩ през 2050 г.Броят на хората над 60 години се очаква да нарасне двойно. Възрастното население, което сега е 962 милиона души, ще се увеличи на 2.1 милиарда през 2050 г. и на 3.1 милиарда през 2100 г.", "date": "2017.06.22", "title": "Населението на Земята ще достигне 9.8 милиарда души през 2050 г., сочи доклад на ООН"}
{"url": "http://www.dnevnik.bg/biznes/2017/06/22/2993489_deputatite_shte_obsudiat_da_namaliat_li_10_puti_tavana/", "text": "Законодателни промени, с които да се ограничат съществено плащанията в брой, ще обсъди днес Народното събрание на първо четене.Предложението на правителството е част от голям законопроект за промени в Данъчно-осигурителния процесуален кодекс.Предишни по-умерени инициативи бяха отхвърляни от депутатите. През 2015 г. при втория кабинет \"Борисов\" финансовият министър Владислав Горанов предлагаше ограничение за плащане в брой до 5 хил. лв., вместо тогавашните 15 хил. лв., но Народното събрание гласува 10 хил. лв., колкото е и сега.В новия законопроект Горанов предлага схема, по която от 1 август ограничението да е 5 хил. лв., от началото на 2018 г. - 3 хил. лв., а година по-късно - 1000 лв. Ограниченията ще важат и за плащания в чуждестранна валута. Когато плащането е по договор, то задължително ще трябва да е по банков път, гласи правителственият законопроект.Сред другите съществени изменения на кодекса са ограниченията при прехвърлянето на компании с неплатени данъци и осигуровки. Целта на държавата е да се преустановят сделките за прехвърляне на задлъжнели фирми на социално слаби. Мажоритарните собственици на такива дружества ще са отговорни с имуществото си, ако продадат своите акции или дялове при започната проверка или ревизия от страна на данъчните до шест месеца от приключването й.Част от промените в кодекса задават условията за предстоящото начало на автоматичния обмен на данъчна информация между Националната агенция за приходи (НАП) и данъчните власти на останалите страни от ЕС. Целта е по-ефективно сътрудничество между данъчните администрации и предотвратяване на укриването на данъци.", "date": "2017.06.22", "title": "Депутатите ще обсъдят да намалят ли 10 пъти тавана за плащане в брой"}
{"url": "http://www.dnevnik.bg/sviat/2017/06/22/2993681_shte_se_razberat_li_bulgariia_i_makedoniia_na_po_kafe/", "text": "Първото официално посещение в София на македонски премиер от осем години насам беше съпроводено от големи очаквания и завърши с гръмкото обещание за . В София министър-председателят Зоран Заев, когото българският му колега Бойко Борисов от години нарича \"приятел\" каза, че очаква дата за начало на преговори на еврочленство през 2018 г. и че разчита на поддръжката на България. Само ден по-рано двамата лидери се снимаха пред  - владетел, чието име двете държави не само възприемат, но и изписват по различен начин.Говорейки обаче за партньорството за България и за бъдещото споразумение за добросъседство, Заев каза на пресконференция във вторник, че на срещата с Борисов са обсъждани \"четири сегмента\" от договора, който  за празника Илинден. \"Трите са напълно затворени и вярвам, че за четвъртия ще трябва едно пиене кафе между двамата министри и тоя договор да го подпишем при обратното посещение на премиера Борисов, както съобщихме за желанието си заедно да отбележим Илинденското въстание.\"Малко по-късно Заев даде да се разбере кой е \"отвореният въпрос\" между Скопие и София.Попитан за терминологията в македонските учебници по история, той обясни, че в Македония има консенсус, че всички нови издания трябва да отстранят грешките, създаващи неприятности, които не са във функция на целите, които си поставя правителството. \"Вече са направени определени искания, за да се задълбочи това сътрудничество... Има много дати, които се честват, които се отбелязват по определен начин и са важни и за нашата, и за българската история.\" Той каза, че гледа на историческите личности като отлична възможност за сътрудничество между народите, гражданите и държавите.Отговорът на заявките, направени от Заев, не дойде само от опозицията. Към хора от критики се присъединиха и редица популярни медии, свързани със старата власт, но и учени, интелектуалци и потребители на социалните мрежи.Доскоро управлявалата ВМРО-ДПМНЕ, чийто лидер Никола Груевски беше премиер девет години и обвиняваше Заев в опит за държавен преврат (а впоследствие и в опит за разделяне на Македония), във вторник изрази притеснението си от представата на премиера за договор за добросъседство. Бившият председател на парламента Трайко Веляноски настоя Заев да разпространи съдържанието на документа, който се е съгласил да подпише. \"За нас е разбираемо съседна България да има своите интереси и именно тях да брани и застъпва. Това, което не можем и няма да приемем, е Зоран Заев сам да решава кои теми са от интерес.\" Повдигайки въпроса на какъв език ще се подпише договорът, Веляноски побърза и да отбележи: \"ВМРО-ДПМНЕ няма нищо против чужди високопоставени представители да ни честитят националния празник. За нас няма нищо спорно високи гости да присъстват, но трябва да се знае, че Илинденското въстание е автохтонно и македонско... На Илинден се крепят основите на македонската държава. Всеки друг опит за представяне на информацията е опит за демакедонизация на Македония.\"Някои телевизии и масови онлайн издания заклеймиха Заев. Вестник \"Република\" открито го нарече \"предател\", защото дал на българите \"най-големия македонски празник Илинден!\"Впоследствие редица издания като \"Курир\", \"Поглед\" и \"Телеграф\", които години наред подкрепяха възгледите на Груевски, публикуваха цитат от авторитетното издание \"Фокус\", който преразказва думите на Заев - според \"Фокус\" той е казал, че \"в македонските учебници ще се промени всичко онова, което не е в новия дух на сътрудничество между двете държави.\" \"Курир\" определи изявата му като \"скандална\" и като \"удар по македонската държава\". \"Телеграф\", собственост на близък до Груевски бизнесмен, отбеляза: \"Общото честване на Илинден е отдавнашно желание на българите, което предишната власт отхвърляше заради това, че означаваше губене на значението на нашата най-важна дата в историята.\"Във вторник и \"Курир\", и \"Телеграф\" посветиха част от редакционното си съдържание на въпроса за българската и македонската история. Дузина публикации са коментари на македонски историци, които поставят под въпрос български тези. Цитирани са статуси във \"Фейсбук\" на жители, които напомнят за страданията на семействата си от българския \"окупатор\" по време на Втората световна война, както и реакции на известни личности след пресконференцията на Заев.\"Курир\" и \"Телеграф\" отразиха и изявата на директора на Националния исторически музей Божидар Димитров. В телевизионен разговор той откъс от интервю, в което македонският премиер определя българите и македонците като \"един и същи народ\". Ако договорът за добросъседство се изпълнява, той ще означава \"превръщане на Македония в една втора българска държава... Ако бъдат написани както трябва, те (децата в Македония) ще учат българска история,\" казва Димитров.\"Курир\" по-късно публикува и интервю с македонски историк, който поставя под въпрос нуждата България да празнува Илинден. Междувременно се отбелязват изяви на Груевски, който провежда срещи - в качеството си на лидер на дясна партия - с председателя на Европейския парламент Доналд Туск, води \"делегация\" от бивши министри и дава съвети на Заев за това как да преговаря с Брюксел.Изданието цитира и професора по философия Любомир Цуцуловски, известен с националистическите си възгледи, който със сарказъм : \"Заев трябва направо, без каквото и да е двоумение, да бъде избран за почетен и доживотен президент на Република България.\"\"Телеграф\" дори използва повода, за да възкреси темата за \"българското малцинство в Албания\" и името на президента Росен Плевнелиев в търсене на \"българи между македонското малцинство\" в страната.Още когато Заев, преди да формира правителство, обяви готовноста си да  за Македония като вариант за приемане на страната в НАТО, македонски анализатори за риск от националистически отпор. Те подчертаха, че опозицията ще използва всички компромисни позиции на Заев като повод да ги очерни и да ги нарече \"предатели\", като създаде нагласи срещу действията им.Не е задължително националистическите сили, които се съпротивляват срещу поитиките му, да са свързани с Груевски. Според скорошна публикация на списание \"Фокус\" Москва готви  в Скопие, която да блокира действия на властите. Изданието, което се смяташе за независимо от Груевски, докато партията му беше на власт, трудно може да бъде обвинено в партийни пристрастности - в  eдно от водещите заглавия е: \"Колко министри има ВМРО(-ДПМНЕ) в новото правителство на СДСМ?\"На дискусия за бъдещето на Македония външният министър Никола Димитров и вицепремиерът по европейските въпроси Буяр Османи , че властите ще работят срещу поляризацията в обществото и ще търсят диалог с опозицията, за да са сигурни, че няма да има пречки по пътя на Македония.С думите си те на практика потвърдиха, че едно кафе - и то с български представители - далеч няма да е достатъчно. \"Отвореният въпрос\" за македонските учебници по история може да се окаже много костелив орех. Поне що се отнася до националния празник, честван в Скопие, нов текст изглежда не би се приел еднозначно в страната. Запазване на досегашните текстове пък, по дефиницията на София, би означавало, че Македония продължава да \"краде история\". Когато подобни обвинения бяха отправени през 2012 г., те  за това Македония да не получи дата за преговори с Брюксел.", "date": "2017.06.22", "title": "Ще се разберат ли България и Македония \"на по кафе\" за македонските учебници"}
{"url": "http://www.dnevnik.bg/sviat/2017/06/22/2993718_tereza_mei_shte_predstavi_dnes_kakvo_shte_se_sluchi_s/", "text": "Британският премиер Тереза Мей ще представи днес на колегите си от Европейския съюз принципните положения на своя план за статута на над 3 милиона граждани на другите 27 страни от ЕС, живеещи в момента във Великобритания.Това ще стане на работна вечера в края на първия ден на Европейския съвет в Брюксел - първата среща на 28-те лидери, след като Мей изгуби парламентарното си мнозинство на предсрочните избори на 8 юни. Разговорите няма да имат тежестта на преговори за Брекзит, въпреки очакванията Тереза Мей да опита да привлече повече внимание към темата.Пълните подробности се очаква да бъдат публикувани в понеделник, като правителството засега не разкрива какви са идеите на Лондон. Опозиционните партии призовават да се дадат едностранни гаранции, че намиращите се в заварено положение граждани на ЕС ще останат свободно в страната. Министрите обаче настояват да има реципрочни мерки, т.е. същията статут да получат и близо 1 млн. британци, живеещи останалите 27 държави.\"От самото начало това е много важен въпрос за Великобритания и 27-те. Искаме да дадем уверения и да представим приниците си на тази вечеря\", казва британски дипломат, цитиран от \"Ройтерс\".Агенцията посочва, че спорен елемент ще бъде желанието на Лондон да въведе крайна дата за влизане на британска територия, след която граждани на 27-те няма да могат да се ползват от статута на заварено положение при свободното движение през границите.В сряда \"Гардиън\" съобщи, че властите подготвят процес за регистриране на тези граждани като първа стъпка от новите мерки. Той щял да се състои от заявяване на интерес чрез взимане на документи за право да живеят и работят след Брекзит.Регистрирането ще е доброволно и целта му е по-скоро да се изясни ще има ли вълна от молби, за която да се подготви администрацията, колко голяма ще е тя и как да се избегне струпването на всички в деня на Брекзит - 30 март 2019г.Вътрешното министерство е изправено пред огромно предизвикателство, защото се смята, че сегашната система за издаване на карта за постоянно пребиваване не е подходяща да се справи с проблема на 3 милиона европейци. Миналата година организация, защитаваща техните интереси, заяви, че при сегашното темпо за обработка на документи на британската администрация ще са нужни 47 години, за да отговори на всички молби за уреждане на статута.За разлика от останалите страни в ЕС Великобритания няма система за лични карти и не изисква от гражданите на ЕС при пристигане да се регистрират.", "date": "2017.06.22", "title": "Тереза Мей ще представи днес какво ще се случи с гражданите на ЕС в страната след Брекзит"}
{"url": "http://www.dnevnik.bg/sport/2017/06/22/2993675_intel_stana_generalen_sponsor_na_mejdunarodniia/", "text": "\"Интел корпорейшън\" е новият член в програмата за генерално спонсор на Международния олимпийски комитет (МОК). Производителят на микропроцесори е най-новата технологична компания, която ще застане зад глобално спортно събитие.Сделката, която ще бъде до 2024 г., идва само седмица след като дългогодишният спонсор на МОК . Веригата за бързо хранене се оттегли, позовавайки се на промяна в приоритетите на компанията.\"Интел\" ще бъде 13-ият главен партньор на МОК. Преди шест месеца олимпийският комитет подписа с китайската компания за електронна търговия Alibaba поне до 2028 г. в опит да направи олимпийските игри по-технологични и привлекателни за младите хора.Останалите компании в програмата за генерално спонсорство на МОК са \"Кока Кола\", \"Атос\", \"Бриджстоун\", \"Доу\", \"Дженерал електрик\", \"Омега\", \"Панасоник\", \"Проктър енд Гембъл\", \"Самсунг\", \"Тойота\" и \"Виза\".Финансовите условия на сделката не бяха разкрити, но източници от МОК съобщават пред \"Ройтерс\", че големите спонсори плащат около 100 млн. долара за четиригодишен цикъл, който включва една лятна и една зимна олимпиада. МОК иска да увеличи сумата по тези сделки, добавят източниците.\"Интел\" ще предостави 5G безжична технология, платформи за виртуална реалност, изкуствен интелект и безпилотни игри на новия си партньор. \"Ще позволим на хората онлайн да се чувстват все едно са там\", каза Кързанич за технологията, която ще бъде използвана по време на олимпийските игри.Бизнесът на \"Интел\" претърпя големи промени през последните години. През март компанията се съгласи да закупи автономна технология за превозни средства Mobileye за 15 млрд. долара. Сделката е опит да разшири обхвата си отвъд своя основен микропроцесор, който е изправен пред спад заедно с пазара на персонални компютри.МОК иска да подпише по-скъпи сделки, докато търговските марки се опитват да разберат дали изключителните права за спонсорство на олимпийските игри предлагат маркетинговото въздействие, което някога са правили. Някои компании смятат, че е много по-евтино да се работи директно със спортисти или конкретни страни, отколкото с МОК.\"Интел\" може да се стреми да разшири обхвата си в Азия, където ще се проведат следващите три олимпиади. Южнокорейският град  е домакин на зимните игри догодина, Токио ще приеме летните през 2020 г., а Пекин - тези през 2022 г.", "date": "2017.06.22", "title": "\"Интел\" стана генерален спонсор на Международния олимпийски комитет"}
{"url": "http://www.dnevnik.bg/citat_na_deniia/2017/06/22/2993719_citat_na_denia_sudebna_reforma_ne_oznachava_boltovete/", "text": "Премиерът Бойко Борисов пред Нова телевизия в коментар на това, че прокуратурата отказа да разследва случая с развитите болтове на колата на председателя на Върховния касационен съд Лозан Панов.\"\"Какво трябва повече да направим за Лозан Панов? Пак го вози държавна кола на съда. И да назанчим човек да завива болтовете, за да считаме, че има съдебна реформа?!\" попита реторично Борисов.", "date": "2017.06.22", "title": "Цитат на деня: Съдебна реформа не означава болтовете на председателя на съда"}
{"url": "http://www.dnevnik.bg/bulgaria/2017/06/22/2993722_shefut_na_nso_imashe_tehnicheska_neizpravnost_v_kolata/", "text": "Началникът на Националната служба за охрана излезе с официално изявление по повод инцидента с автомобила на председателя на Върховния касационен съд Лозан Панов. За инцидента Панов съобщи на президента Румен Радев на В позицията, публикувана късно снощи на сайта на службата, нейният началник информира, че инцидентът е бил оценен като техническа повреда и затова не са информирани институциите. От текста се разбира, че шефът на службата.Националната служба за охрана осъществява специализиран транспорт като един от видовете охрана, предвидени в Закона за НСО. Службата намира за безсмислено и недопустимо да влиза в дискусия дали специализираният транспорт е охрана или не. Законите се изпълняват, а не се коментират. Считам, че позоваването на текстове от закона трябва да се прави отговорно и с познаване на буквата и духа на нормативния акт.По повод публични внушения, направени в изявления пред печатни и електронни медии, че ръководният състав на НСО и лично началникът на службата са се опитали да укрият техническа неизправност на автомобил за специализиран транспорт, определен за охрана на председателя на Върховния касационен съд, заявявам следното:1. По команден ред на 01 юни 2017 г., в 17.15 ч. бях информиран от заместника ми за установена липса на два съседни крепителни болта за закрепване на задното колело на автомобила. Водачът на автомобила е констатирал, че другите три болта са разхлабени и че се е наложило да ги \"притегне\" преди да продължи пътя към София, през прохода Петрохан.2. Във връзка с констатираната техническа неизправност на автомобила за специализиран транспорт, ползван от г-н Лозан Панов, незабавно разпоредих свикване на постоянната комисия за проверка на пътнотранспортни произшествия и инциденти за пълно, всестранно и обективно изясняване на фактите и обстоятелствата ,свързани със случая, установяване дали има индикации за умишлено въздействие върху автомобила, нанесените материални щети, изясняване на ролята и професионалните действия/бездействия на длъжностните лица, имащи отговорност за техническата изправност на автомобила. Разпоредих автомобилът да бъде оставен на отговорно пазене в служебния сервиз, под контрол на дежурните служители, а така също сервизът да бъде запечатан.3. На 02 юни (петък) 2017 г. членовете на постоянната комисия пристъпиха към извършване оглед на автомобила, преглед на всички документи за извършени ремонти и техническо обслужване, запознаване със записите от служебното видеонаблюдение в гаража и на конкретното място за постоянно паркиране, както и тези при ежедневната проверка на контролно-техническия пункт за готовността на автомобила за експлоатация на 01.06.2017 г. Комисията не е установила данни за действия на лица, които са извършили интервенция за разхлабване или отстраняване на крепителните болтове на задната лява джанта.4. В доклада си до мен членовете на постоянната комисия квалифицираха случилото се като техническа неизправност, вследствие на която са настъпили ограничени материални вреди, поради което не са уведомени компетентните органи.5. В този контекст направените публични внушения за желание на НСО да остане \"встрани от случая\", \"за хвърляне на камъните в чужда градина\", за преднамерена \"подигравка с висш магистрат\" не могат да бъдат оценени по друг начин, освен като груби и недопустими спекулации, извършени от лице, което като действащ служител на НСО многократно е наказвано от трима различни началници на службата и накрая дисциплинарно уволнено.6. Не мога да отмина без внимание твърдението на същото интервюирано лице, че на него в движение му \"е падал кардан, диференциал и двигател, откачал му се е капак на брониран автомобил\", като своеобразно доказателство за общото състоянието на системата за поддържане на техническата изправност на автомобилите, както и на контрола върху безопасността им. Определям това изявление като небивалица, защото такива пътни произшествия в историята на НСО, а още по-малко с участие на въпросното лице, не са се случвали.7. Приемам за несериозни изявленията за някакви неконкретизирани нарушения във връзка с горивата в НСО. За тази страна от дейността на службата искам да предложа на въпросното лице незабавно да информира и компетентните органи.", "date": "2017.06.22", "title": "Шефът на НСО: Имаше техническа неизправност в колата на Лозан Панов"}
{"url": "http://www.dnevnik.bg/sport/2017/06/22/2993729_kralev_tursi_variant_shahmatistite_da_se_sustezavat/", "text": "Спортният министър Красен Кралев обяви, че се търси вариант българските шахматисти да участват под свой флаг в международни състезания. Това е била една от точките в Българските шахматисти не могат да представят страната си в международни състезания, откакто през есента България беше изключена от Европейския шахматен съюз (ЕШС). В момента тече и процедура по изключването й от световната федерация (ФИДЕ).На този етап  единствено като представители на ЕШС и ФИДЕ. В понеделник Кралев се срещна с вицепрезидента на ФИДЕ Георгиус Макропулос, президента на европейския съюз Зураб Азмайпарашвили и генералния секретар на ЕШС Теодорос Тсорбатзоглу, .\"Казусът е изключително тежък и неприятен\", заяви Кралев пред парламентарната комисия за децата, младежта и спорта. По думите му в историята на българския спорт не е имало толкова груби финансови измами, каквито са извършили Силивио Данаилов и ръководената от него шахматна федерация.Спортното министерство започна пълна проверка на финансирането и проведените състезания от федерацията. Тя ще обхване периода от 2011 до 2014 г. Именно заради отказ да бъдат предоставени документи и фактури за преводи за проведени турнири в страната в този период българската федерация беше изхвърлена от международния шах.По думите на Кралев федерацията е ощетила спортното министерство и ЕШС с 2 милиона лева. Министърът обяви, че ще се обърне към главния прокурор Сотир Цацаров за съдействие.В същото време Кралев призова клубовете и цялата шахматна общественост да се съберат и да си изберат ново ръководство. Той обаче даде да се разбере, че няма изгледи скоро българският шахмат няма да има легитимен ръководен орган.", "date": "2017.06.22", "title": "Кралев търси вариант шахматистите да се състезават под българския флаг"}
{"url": "http://www.dnevnik.bg/politika/2017/06/22/2993710_borisov_pratil_taen_slujitel_da_prosledi_kakvo_prechi/", "text": "Премиерът Бойко Борисов съобщи, че е изпратил служител в Министерския съвет в административни структури, за да направи \"тихички проверки\" и проследи какво се случва на гражданина пред гишетата. Служителят посетил КАТ и агенцията по кадастър и установил, че липсват указателни табели, тоалетни, устройства за плащане по безкасов път, разказа Борисов интервю за Нова телевизия.Премиерът е възложил на министрите до понеделник да предложат план и срокове за намаляване на бюрокрацията всеки в неговия ресор. Голяма част от готовите публични регистри трябва да са приведени в състояние на обмен, каза Борисов и допълни, че данъчните и общините вече могат да обменят данни по електронен път без да се вадят хартиени документи, но това не се знае и не се рекламира. Той похвали агенция \"Пътна инфраструктура\" за плана, който е предложила за реформирането на КАТ и увери, че предстоят улеснения за гражданите. Това е основната болка на хората, и като го направим, те ще се успокоят, каза премиерът. Предупреди обаче:\"Който забележа, че това не го е прегърнал, ще има промени в правителството, ако това не го приеме\".Помолен да коментира решението си да спре летните отпуски на отговорните за административната реформа, за което беше критикуван, отговори: \"Да не би част от хората от опашките да излязат в отпуска?\"Борисов се похвали, че застрашени от волята за реформи чиновниците вече са започнали да работят по-добре. Вчера във фейсбук граждани от Пловдив му писали, че в тамошния КАТ вече обслужват за 1 час.", "date": "2017.06.22", "title": "Борисов пратил \"таен служител\" да проследи какво пречи на гражданите пред гишетата"}
{"url": "http://www.dnevnik.bg/sviat/2017/06/22/2993739_oon_vuzrastnite_hora_po_sveta_shte_se_udvoiat_prez/", "text": "Световното население ще достигне 9.8 милиарда през 2050 г., е изчислила ООН в доклад, разпространен в сряда.В момента населението на Земята е 7.6 милиарда, през 2030 то ще се увеличи на 8.6 милиарда, през 2050 - на 9.8 милиарда, а през 2100 - на 11.2 милиарда души, според прогнозите на икономическия и социален съвет на ООН.Индия ще стане най-населената страна в света до 7 години, когато се очаква да изпревари Китай по този показател.Нигерия, в която се наблюдава бърз демографски ръст, ще измести от третото място САЩ през 2050 г.Броят на хората над 60 години се очаква да нарасне двойно. Възрастното население, което сега е 962 милиона, ще се увеличи на 2.1 милиарда през 2050 и на 3.1 милиарда през 2100 г. Прогнозата за България остава една от най-песимистичните в света, макар да има и оптимистичен сценария, според който през 70-те-80-те години на века населението може да започне да нараства и страната да завърши века с малко над 6 милиона души население.Според най-вероятният сценарий обаче в средата на века, т.е. след около две поколения, в България ще живеят не повече от 5.5 милиона души. В края на века населението ще падне под 4 милиона. При песимистичния сценарий към 2100 година България ще бъде почти безлюдна страна с малко над 2 милиона жители.Предстои и дълбока промяна във възрастовата структура - при водещия сценарий децата (до 14 години) ще продължат да намаляват. В средата на века те ще са не повече от 750 000, а скоро след това ще намалеят до не повече от половин милион.Най-тревожното е намаляването на работоспособното население (15-64-годишни) в България - до около 3 млн. души през 2050г. и до малко над 2 милиона в края на века.В същото време възрастните (над 65 години) ще се увеличат в средата на века до 1.5 млн. души, което е два пъти повече от децата и една трета от цялото население към 2050г.", "date": "2017.06.22", "title": "ООН: Възрастните хора по света ще се удвоят през 2050г."}
{"url": "http://www.dnevnik.bg/bulgaria/2017/06/22/2993731_dvama_dushi_sa_arestuvani_pri_akciia_na_jandarmeriiata/", "text": "Двама души са арестувани при среднощна акция срещу наркоразпространението в ромския квартал \"Шести\" в Нова Загора, съобщава Би Ти Ви. Задържаните са мъже, уточни говорителят на Областната дирекция на МВР – Сливен Първолета Мандинска.Съвместната акция е била на полицията и жандармерията и е започнала късно снощи. Иззети са голямо количество различни по вид наркотици. Задържаните са арестувани по време на продажба на наркотици.В момента се правят обиски в домовете на двамата мъже. От полицията не уточняват колко точно е задържаното количество наркотици, като се очаква по-късно днес да бъде дадена повече информация.Подобни акции се провеждат в района на Нова Загора от около месец. Проверяват се главно малките населени места в региона, където се забелязва високо потребление на наркотици.", "date": "2017.06.22", "title": "Двама души са арестувани при акция на жандармерията в Нова Загора"}
{"url": "http://www.dnevnik.bg/sviat/2017/06/22/2993732_otrichame_se_ot_naciiata_si_ako_praznuvame_ilinden_s/", "text": "Македонският вестник \"Вечер\" пише, че има лавина от реакции на македонски историци във връзка с очакваното подписване на договор за добросъседство между Македония и България. \"Съвместното честване на Илинден означава, че отричаме нацията си\", пише в заглавие вестникът, цитиран от БТА.\"Илинден 1903 г. е по някакъв начин символ на македонската борба и непокорство. 1903 г. е ореол, славна борба на македонския народ, борба единствено на ВМРО, без никаква подкрепа от България или от други балкански държави\", казва пред вестника историкът Александър Стойчев. Той посочва, че общото честване на най-големия македонски празник с България е акт, който противоречи на историческите факти.Нито една балканска държава, включително България, не е подкрепила македонските революционери в тяхната борба за самобитност, за собствена държава. Напротив - историческите данни доказват противното.Историческите данни показват, че през януари 1903 г. България е забранила на своите полицейски и военни структури по какъвто и да било начин да подкрепят македонската революционна борба, т.е. подготовката за въстание, каквото се е знаело, че предстои през 1903 г., твърди Стойчев пред \"Вечер\".В. \"Република\" пише, че Зоран Заев е ударил директно по македонската история с това, че е поканил премиера на България Бойко Борисов заедно да честват Илинден в Македония. Това своеобразно предателство спрямо Македония все пак е било скъпо платено, а подаряването на нашата история на България не е единственото, което Заев трябва да даде за получените средства, пише \"Република\".Цената, която Заев ще трябва да плати за средствата, които е получил в кампанията, не е никак малка. Според някои информации, освен историческото предателство, което Заев прави в момента, следващото трябва да бъде влизането на българската нация в преамбюла на конституцията и даване на търгове на български компании в Македония, пише \"Република\".Вестникът твърди, че Зоран Заев е дал на българите компакт диск с разговори на македонското държавно ръководство, в които се разкриват информации за политиката на Македония към България и договора за сътрудничество с България. Онова, което Заев дължи на България, ще се плаща от целия македонски народ, пише \"Република\".Вестникът пише още, че гражданите на Македония са разочаровани и гневни от отношението на премиера Заев, който усмихнат се е снимал край паметника на \"българския\" цар Самуил, а неговата партия иска да разруши паметника на Самуил в Скопие. ", "date": "2017.06.22", "title": "Отричаме се от нацията си, ако празнуваме Илинден с българите, пише скопски вестник"}
{"url": "http://www.dnevnik.bg/kultura/2017/06/22/2992831_tovaren_konteiner_krai_ezeroto_v_drujba_se_prevrushta/", "text": "Парти с DJ Ramzy Hercules ще открие най-новото пространство за изкуство в София този уикенд - бивши товарни контейнери на брега на езерото в квартал \"Дружба 1\". Проектът \"Изкуство в контейнер\" иска да пренесе културни събития от центъра на София към периферията й и ще организира събития всеки уикенд, съобщават организаторите от \"Нови публики\" и културния дом \"Искър\".Началото е на 24 юни от 19 ч. с Ramzy Hercules, който ще представи селекция от буги-вуги, фънк и соул музика, а на следващия ден ще има четене на съвременна литература от Унгария. Кино, театър, концерти, циркови представления и детски работилници, които ще бъдат представени от юни до септември на подвижни сцени (контейнери). Голяма част от събитията са с елементи на интерактивност с публиката и ще са с образователен или социален характер.Проектът е предназначен като мост между творческия център на града и периферните зони, където публиката често няма достъп до културни събития. В културния център \"Искър\" ще бъде й част от паралелната програма на Софийския международен литературен фестивал, който ще бъде открит официално през декември 2017 г.През септември ще се състои театрална работилница за ученици, както и професионална конференция на тема: \"Развитие и управление на културни центрове от периферните райони на града.\"Събитията ще бъдат обявявани на .", "date": "2017.06.22", "title": "Товарен контейнер край езерото в \"Дружба\" се превръща в лятна арт сцена"}
{"url": "http://www.dnevnik.bg/bulgaria/2017/06/22/2993721_skarah_se_na_priiatelia_si_taipi_za_izkazvaniiata_mu/", "text": "Премиерът Бойко Борисов заяви пред Нова телевизия, че е имал разговори на висок тон с турския президент Реджеп Ердоган заради някои от изказванията му срещу Европейския съюз преди да се проведе референдума в южната ни съседка. На него населението гласува положително за конституционни промени, които да превърнат страната в президентска република с изключителни правомощия на държавния глава.Борисов добави, че след референдума \"нещата в Турция се успокояват\". Преди това имало предизборни изказвания, които били с цел постигане на победа в допитването. Изказванията, че южната ни съседка \"ще бие османски шут на Европа\" обаче били прекалени.\"На Ердоган му казвам Тайпи още от времената, когато бяхме кметове. Така му казват близките приятели. С него си говорим основно за оградата по границата и как да не се допусне вълна от бежанци на нея. Самата ограда е направена, за да спре подобен поток от хора и да помогне на работата на граничарите\", заяви Борисов.Премиерът уточни, че не си спомня да е имало \"такива тежки заплахи и думи\" между Турция и Европейския съюз. Според него обаче турската икономика е много свързана с европейската и не вижда двете страни в спора да искат да са във война.Бойко Борисов каза още, че на днешното си участие в редовното заседание на Европейския съвет ще има среща с представители на няколко германски концерна, както и с германския финансов министър. Премиерът обаче не уточни дали разговорите ще са за инвестиции в българската икономика.\"Имаме амбиция да отидем в чакалнята за еврозоната, което е добре за банковата ни система и за чуждите инвеститори. Възлагаме много на срещите с германските концерни\", добави Борисов.", "date": "2017.06.22", "title": "Скарах се на приятеля си Тайпи за изказванията му за Европа, заяви Бойко Борисов"}
{"url": "http://www.dnevnik.bg/na_put/2017/06/22/2992519_chetirima_bulgari_trugvat_po_nai-dulgiia_put_v_sveta_i/", "text": "Трийсет хиляди километра. Толкова е приблизителната дължина на Панамериканската магистрала - най-дългият автомобилен път на Земята. Той започва от градчето Прудоу Бей на брега на Северния ледовит океан в Аляска и достига чак до Края на света, както е известен градът Ушуая в Аржентина. Четирима българи са решени да изминат целия този път с автомобил и да документират всеки момент. потегля в края на юли и ще продължи около пет месеца. До Коледа четиримата ентусиасти трябва да изминат всичките 30 хил. километра през 14 държави - След суровата, но пъстра природа на Аляска, гледките ще се сменят с джунгли, високопланински проходи и вулкани на юг. Планът включва множество отбивки от основните отсечки на Панамериканската магистрала, например до Вещерския пазар в Мексико сити, до руините на древния град на маите Тикал в Гватемала, архипелага Сан Блас, съставен от 320 островчета край бреговете на Панама, обсерваторията Паранал в пустинята Атакама и още много, много други.Пътешествениците ще снимат и разказват за природните забележителности, ще се запознават с местното население и ще надничат в живота им, а после ще споделят и с останалия свят. Освен че постоянно ще публикуват снимки, видео и истории на , амбицията им е накрая да направят и документален филм за Панамерикана, с който да представят приключението си и да разкажат отблизо за най-дългия път в света.Отговорник за документирането на експедицията ще е , който се е заредил с голямо количество професионална фотографска техника със съдействието на \"Никон България\", както и с дронове и харддискове за суровите кадри. Останалите в екипа са главният организатор и инициатор на пътешествието , професионалният водач , която е намерила и набелязала всички любопитни спирки по пътя, и професионалният шофьор и механик , който ще се грижи за придвижването. \"Дневник\" ще е едно от местата, които ще следят и ще разказват за експедицията \"Панамерикана 2017-2018\", а на  всеки ден ще се публикуват снимки и истории от пътя, обещават пътешествениците.", "date": "2017.06.22", "title": "Четирима българи тръгват по най-дългия път в света и обещават много снимки и истории"}
{"url": "http://www.dnevnik.bg/sport/2017/06/22/2993748_citat_na_denia_v_ludogorec_ako_si_brazilec_ili/", "text": "\"АТова заяви вече бившият футболист на \"Лудогорец\" Йордан Минев в интервю за \"Тема спорт\". 36-годишният защитник напусна тима от Разград, за който играеше от лятото на 2011 г., където вече беше в два периода - между 2005 и 2008 г. и през първата половина на 2011 г. Левият бек заяви, че е обиден от отношението към него в разградския клуб., заяви Минев., каза още левият краен бранител. ", "date": "2017.06.22", "title": "Цитат на деня: В \"Лудогорец\", ако си бразилец или чужденец, ще седиш до 60 години"}
{"url": "http://www.dnevnik.bg/sviat/2017/06/22/2993792_oshte_edna_jena_oglavi_ministerstvo_na_otbranata_v/", "text": "Още една жена оглави министерство на отбраната в Западна Европа, след като президентът на Франция Еманюел Макрон назначи Флоранс Парли на този пост. Тя бе държавен министър за бюджета в социалистическото правителство в кабинета на Лионел Жоспен между 2000-2002 г. По-късно Парли стана зам.-генерален директор на , а след това се премести в управлението на държавните железници.Парли е една от трите жени, заели министерски кресла в кабинета на премиера Едуар Филип, след като в последните дни  от кабинета на Макрон подадоха оставка. Това бяха министърът на правосъдието , министърът на въоръжените сили , зам.-министърът по европейските въпроси Мариел дьо Сарнез и министърът на териториалното планиране.Всички те са членове на центристката партия \"Демократично движение\", освен Феран, който е част от Макроновата \"Република, напред!\" и напусна, за да оглави парламентарната ѝ група. \"Демократично движение\" бе замесена в скандал с фиктивно назначаване на сътрудници от нейни депутати в Европейския парламент.Флоранс Парли замени Силви Гулар, а Натали Лоазо, директор на френското Национално висше училище по администрация (ЕНА), е новият министър по европейските въпроси. Никол Белубе, член на Конституционния съвет, е новият министър на правосъдието.Останалите водещи фигури, включително министрите на външните работи , на икономиката и финансите Брюно Льо Мер и на вътрешните работи Жерар Колон, запазват своите постове. Новият френски кабинет има общо 29 членове, 14 от които са жени, отбелязва агенция \"Асошиейтед прес\".В ръцете на жени е отбраната на Холандия, Албания, Норвегия, Германия, ИталияБосна и Херцеговина, Словения, Испания и Македония.", "date": "2017.06.22", "title": "Още една жена оглави министерство на отбраната в Европа"}
{"url": "http://www.dnevnik.bg/bulgaria/2017/06/22/2993744_v_nadprevarata_za_predsedatel_na_vurhovniia/", "text": "Трима членове на Висшия съдебен съвет (ВСС) издигнаха още една номинация за председател на Върховния административен съд (ВАС). Освен предложения от пленума на съдиите и подкрепен от настоящия шеф Георги Колев - Георги Чолаков в надпреварата ще се включи и Соня Янкулова. Това беше последното заседание, на което можеше да бъдат предлагани номинации.Янкулова също беше издигната от съдиите във върховната инстанция, която контролира всички актове на властта, но според приетите правила, за кандидат на ВАС се считаше този, който е получил 50 +1 от гласовете на общото събрание. Янкулова, беше получила 22 гласа от общо 79, и не беше предложена за гласуване от съвета. Номинирането ѝ все пак означаваше, че сред съдиите от върховния съд има съпротива срещу .Предложението за нея беше направено от Юлия Ковачева и Галина Карагьозова. Зад номинацията е застанала Соня Найденова.\"Изхождайки от авторитета на съдия Янкулова, личните и професионалните ѝ качества, считам, че кандидатурата ѝ също трябва да бъде представена пред ВСС\", заяви Юлия Ковачева.А Галя Карагьозова поиска да обърне внимание, че се дължи отговор на съдиите от ВАС дали издигането на настоящата кандидатура не е някакво несъобразяване с тяхното мнение и становище. По думите на Карагьозова това не е така. Според нея поставяйки двамата в честно състезание, ще им бъде дадена възможност да развият идеите си за управлението на ВАС, за системата на административните съдилища, за мястото и ролята в цялата съдебна система и отражението ѝ в обществото.Соня Янкулова е завършила право в Юридическия факултет на Софийския университет \"Св. Климент Охридски\". Тя е съдия във Върховния административен съд, като преди това е преминала през всички етапи в системата - районен, окръжен и върховен съд. През 2001 г. става заместник-министър на отбраната, била и заместник-министър на вътрешните работи. Във ВАС наблюдаваданъчни дела, дела по Закона за защита на конкуренцията, лицензии, спорове по решения на Висшия съдебен съвет и др.При представянето на кандидатурата й, Карагьозова цитира обръщението на Янкулова към пленума на върховните съдии:\"Благодаря за номинацията. За мен тя е изключителна чест и двойно по-голяма отговорност. А аз съм отговорен човек.Второ. Бих искала в рамките на тази кампания да запазим личното и нашето общо достойнство, да запазим себеуважението и колегиалните отношения. Живот ще има и утре, ще има и след месец септември. Важно е кой ще бъде председател на съда, но по-важно е да съхраним човешките си отношения, защото и след утре ще продължим да работим заедно, някои от Вас - доста дълго. А според мен, няма нищо по-ценно от нормалните колегиални и човешки отношения. Те се това, което в края на краищата ни крепи, дава ни сили и удовлетворение. Колегите с по-дълъг професионален опит знаят много добре, че не е важно от коя област на административното право са делата, които разглеждаш, а с кого си заедно в състав. Защото ние всички сме професионалисти и можем да гледаме дела от всяка една област на административното право. Важното е да изпълняваме професионалните си задължения в спокойна атмосфера и с достойнство.Трето. Аз обичам работата си. За мен съдийството е изключително благодатна професия, която ти позволява да бъдеш човек с мисия. Две са нещата, които считам, че са решаващи за истинския професионализъм в нашата работа - независимостта и достойнството. Личната и институционалната ни независимост е гаранция за свободата на всеки от нас. И тук не става въпрос да сведем независимостта до това кой къде и с кого се вижда. Ние сме разумни хора. Съдийската независимост е състояние на духа. Институционалната ни независимост е състояние на правовата държава. Но съдийската и институционалната ни независимост не могат да съществуват без зачитането на човешкото и професионално достойнство на всеки от нас.Това са ценностите, които считам, че председателят на съда трябва да отстоява и спазва. Другото е въпрос на упорита ежедневна работа\".", "date": "2017.06.22", "title": "В надпреварата за председател на Върховния административен съд ще има двама кандидати (допълнена в 11:34 ч.)"}
{"url": "http://www.dnevnik.bg/politika/2017/06/22/2993728_borisov_berem_plodovete_na_izkljuchitelna_sudebna/", "text": "В момента берем плодовете на изключителна съдебна реформа, започната в предишния мандат. С тези думи премиерът Бойко Борисов коментира пред Нова телевизия избора на членове на нов Висш съдебен съвет.По думите му вече е изпълнена мечтата на съдиите сами да избират своето ръководство мажоритарно онлайн без да им се пращат съдийски квоти. Прокурорите също сами без намеса избират по най-демократичния начин своите представители, а квотата на парламента се избира с две трети мнозинство, каза Борисов. \"Това гарантира възможно най-добрия ВСС, а това гарантира, че в следващите години най-добрите хора, излъчени от тези системи, ще могат да се проверяват, контролират и да взимат решения\", заяви министър-председателят.След кат му бяха припомнени негови думи от изтекли записи на разговор с тогавашния градски прокурор Николай Кокинов \"Ти сиго избра\" за назначението на Сотир Цацаров за главен прокурор, Борисов отговори: \"Дори да е така, не казвам че е така, това е минало. Създадохме условия това да не се случва\".Той упрекна председателя на Върховния касационен съд Лозан Панов, който предложи на президента Румен Радев да инициира дискусия за конституционни промени и изваждане на прокуратурата от съдебната власт. \"Той трябва да си говори за съда. Това е най-голямата му грешка - както ние не коментираме работата на съда, така и той няма защо да коментира работата на парламента.\"Борисов омаловажи инцидента с развинтените болтове в автомобила на НСО, обслужващ Панов като каза, че колите са стари и подобни инциденти са обичайни. Затова всеки от шофьорите всекидневно лично се подписвал, че е проверил болтовете. На самия премиер поне шест пъти му се случвало да спира на път и да прехвърля багажа си в друга кола. ", "date": "2017.06.22", "title": "Борисов: Берем плодовете на изключителна съдебна реформа, започната в предишния мандат"}
{"url": "http://www.dnevnik.bg/politika/2017/06/22/2993713_shest_puti_na_put_sme_slizali_ot_kolite_i_sme/", "text": "- за уюта в дома си в Банкя, сравнен с разкоша на резиденцията на турския президент Реджеп Ердоган. - по повод инцидента с колата на Националната служба за охрана, обслужваща председателя на Върховния касационен съд Лозан Панов. Върховният съдия се отказа от автомобила на НСО след като инцидентът с развитите болтове беше определен като техническа неизправност, а прокуратурата, която \"редактира\" експертна оценка на компанията-производител, отказа да разследва случая.- отново за инцидента с колата на Панов. В отговор на уточняващ въпрос дали се чувства застрашен физически, премиерът отговори:  по повод споровете дали има нарушения при строителството на оградата по границата. - за започналата кампания за намаляване на административната тежест за гражданите. - за отношенията си с турския президент Реджеп Ердоган. - за отношението му към гей парада.  - така майката на малкия Бойко реагирала, когато се връщал след игра на футбол в махалата. Коментарът е по повод травмата в събота. ", "date": "2017.06.22", "title": "Шест пъти на път сме слизали от колите и сме прехвърляли багажа, и още цитати от Бойко Борисов"}
{"url": "http://www.dnevnik.bg/sviat/2017/06/22/2993790_teroristut_ot_garata_v_brjuksel_e_putuval_s_metroto_do/", "text": "Терористът, който взриви куфар на Централната гара в Брюксел във вторник, е пътувал от дома си в кв. \"Моленбек\" с такси и метро, съобщиха местни медии, цитирани от БТА.Според публикациите, след като куфарът не е избухнал с очакваната сила, терористът е опитал да напусне гарата с влак. Допуска се, че този опит също се е провалил, защото пътник от влака е настоял решително вратите да бъдат затворени, след като е видял, че по перона тичат хора с викове за помощ.Медиите отбелязват, че повече от година след атентатите на летището и в метрото в Брюксел, все още не е изпълнено решението за поставяне на метал-детектори на входовете на железопътните гари. Сега се очаква властите да се заемат с тази задача, но мерките ще засегнат само три гари - една в Брюксел (от три основни, които обслужват столицата), една в Лиеж и една в Антверпен.Според новите данни за терориста Усама Зариу, той се е заселил в Белгия през 2002 г., бил е разведен и не е имал деца. Медиите го описват като поддръжник на \"Ислямска държава\". Зариу не е лежал в белгийски затвор.В Брюксел вчера четирима души са били задържани по разследването на атентата. Очаква по-късно днес съдия да прецени дали те да останат на разположение на прокуратурата. ", "date": "2017.06.22", "title": "Терористът от гарата в Брюксел е пътувал с метрото до целта си"}
{"url": "http://www.dnevnik.bg/politika/2017/06/22/2993843_spored_predsedatelia_na_parlamenta_triabva_da_ima_nov/", "text": "Председателят на Народното събрание Димитър Главчев обяви пред Би Ти Ви, че трябва да се проведе нов референдум за избирателната система у нас. През ноември миналата година около 2.5 млн. избиратели подкрепиха мажоритарния избор на народни представители с пълно мнозинство в два тура при националното допитване, инициирано от \"Шоуто на Слави\". Не достигнаха обаче 11 хил. гласа, за да може решението да е валидно.Въпреки това парламентът реши да разгледа предложенията в референдума. Миналата седмица на ГЕРБ за Изборен кодекс, с който трябваше да се въведе мажоритарният вот. В началото на седмицата обаче председателят на правната комисия Данаил Кирилов обяви, че управляващата партия обмисля да проведе ново национално допитване. \"Според мен трябва да има нов референдум, при положение че няма съобразяване от Народното събрание при първия такъв. Но каква е гаранцията, че след това ще се съобрази? Ако така непрекъснато се провеждат референдуми, за да се усеща настроението на народа, и то по една и съща тема, малко се губи смисълът\", заяви Главчев.Той отхвърли обвиненията на БСП, че парламентът не върши никаква работа, тъй като не се приемали никакви законопроекти. По думите му законопроектите трябва да минат за обсъждане първо в комисия и чак тогава да бъдат внесени за разглеждане в зала.\"Не мога да отрека усилената костна и мускулна система на БСП. Все пак те имаха 38 депутати в преднишния парламент, а сега са 80. Това предразполага по-сериозна опозиция\", добави Главчев.Той уточни, че ако не се подпише, няма да има европейска перспектива за западната ни съседка.", "date": "2017.06.22", "title": "Според председателя на парламента трябва да има нов референдум за избирателната система"}
{"url": "http://www.dnevnik.bg/detski_dnevnik/2017/06/22/2993841_bsp_iska_ednokratna_pomosht_ot_250_lv_za_socialno/", "text": "Депутатите от \"БСП за България\" искат всички деца от първи до четвърти клас, чиито семейства са социално слаби, да получават еднократна помощ от 250 лв. преди началото на учебната година. В момента право на такава помощ имат само първокласниците, чиито семейства отговарят на критериите за социално подпомагане. През 2016 г. .\"Бедността е една от причините за отпадане на децата от училище. За да задържим децата в училище, трябва да ги подпомогнем\", обяви депутатът от \"БСП за България\" Анелия Клисарова. Социалистите ще внесат днес законови поправки за отпускане на помощите.Изчисленията сочат, че за целта ще бъдат необходими около 30 млн. лв. на година.На по-късен етап ще бъде предложено помощи да се отпускат и за учениците до осми клас.В момента еднократната помощ се отпуска на семейства, чиито деца са записани в първи клас за първи път и чиито средномесечен доход на член от семейството за предходните 12 месеца е по-нисък или равен на 350 лв., а от 1 юли 2016 г. – 400 лв. според закона за държавния бюджет.Срокът за подаване на заявлението за отпускане на помощта след записване на детето в първи клас е не по-късно от 15 октомври на текущата учебна година.", "date": "2017.06.22", "title": "БСП иска еднократна помощ от 250 лв. за социално слаби деца от 1 до 4 клас"}
{"url": "http://www.dnevnik.bg/biznes/2017/06/22/2993849_fich_i_sp_povishiha_reitinga_na_obb/", "text": "Две от трите най-големи агенции за кредитен рейтинг – \"Фич\" и \"Стандард енд Пуърс Глобъл\", повишиха рейтинга на Обединена българска банка след придобиването на 99.9% от собствеността й от страна на \"КВС Груп\", съобщиха от финансовата институция.Сделката  през миналата седмица.От \"Фич\" са премахнали рейтинга за наблюдение (RWP) върху дългосрочния и краткосрочния рейтинг на ОББ за неизпълнение (IDR) и рейтинга за поддръжка (SR).В същото време \"Фич\" повишава дългосрочния рейтинг IDR на ‘BBB+’, което е с 6 нива по-високо от предходния рейтинг ‘В+’. Това е възможно най-високият рейтинг за българска финансова институция. Положителната перспектива на ОББ отразява тази на българските държавни облигации (ВВВ-/положителна). Дългосрочният рейтинг на ОББ, IDR би могъл дори да бъде преразгледан в посока нагоре, ако горната граница за България бъде преразгледан в същата посока, допълват от банката.По-високият рейтинг на ОББ отразява виждането на Фич за голямата вероятност КВС да подпомогне своето българско дъщерно дружество, в случай че е необходимо. По-рано днес те официално обявиха.\"Стандард енд Пуърс\" (S&P Global) също значително повишава дългосрочния рейтинг на ОББ от ‘В+’ на ‘ВВ+‘, което е с четири нива по-високо и се равнява на рейтинга на България.Положителната перспектива показва, че агенцията би могла да повишат рейтинга й през следващите 12 месеца, ако установи подобрение на бизнес профила на банката и, по-специално, по-фокусирана стратегия за растеж и успешна интеграция на ОББ в банковите операции на КВС в България.\"Стандард енд Пуърс Глобъл\" вече не гледат на ОББ като на банка, изложена на риск от заразяване от бившия й акционер – Националната банка на Гърция. Те смятат още, че ОББ сега е стратегически важно дъщерно дружество за КВС Груп\", се допълва в съобщението на банката.\"В съответствие с дългосрочната стратегия на КВС Груп, ОББ, заедно със СИБАНК, ще се превърне в една от първите три банки на българския пазар. Повишаването на рейтингите е още едно доказателство, че обединяването на ОББ и Сибанк ще бъде от полза както за местната икономика, така и за клиентите. Тъй като и ДЗИ, една от основните застрахователни компании на пазара, е част от групата, ще разширим нашите банкови и застрахователни дейности и ще станем най-голямата финансова група в България\". Това коментира, цитиран от институцията, Петър Андронов, новият главен изпълнителен директор на ОББ и кънтри мениджър на \"КВС Груп\" за България.", "date": "2017.06.22", "title": "\"Фич\" и S&P повишиха рейтинга на ОББ"}
{"url": "http://www.dnevnik.bg/bulgaria/2017/06/22/2993617_bageri_razrinaha_nai-drevniia_arheologicheski_obekt_v/", "text": "Инспекторатът по опазване на културното наследство към Министерството на културата проверява сигнал за унищожено от багери неолитно селище в Пловдив. Става дума за могила на \"Брезовско шосе\", археологически обект, датиран към 6-5 хилядолетие преди новата ера, но все още непроучен. Част от него е била разрината от багери и безвъзвратно унищожена от започнал в понеделник строеж, съобщи археологът Росица Миткова, завеждаща фонда \"Праистория\" към Археологическия музей в Пловдив. За оплакването й първо съобщи В района на строежа има плочи, датирани през 2016 година като принадлежащи към късен неолит, ранен и късен халколит, тракийски период, желязна епоха и античност. Именно там се смята, че преди 8 хилядолетия е започнала историята на Пловдив, . Строителството започнало с разрешение, но без задължителното в такива случай наблюдение на археолог, въпреки предупрежденията на Миткова към отговорните институции. Теренът е на частен инвеститор.Пред \"Дневник\" Миткова описа строителството като варварско и потвърди, че става дума за обект от най-ранната история на града, който в момента е изринат, засипан с чакъл и се очаква да бъде бетониран. Не е ясно какво ще се случи с изкопаните плочи, допълни Миткова, но каза, че не е изключено да бъдат добавени към частни колекции.В строителното намерение, каза Миткова, не пише нищо за близостта на строежа до Плоската селищна могила на Брезовско шосе. Тя се обърнала към Регионален археологически музей – Пловдив, Инспектората към Министерството на културата, както и Община \"Север\" и Община Пловдив още миналата седмица, откъдето получила потвърждение, че ще се вземат мерки. Строежът обаче не бил спрян. \"Може би моята грешка беше, че не извиках полиция\", заяви археоложката.Проверка на БНТ2 вчера показа, че въпреки твърденията на кмета на район \"Северен\" Ральо Ралев, че строежът е спрян, там се работи и вече се излива бетон. Кметът първоначално не бе открит от \"Дневник\" за коментар, а пред БНТ заяви, че не било доказано мястото да има археологическа стойност. \"Доколкото разбрах от доклада, който вчера направиха моите колеги, става дума за частен имот, където ще се строи офис сграда на \"Брезовско шосе\" в промишлената зона\", казва той пред телевизията.По-късно днес г-н Ралев се свърза с \"Дневник\". Той заяви, че администрацията му не е била наясно с наличието на археологически обект на \"Брезовско шосе\", а според директора на Регионалния археологически музей Костадин Кисьов мястото било извън охранителните зони на паметници на културата. Той уточни, че разпорежданията му за спиране на строителството били устни, а пускането и спирането на строежа било в юрисдикцията на главния архитект. Районният кмет не можа да назове инвеститора.Според закона при разкрита по време на строителство археология инвеститорът е длъжен да уведоми властите и музея, а общината трябва да се съобрази с наличието на съществуващи обекти при издаването на разрешителни.Ясъ тепе I, или Плоската могила край ул. \"Брезовско шосе 165\", е едно от най-големите стари селища на територията на Пловдив. Регистрирано е в средата на миналия век, заедно с Яса тепе II в парк \"Лаута\", но за разлика от него е проучено само сондажно заради подпочвените води. Миткова смята, че там може да се открият дори по-ранни пластове от досега известните.Изнервени служители от Регионалния археологически музей в Пловдив вчера отказаха коментар по случая.Министерството на културата назначи проверка на инспектората си, която се очакваше да приключи до днес на обяд. Въпреки твърденията на Миткова оттам заявиха, че чуват за случая за пръв път.", "date": "2017.06.22", "title": "Багери разринаха най-древния археологически обект в Пловдив (допълнена в 18.30 ч.)"}
{"url": "http://www.dnevnik.bg/sviat/2017/06/22/2993865_jegata_v_severnoto_polukulbo_podrani_i_chupi_rekordi/", "text": "Голяма част от Европа е обхваната от гореща вълна, най-силната от 2005 във Франция, Лондон, Париж и Мадрид очакват температури от над 30 градуса, а Португалия се бори срещу пожар, взел човешки жертви.Във Франция горещините, най-силните от 12 години, започнаха в неделя и се очаква да продължат и днес, очакват се температури от 37 градуса. Един човек бе открит удавен след опит да се освежи в река Лоара. Властите оповестиха безплатен телефонен номер за спешни обаждания и взеха мерки за защита на най-уязвимите граждани. Парковете в Париж и предградията му са отворени по всяко време на денонощието. Шофирането е ограничено. Земеделците са неспокойни, защото две трети от подпочвените води вече са на анормално ниско равнище.Над 1000 португалски пожарникари продължават борбата с пожара в централната част на страната. Огнената стихия в района на Педрогау Гранде отне живота на най-малко 64 души, 157 бяха ранени. Това е най-тежкото бедствие в съвременната история на Португалия.В Испания се очаква жегите, започнали в четвъртък, да продължат поне до неделя с температури, достигащи до над 40 градуса. Близо до Мадрид студенти бяха отведени в морга, за да са на място с по-студен въздух.В Холандия се очаква термометрите да отбележат над 35 градуса. В понеделник започна прилагането на план за борба с ефекта от горещините при възрастните хора. Технически проблеми нарушиха движението на влаковете.В Белгия земеделските производители се опасяват от сушата, продължаваща няколко месеца, припомняйки за тази от 1976 година.Италианските метеорологични служби очакват през идните дни най-тежката гореща вълна от 15 години насам с температури, надхвърлящи нормалното за сезона с осем градуса, достигайки 39 градуса в Милано. Това ще утежни ситуацията с водните резерви, имайки предвид, че шест месеца валежите са намалели с една трета.В Австрия се очаква термометрите да останат около 35 градуса най-малко до следващата сряда. Земеделските производители са притеснени, както и пожарникарите, а популярните барбекюта във виенските паркове са забранени до второ нареждане.Швейцария очаква през идните дни температури над 30 и дори над 35 градуса. Не се очаква обаче да бъде счупен рекордът от 2003 година.Гореща вълна засегна и Сибир. Очаква се днес в Красноярск да бъдат отбелязани температури до 37 градуса, но в Мурманск вали сняг. Жегата в Северното полукълбо разпали тревога за посевите в Китай, доведе до пожари в Португалия и Далечния изток на Русия.За момента Гърция и Балканите не са засегнати от горещата вълна.Световната метеорологическа организация коментира, че Земята изпитва \"поредна изключително гореща година\" и че жегите са подранили, счупвайки множество рекорди.", "date": "2017.06.22", "title": "Жегата в Северното полукълбо подрани и чупи рекорди"}
{"url": "http://www.dnevnik.bg/sport/2017/06/22/2993882_kitaiskiiat_sobstvenik_na_granada_shte_kupi_60_ot_parma/", "text": "Китаецът Лиджан Дзян ще придобие 60% от акциите на \"Парма\", обяви изпълнителният директор на италианския футболен клуб Марко Ферари. Сделката ще да бъде финализирана в началото на месец юли, допълни той.Това ще е третият спортен клуб, в който Лиджан Дзян ще има участие. Той притежава над 98% от собствеността на испанския футболен \"Гранада\" и 5% от баскетболния \"Минесота тимбъруулвс\".Другата промяна в \"Парма\" е, че бившият нападател Ернан Креспо ще стане вицепрезидент. 41-годишният аржентинец игра за жълто-сините в продължение на шест години и половина, а през сезон 2014/2015 г. беше треньор на младежкия отбор на \"пармалатите\". \"Парма\" доведе Креспо в Европа от \"Ривър плейт\" през 1996 г., а през 2000 г. беше продаден на \"Лацио\" срещу рекордните тогава 58 милиона евро. В началото на 2010 г. той се завърна при жълто-сините и остана до лятото на 2012 г., когато прекрати състезателната си кариера.Аржентинецът си тръгна от клуба след хаотичния сезон 2014/2015, в който \"Парма\" изпадна от Серия А, няколко пъти смени собствеността си и  През лятото на 2015 г .\"Парма\" беше преструктуриран в \"Парма калчо 1913\" и започна възраждането си от четвъртото ниво на италианския футбил. Няколко месеца по-късно От новия сезон \"Парма\" ще играе в Серия Б, след като в събота победи \"Алесандрия\" с 2:0 и спечели плейофите в трета дивизия - Лега Про.\"Искрено вярвам, че нашият нов партньор, обграден от обичащи \"Парма\" хора като Ернан Креспо и подкрепян от настоящото ръководство, ще отвори вратите към безпрецедентно развитие на нашия клуб и чудесни възможности извън футбола\", заяви Ферари.\"Парма\" никога не е бил шампион на Италия, но има осем отличия във витрината си, четири от които европейски. Тимът спечели Купата на УЕФА през 1995 и 1999 г., както и Купата на носителите на купи и Суперкупата на Европа през 1993 г. \"Важно е да бъдем силно свързани с ценностите от миналото, но в един променящ се свят не трябва да се страхуваме от нови неща\", каза още Ферари.", "date": "2017.06.22", "title": "Китайският собственик на \"Гранада\" ще купи 60% от \"Парма\""}
{"url": "http://www.dnevnik.bg/bulgaria/2017/06/22/2993848_prezidentut_radev_zaminava_utre_na_dvudnevno/", "text": "Президентът Румен Радев ще бъде на посещение в Гърция на 23 и 24 юни, съобщиха от администрацията на държавния глава.Това ще бъде първото му официално посещение в страна от Югоизточна Европа след встъпването му в длъжност. В официалната делегация на българския държавен глава ще бъдат и министърът на енергетиката Теменужка Петкова и зам.-министърът на външните работи Емилия Кралева.В Атина Радев ще проведе среща \"на четири очи\" с гръцкия президент Прокопис Павлопулос, след което ще започнат пленарни разговори между официалните делегации на двете страни. Очаква се да бъдат обсъдени перспективите за развитие на двустранните отношения между България и Гърция, икономическия и културен обмен, партньорството в енергетиката, регионалното сътрудничество на Балканите, както и въпроси от дневния ред на ЕС.Румен Радев ще проведе срещи и с председателя на гръцкия парламент Никос Вуцис, както и с кмета на Атина Георгиос Каминис.Предвидено е още държавният глава да разговаря в посолството в Атина с живеещи в съседната страна българи.", "date": "2017.06.22", "title": "Президентът Радев заминава утре на двудневно посещение в Гърция"}
{"url": "http://www.dnevnik.bg/politika/2017/06/22/2993852_deputatite_izdignaha_18_dushi_za_sudebniia_suvet/", "text": "Общо 18 души за 11 места във Висшия съдебен съвет (ВСС) издигнаха депутатите. Срокът за кандидатури изтече в сряда, а номинации имат от всички партии. Изборът и изслушването ще са през септември, а до пети юли кандидатите ще трябва да представят своите концепции.Това ще е първият избор за кадровия орган на Темида, който ще се случи с квалифицирано мнозинство - 2/3 от гласовете на народните представители, или над 160 гласа. Или кандидат ще трябва да бъде подкрепен с мнозинство от гласовете на ГЕРБ и БСП или и ДПС. Досега винаги изборът се е случвал с партийни договорки и на квотен принцип. По информация на \"Дневник\" тази година формулата е 4:3:2:2 - ГЕРБ: БСП:ДПС:Обединени патриоти.Най- много са кандидатите има БСП - шестима души - четирима съдии и двама прокурори, като преобладаващо от левицата са се спрели на върховни магистрати. При представянето им лидерът на БСП Корнелия Нинова заяви, че критерият за избор на номинираните е бил да не са взимали страна по споровете в съдебната система.От думите й се разбра, че БСП предлага повече кандидати, за да има конкуренция и тъй като не е влизала в договорки с други партии. Впечатление сред номинациите на управляващите е тази на заместник-председателя на Върховния административен съд Боян Магдалинчев, който вече е бил член на кадровия орган. За него \"Капитал\" писа, че се свързва със скандали през годините както във ВСС, така и във ВАС. Той беше обвинен от съдии в намеса в определянето на петчленните състави по ключови дела, като например за концесията в Банско, за уволнението на бившия член на ВСС Камен Ситнилски, дисциплинарното производство срещу бившия шеф на столичното следствие Петьо Петров.От ДПС издигнаха двама души - Стефан Гроздев, който е заместник-председател на Софийския апелативен съд. През 2014 г. той стана и.д. председател на съда. Пост, който заема до юли 2016 г., когато е избран титулярq и Гроздев отново се връща на зам.-председателското място.Името на Гроздев е свързано със спорни произнасяния в полза на интересите на депутата от ДПС Делян Пеевски. В продължение на години той председателстваше единствения съдебен състав, който гледаше на втора инстанции делата за несъстоятелност. Другата номинация на движението е за Пламена Апостолова, която е и.д. ръководител на столичното следствие - пост, който до март 2015 г. се заемаше от Петьо Петров.Зам.-шефът на Софийската апелативна прокуратура Йордан Стоев и адвокат Боян Новански са предложени за членове на Висшия съдебен съвет от лидера на \"Атака\" Волен Сидеров, който сега е съпредседател на Обединените патриоти.  Тогава той прие, че жалбата на организацията срещу отказа на обвинителя от градската прокуратура Боряна Бецова да разследва Пеевски е неоснователна. Стоев бе и един от двамата прокурори, специално пратени в Пловдив за делото по искане на прокуратурата за отстраняване на Иван Тотев от кметската му длъжност. Повече четете .Лидерът на \"Воля\" Веселин Марешки е номинирал двама души - прокурора от Районна прокуратура - Варна, Владислав Томов, а в последния ден за номинации и за адвокат Ангелинка Николова от Търговищката колегия.В последния ден се появи и номинация от Ангел Исаев, който не членува в никоя парламентарна група. Той издига кандидатурата на Нели Виодорова, адвокат и резервен член на Висшия адвокатски съвет (ВАдС).Мандатът на този съдебен съвет изтича на 3 октомври. Той се състо от 25 членfle - трима от които - т.нар. трима големи - председателите на върховните съдилища и главния прокурор са членове по право. Депутатите избират 11 души, магистратите също толкова. ВСС е разделен на две колегии - съдийска и прокурорска и се събира в пълния състав на заседания веднъж седмично.Магистратите вече излъчиха своите представители. Впечатляващ беше изборът на съдиите, които, от една страна, демонстрираха висока избирателна активност, а, от друга, направиха своебразен бунт срещу статуквото, като излъчиха предимно върховни магистрати. Изборът на съдиите беше съпътстван от информация за списък с кандидати, които трябва да бъдат избрани. От него само един влезе в следващия състав на съвета.ГЕРБ, адвокат, ръководител на районната прокуратура в Пловдив, съдия във ВКС, ръководите на окръжната прокуратура в Бургас, зам.-председател на ВАСБСП, съдия във ВАС, съдия в Софийския апелативен съд, прокурор във Върховна административна прокуратура, съдия във Върховен касационен съд, съдия в Апелативния специализиран наказателен съд, прокурор във Върховна касационна прокуратураДПС, зам.-председател на Софийския апелативен съд, следовател в Националната следствена службаОбединени патриоти, адвокат, зам.-ръководител на апелативната прокуратура в СофияВоля районен прокурор от Варна, адвокат от Търговищката колегия", "date": "2017.06.22", "title": "Депутатите издигнаха 18 души за съдебния съвет (обобщение)"}
{"url": "http://www.dnevnik.bg/skorost/2017/06/22/2993912_noviiat_flagman_na_opel_e_veche_v_sofiia/", "text": "Новото поколение на флагмана на \"Опел\" - , от тази седмица е в София. След най-впечатляващите новости в колата са матрични светодиодни светлини, система за задвижване на четирите колела, с прехвърляне на въртящ момент между двете задни колела, ходова част с променливи характеристики, свръхмодерни системи за асистенция на водача и т.н.При представянето на модела директорът на \"Опел\" за България Вихрен Горанчев припомни, че марката има дълга история в сегмента, . Предишното поколение на \"Инсигния\", лансирано през 2008 година, беше избран за автомобил на годината - 2009 за Европа, а година по-късно и на България, като намери почти 1 млн. купувачи в Европа.Аавтомобилът предлага свързаност от най-високо ниво, като мултимедийната система интегрира напълно свързания с нея смартфон. \"Инсигния\" се предлага със система за свързаност и услуги .Персоналният асистент предлага множество услуги - от автоматична реакция и помощ при катастрофа до асистенция при откраднат автомобил, като с новата \"Инсигния\" започва предлагането на още две нови услуги – резервиране на хотелска стая и търсене на място за паркиране.", "date": "2017.06.22", "title": "Новият флагман на \"Опел\" е вече в София"}
{"url": "http://www.dnevnik.bg/sviat/2017/06/22/2993897_kriticite_na_roliata_na_stalin_vuv_voinata_stanaha/", "text": "Три пъти за 20 години е намалял броят на руснаците, смятащи, че огромните загуби на СССР във Втората световна война се дължат на това, че \"сталинското ръководство е действало, без да се съобразява с жертвите\". Ако през 1997 г. така са смятали 34%, то сега - на 76-ата годишнина от нахлуването на нацистка Германия - този дял е слязъл на историческия минимум от 12%.Все още няма общоприети официални данни колко хора - цивилни и военни, загиват във войната, включително защото архивите остават затворени. Според изчисленията на базата на данни от статистическия институт на СССР става дума за 26.6 млн. души, от които военните са 8.7 милиона. Спори се и за жертвите на германската армия в цялата война от 1939 до 1945 г., включително на фронтовете из цяла Европа и Северна Африка. Данните тук се движат между 3.6 и 5.3 милиона души.Редовното допитване на \"Левада център\" показва, че анкетираните масово (70%) обвиняват за това германците и техните съюзници. Според 36% основната причина е внезапността на нападението, за 24% - военното и техническо превъзходство на Германия, а за 10% - \"жестокостта на хитлеристите\".В същото време общо 22% обвиняват собствените си политици и военни, като 10% отговарят със \"слабостта и неумението на съветското командване\".Ако през 90-те години имаше разкрития за престъпленията на сталинизма, то с идването на Владимир Путин на власт критиките намаляха, казва Алексей Гражданкин, зам.-директор на \"Левада център\".\"Мисля, че излишната демонизация на Сталин е един от способите, един от начините за атака срещу Съветския съюз и Русия. (Целта е) да се покаже, че днешна Русия носи родилните петна на станилизма. Всички ние имаме родилни петна и какво от това?,\"  в разпространения преди дни филм на Оливър Стоун с интервюта с руския президент.Друг факт от допитването на \"Левада център\" е непоклатимата увереност на руснаците, че са можели да спечелят войната и без помощта на съюзниците си. Почти две трети (63%) от запитаните в периода 19-22 май 2017 г. са отговорили по този начин, а 28% - с \"не\". Леко колебание по този въпрос настъпва през 2010 г., когато се усеща ефектът от това, че световната икономическа криза достигна Русия, но дори тогава увереност в самодостатъчността на СССР във войната са изразили 57%. През всички години от 1991 г. насам, в които този въпрос е бил поставян, групата никога не е падала под 60%.Февруарска анкета на \"Левада център\" за отношението към Сталин показа, че положителните чувства са достигнали 16-годишен пик - 46% се отнасят към него с \"възхищение\", \"уважение\" и \"симпатия\".\"В период на изостряне на отношенията с околния свят на руснаците все повече им трябват фигури, които - колкото и да са кървави - все пак са постигали успехи в това противопоставяне\", обяснява Гражданкин.Социологът Леонтий Бизов допълва, че растящата популярност на Сталин се дължи и на \"масовия официален култ\" към Деня на Победата 9 май. Той се е превърнал в основният празник на Русия и символ на демонстриране на сила и могъщество. Затова все повече руснаци обвиняват за загубите във войната противника, а не грешките на собственото си ръководство, допълва Бизов.", "date": "2017.06.22", "title": "Критиците на ролята на Сталин във войната станаха рекордно малко в Русия"}
{"url": "http://www.dnevnik.bg/sport/2017/06/22/2993913_sezonut_v_purva_liga_zapochva_s_levski_sreshtu/", "text": "\"Левски\" срещу \"Лудогорец\" е най-интересният мач от първия кръг на . Жребият за новото първенство беше изтеглен днес в Освен сблъсъка между шампиона и третия от миналия сезон, първият кръг предлага и едно столично дерби - \"Славия\" срещу ЦСКА.Любопитното е, че през миналия сезон двата тима отново се срещнаха в първия кръг, но тогава домакин бяха червените.Старозагорските тимове \"Берое\" и \"Верея\" оформят другото дерби от първия кръг. Новият треньор на зелено-белите Александър Томаш ще дебютира начело на тима срещу бившия си отбор.От новаците,  и \"Септември\" стартират сезона с домакински мачове срещу \"Локомотив\" (Пловдив) и \"Дунав , докато \"Витоша\" (Бистрица) ще гостува на \"Черно море\".\"Лудогорец\" ще има доста натоварен старт на сезона. Три-четири дни преди мача с \"Левски\" тимът на Георги Дерменджиев ще , а след реванша с латвийците идва гостуване на ЦСКА във втория кръг на Първа лига.Последните две гостувания на шампионите на стадион \"Българска армия\" бяха белязани от скандали, породени от напрежението по оста Кирил Домусчиев - Гриша Ганчев.Първата среща между ЦСКА и \"Левски\" ще е в последния, 13-и кръг от първата половина на редовния сезон. Първото пловдивско дерби между \"Ботев\" и \"Локомотив\" ще е в десетия кръг.Първенството започва на 14 юли. Есенният дял ще завърши на 12 декември, а пролетния ще стартира на 16 февруари. Шампионатът ще приключи на 24 май с баржа за Лига Европа.Двубоят за Суперкупата е на 9 август, а финалът за Купата на България ще се играе на 9 май.", "date": "2017.06.22", "title": "Сезонът в Първа лига започва с \"Левски\" срещу \"Лудогорец\""}
{"url": "http://www.dnevnik.bg/bulgaria/2017/06/22/2993898_svetiiat_sinod_vuzstanoviava_paraklisa_vuv_vrana_v/", "text": "Разрушеният през 1949 г. параклис в двореца Врана, където е бил препогребан цар Борис III, ще бъде възстановен от Светия синод на Българската православна църква, Това са заявили патриарх Неофит и митрополитите от Светия синод, които са посетили с тази цел Симеон Сакскобургготски и семейството му на 14 юни, преди официалното празнуване на 80-годишнината. При тази визита Светият синод с нарочен молебен е благословил и началото на възстановяването на параклиса.Параклисът на името на Св. цар Борис Покръстител е бил построен във Врана от царица Йоанна след като комунистическата власт й нарежда през 1946 г. да бъде изваден царят от гробницата в Рилския манастир, където е погребан през 1943 г., и да бъде препогребан \"на друго място\". По-късно, след заминаването на царицата от България, параклисът е разрушен, а оловният ковчег с тленните останки на цар Борис III са извадени и отнесени незнайно къде, някои предполагат че са изхвърлени. След 10 ноември 1989 не беше създадена държавна комисия, която да опита да открие тленните останки и да изчисти образа на България от варварския акт. А комисия на обществени начала, ръководена от покойния Стефан Савов, започна разкопки със специалисти на мястото на параклиса. Така беше открит съдът от армирано стъкло със сърцето на царя, който е бил погребан отделно от оловния ковчег. През 1993 г. сърцето на царя беше отново погребано в църквата на Рилския манастир.Синодът е съхранил и сега тържествено е отнесъл във Врана иконата със сребърен обков, която се е намирала в параклиса и оцеляла при разрушаването - тя е била дарена от БПЦ през 1896 г. на престолонаследника княз Борис Търновски при кръщаването му и отново ще стои във възстановения параклис.", "date": "2017.06.22", "title": "Светият Синод възстановява параклиса във Врана, в който е бил погребан цар Борис III"}
{"url": "http://www.dnevnik.bg/biznes/2017/06/22/2993878_samo_edna_chetvurt_ot_bulgarite_pazaruvat_onlain_sochi/", "text": "Само 9% от компаниите в България продават продуктите си онлайн при една пета от фирмите средно за ЕС. Около една четвърт от потребителите пък пазаруват електронно. Това показват данните на Евростат, обобщени в доклада , цитиран от  в днешния му брой.Според данните само 27% от българите са пазарували онлайн в последната година преди изследването. За сметка на това страната е начело в ЕС по пазаруване на дрехи и спортна екипировка - 78% от хората в страната, които са купували нещо онлайн през последните 12 месеца, са поръчвали именно такъв тип стоки. При онлайн банкирането българите са на опашката в ЕС с едва 7%, а само 1% са купували онлайн съдържание.Едва 25% от пазаруващите онлайн българи са купували по този начин стоки за дома, пътувания и почивки (23%), хранителни продукти (22%), електронни устройства (15%), билети за събития (15%) или книги и списания (12%).Другите данни за страната също показват изоставане на България от ЕС, но все пак отчитат силен ръст през годините. Например данните на Nielsen за българския онлайн пазар сочат, че едва 1.1 млн. са интернет купувачите в България през 2016 г., което е по-малко от 20% от общото население, докато в ЕС средният процент е 46. А според представители от пазара онлайн търговията е между 600 и 700 млн. лв. за миналата година.През 2016 г. 85% от домакинствата в ЕС са имали достъп до интернет в сравнение със 70% за 2010 г. В България малко над половината от домакинствата в страната (57%) имат широколентов интернет достъп. Все повече потребители влизат онлайн през мобилни телефони – в България делът им е 71% при средно за ЕС 79%, макар че най-често целта е комуникация.Индивидуалните потребители най-често използват интернет за изпращане и получаване на имейли (86%), търсене на информация (80%), четене на новини (70%) и участие в социални мрежи (63%). Онлайн телефонните и видеоразговори например са най-популярни в България (80%), а участието в социални мрежи – в Унгария (83%) и Малта (82%).В България интернет като канал за продажби използват едва 9% от компаниите, като по-слабо е представянето единствено на бизнеса в Румъния (7%).В България през 2016 г. електронните продажби са формирали 4% от общия оборот на местните компанииПрез 2016 г. почти една трета (32%) от интернет потребителите в ЕС използват облачни услуги, за да съхраняват данни, което е ръст от 5 процентни пункта спрямо 2014 г.", "date": "2017.06.22", "title": "Само една четвърт от българите пазаруват онлайн, сочи изследване"}
{"url": "http://www.dnevnik.bg/bulgaria/2017/06/22/2993909_policai_pod_prikritie_razbiha_grupa_za_razprostranenie/", "text": "Пет души са задържани при акция на ГДБОП и Специализираната прокуратура в Благоевградска област. Полицейската операция е извършена на 20 юни, като арестуваните са обвинени в участие в организирана престъпна група за разпространение на фалшиви евробанкноти и наркотици, съобщиха от МВР.Петимата са заловени в Петрич в момент на продажба на неистински евро банкноти на служители под прикритие. При обиска на автомобила на единия от задържаните са намерени и иззети 942 неистински банкноти от по 20 евро и 36 с номинал 50 евро. В жилището на друг са открити 249 фалшификата с номинал 20 евро и 153 от по 50 евро.По първоначални данни групата е действала от ноември миналата година. Членовете ѝ са внасяли фалшиви банкноти от по 20 и 50 евро в големи количества от Италия и ги продавали в България, предимно в Петрич и Сандански, с 20% по-евтино от номинала на фалшификатите.Освен с фалшиви пари задържаните се занимавали и с разпространение на наркотици, основно марихуана.На трима от арестуваните е наложено прокурорско задържане до 72 часа. Другите двама са с парични гаранции. Утре Специализираната прокуратура ще поиска от Специализирания наказателен съд налагане на мярка за неотклонение \"задържане под стража\" на тримата задържани.", "date": "2017.06.22", "title": "Полицаи под прикритие разбиха група за разпространение на фалшиви пари и наркотици"}
{"url": "http://www.dnevnik.bg/biznes/2017/06/22/2993944_promenite_v_danuchno-osiguritelniia_kodeks_minaha_na/", "text": "Парламентът прие на първо четене Законопроект за изменение и допълнение на Данъчно-осигурителния процесуален кодекс (ДОПК), внесен от Министерския съвет. В гласуването участваха 185 народни представители, от които 102 бяха \"за\", 80 - \"против\", а трима се въздържаха.Промените са свързани с европейски директиви за автоматичен обмен на информация в областта на данъчното облагане, а освен това въвеждат ограничения за прехвърляне на фирми на безимотни и при плащанията в брой. Георги Търновалийски от БСП заяви, че групата не подкрепя промените и ще предложи свои между първото и второто четене. Подкрепяме промените, които са по двете директиви, както и усилията за справяне с порочната практика за прехвърляне на собственост на безимотни лица, уточни той.Останалите промени според него няма да решат проблемите. Търновалийски заяви, че ограничението на плащането в брой няма да ограничи сивата икономика, а е по-скоро в интерес на търговските банки, които печелят от такси и комисионни. Това ще доведе до нови разходи за малкия и средния бизнес, прогнозира той.Дора Христова от \"Воля\" също възрази срещу промените, които според нея щели да рефлектират негативно върху малкия и средния бизнес. Промените ще натоварят с още повече административна тежест, каза тя.Емил Димитров от \"Обединени патриоти\" предложи да има контрол от страна на НАП на всички акцизни стоки.", "date": "2017.06.22", "title": "Промените в данъчно-осигурителния кодекс минаха на първо четене"}
{"url": "http://www.dnevnik.bg/kultura/2017/06/22/2993939_ivan_milev_v_tursene_na_vsesvetskoto_i_rodnoto/", "text": "На не една от приказно-декоративните му картини можем да разпознаем неговия лик: крехката фигура на художника, слабото му лице, дадено най-често в профил, с разпилени руси къдрици, открояващи се в изображенията на някой овчар или гъдулар из пасторалните сцени.При  този композиционен автобиографизъм е умишлено търсен. Той задава наистина важна в живописно-декоративната му система: да не се свежда до етнографския академизъм на Иван Мърквичка и Антон Митов, превърнал се в норма след Освобождението; да се освободи то от тъй масово разпространеното из България механично наслагване на \"драски и шарки\" на фона на пъстри чергици и бъклици, предназначени да радват окото и умиляват. Поради което и в последния запис на съхранилия се по чудо негов военен дневник от 1918 г., художникът гневно пита: \"\".Затова самият той поема в радикално противоположна посока, въпреки полученото академично образование в Държавното художествено училище. С дързък и енергичен рисунък скосява формите, превръща картината в колаж от багри, синтезиращи този усет за . Нещо особено важно при възприемането на неговите картини. Инак ще си остане непонятно как Иван Милев успява да извърши толкова рязък скок – към европейския модернизъм, връщайки се при това далеч , към корените си и родните поля на Тракия. Тъкмо тук е парадоксът на времето: когато стрелките на часовника сякаш неудържимо се превъртат, така че изкуството на зографите и народните майстори, на писаните сандъци и ракли, се оказва в съзвучие с търсенията на модернизма от зората на двайсетото столетие и по-конкретно с естетиката на сецесиона, повлияна от наивистите и японските щампи.В което няма нищо случайно. Ускорението, което техниката стоварва върху прииждащия ХХ в., променя коренно действителността, превръщайки я в отломки от \"пейзаж след бурята\". Там, където салонният академизъм смята, че все още си има работа със \"застинала\" и \"обективна реалност\", модернизмът съзира нещо съвършено различно: \"светът стана нов\", както настоява Езра Паунд; и, трябва да признаем – далеч по-тайнствен. Безжичният телеграф е пробив към невидимия свят на глобалната информация и съответно човекът започва да се възприема като подвластен на различни социални отношения (социологията) или пък на потайни въжделения (психоанализата). Новите технически открития напълно преосмислят актуалната гледна точка. В един репортаж, писан през същите тези години, Хемингуей споделя как едва след като вижда земята отгоре, по време на първия си полет с аероплан, отдава дължимото на колажите на Брак и живописта на кубистите, която всъщност е новият \"технически реализъм\". Светът наоколо се разпада, готов за нов синтез. Затова и живописта вече не копира оригинала, а пресъздава субективното усещане на художника за него. Обективното се размива в субективното, както портретът в пейзажа.Не е ли тъкмо тук ключът към картините на Иван Милев – в \"\"? При него зад плоскостта на декоративното, в отказа от класическата линейна перспектива и каузални зависимости, ясно проличава друг основополагащ принцип: взорът на душата е този, който налага ритъма си над композицията. Не става дума за някакъв чист субективизъм, а за синтез в \"изкуството, което е и всесветско, и родно\", както пише в дневниковите си бележки самият художник.Иван Милев, за разлика от кубистите и футуристите, видимо не изглежда опиянен от възможната човешка победа над природата, от войната с нея, която би трябвало да бъде спечелена с помощта на машините. Напротив, фрустриращият опит от войната, \"\", за който говори в една от своите тетрадки, когато \"\", го кара да обърне поглед назад, в търсене на хармония, способна на придаде на разтерзания свят ново, духовно единство. Иначе без това, без възвръщането към изгубеното всеединство, самоунищожението би се проточило в доста \"\". Затова Иван Милев \"рядко рисува неоживен от хора пейзаж\", както забелязва Евдокия Петева-Филова. Тъкмо обратното – изкласилата нива, ширналите се поля, цъфналите дръвчета, манастирската църквица или селското гробище, тоест светът в сакралната си пълнота е място на човешкото, на неговата скръб и радост. Приятелят му Илия Бешков определя този характерен Иван-Милев свят като \"композиция от неговите видения\", населен най-вече от \"\".В някакъв смисъл това е митологичен свят, ако приемем, че митът е дом на битието, обитаван от човешките страсти и тъги.В света на Иван Милев  не отсъства, тъкмо напротив. То е символно въплътено в багри и звуци, сиреч в напевите, които сякаш долавяме, докато взорът ни следи хороводите и музикантите, населяващи картините му.На тях е запечатано и едно особено българско време – \"и страшно, и весело\" – както го определя Никола Фурнаджиев. Време на братоубийства и безкръстни гробове, на необявената българска гражданска война след Първата световна, на оплаквачки и майки, дето \"все в черно ходят\". Пестеливо-скосената линия на тези фигури говори много, повече от всеки вик, почти колкото експресията, която по същото време Пенчо Георгиев задава в своите \"Задушници\".У Иван Милев обаче властва : изчистените ликове на жените, макар и оплаквачки, \"Богородица с кокичета\", новата агония на Христос, поел скърбите на жените в черно (\"Разпятие\", 1923 г.), ръцете, често сключени за молитва; плоскостният модел на православната традиция, в който \"всичко е много израз и малко плът\" (Евдокия Петева-Филова), ала в съчетание с един изумителен и поразяващ колорит. Негови колеги свидетелстват, че той почти никога не рисува от натура. При посещение в Мъглижкия манастир, докато другите грабват моливите и четките, той съзерцава, гледа с душата си, а сетне, едва вкъщи, пресътворява доловеното в триптих.В анализа си на творбите му Сирак Скитник направо недоумява как да обясни омаята им: \", настоява той, \".И въпреки това – дори днес – те ни привличат, хипнотизират, завладяват, излизат от рамките си, приемат в съзнанието ни неподозирани, направо монументални размери; те са емблеми на българската участ, подобно творбите на Майстора или Златю Бояджиев.Ала все пак най-смайващото у Иван Милев сякаш си остават \"чистите му цветове\", загребани от някакви неподозирани кладенчета на въображението, цялото това негово орнаментално богатство, съперничещо с най-добрите образци на виенския сецесион.Дали тъкмо това не му дава самочувствието, както свидетелстват очевидци, да полага подписа си първо и то по особен начин? Противно на всеобщата практика, той посяга към белия лист от долния край, където най-напред се подписва. Нещо повече: става дума сякаш за ритуал, тъй като се прави специално каре, където подписът бива калиграфски изписан.Пълна противоположност с анонимността на безвестните зографи или с поетиката на Владимир Димитров Майстора, който рядко и с неохота подписва картините си.Такъв всъщност е Иван Милев – романтик на жеста, митопоетичен и приказно анахроничен, което не само, че не му пречи, но и го превръща в първия български модернист на ХХ в.В художник, , но отишъл си съвсем млад, чието изкуство, пак по думите му, е , .", "date": "2017.06.22", "title": "Иван Милев (в търсене на всесветското и родното)"}
{"url": "http://www.dnevnik.bg/bulgaria/2017/06/22/2993917_zdravnata_kasa_iska_lekarite_da_budat_zaduljeni_sus/", "text": "Националната здравноосигурителна каса (НЗОК) ще предложи промяна в Закона за здравното осигуряване, с която лекарите да предписват най-евтиното лекарство от тези, които касата покрива и могат да се предписват за конкретно заболяване, съобщава .Надзорният съвет одобри предложението в закона да се запише, че лекарите \"предписват лекарствен продукт с по-голяма разходна ефективност за НЗОК, когато в конкретния случай са налице терапевтични алтернативи, лекарствените продукти са с еднакви или сходни терапевтични показания, информацията за които е съществена за правилното прилагане на продукт\". Същевременно обаче не е приет текст за поощрения или санкции за неспазване на новото изискване.От НЗОК признават, че няма как да накарат лекарите задължително да избират най-ниската цена, още повече че при различните пациенти едно и също лекарство може да има различен ефект. Изданието отбелязва, че списъкът с препаратите, които НЗОК поема, се актуализира на всеки две седмици и е малко вероятно лекарите да следят дали не се е появил по-евтин медикамент.Друга мярка, която предстои да бъде предложена, е централизирано договаряне на онколекарствата в болниците. \"Единият вариант е лекарствата да бъдат договаряни централно от Министерството на здравеопазването, другият е да продължи досегашната практика с отстъпките\", коментира шефът на надзорния съвет Кирил Ананиев. \"Сега\" посочва, че ако се реши онкомедикаментите да се поръчват от Министерството на здравеопазването, това ще е връщане към системата, която бе отменена преди няколко години, защото водеше до постоянни липси на препарати.НЗОК не се е отказала да предложи отново промяна, която веднъж бе отхвърлена заради острото недоволство на лекарското съсловие. Става дума за текст, според който договор на лечебно заведение може да бъде прекратен и преди съдебно решение, ако болницата обжалва.", "date": "2017.06.22", "title": "Здравната каса иска лекарите да бъдат задължени със закон да изписват евтини лекарства"}
{"url": "http://www.dnevnik.bg/sport/2017/06/22/2993998_rusiia_shte_turpi_sankcii_vupreki_opitite_za_borba_s/", "text": "Русия определи използването на допинг за престъпление и инвестира все повече пари в борбата срещу забранените стимуланти в спорта. Президентът Владимир Путин заяви, че тези промени са мотивирани от евентуални санкции срещу руския спорт.Независимо колко сериозни са тези превантивни мерки, Русия няма да избегне напълно санкциите за системните положителни проби, заяви президентът на  (МОК) Томас Бах през тази седмица.\"Оставам с впечатлението, че в Русия си мислят, че с обявяване на големи промени за бъдещето, миналото ще бъде забравено\", каза Бах в интервю за \"Ню Йорк таймс\", преди да се срещне с американския президент Доналд Тръмп.Според него случилото се на игрите в Сочи през 2014 г. не може да бъде забравено и Русия трябва да понесе нужните санкции.В момента МОК продължава работата по разкриване на случаите с допингирани руски спортисти. Независимата комисия, водена от  потвърди много от показанията на бившия ръководител на руската антидопингова агенция (РУСАДА) д-р Григорий Родченков.През миналата година лекарят предизвика международен скандал, като в навечерието на олимпийските игри в Рио в детайли обясни как той и служите за сигурност на Русия са работили заедно. Родченков разкри как руски атлети са приемали забранени, подобряващи представянето стероиди по време на игрите в Сочи през 2014 г.Русия спечели 33 медала от домашните игри, 13 от които златни. Въпреки разкритията обаче все още няма наказания.Томас Бах подчерта, че санкции със сигурност ще има и се надява въпросът да бъде решен до октомври, за да се знае кои спортисти могат да участват на зимните олимпийски игри в Пьончан през 2018 г.\"Искаме да решим това възможно най-скоро. За да се наложи обаче адекватната санкция, трябва да разберем колко дълбоко се корени тази система\", добави Бах.По-рано този месец Кремъл издаде заповед за изготвяне на национален план за борба с допинга.Бах посети САЩ, за да се запознат с офертата на Лос Анджелис за домакин на  Той се срещна с президента Доналд Тръмп, който вече е дал съгласието си страната да бъде домакин на игрите.", "date": "2017.06.22", "title": "Русия ще търпи санкции въпреки опитите за борба с допинга, заяви Томас Бах"}
{"url": "http://www.dnevnik.bg/biznes/2017/06/22/2993956_nad_80_ot_bulgarite_bili_gotovi_da_se_boriat_sus/", "text": "Проучване показва, че 93% от българите заявяват, че са запознати с измеренията на сивата икономика, а 84% от тях изразяват готовност да участват в борбата за ограничаването й. Данните са от изследване на Mastercard за обществените нагласи към сивата икономика.Проучването, което обхваща 800 българи на възраст между 15 и 64 години, е проведено през февруари 2017 г. в десет държави в Централна и Източна Европа, сред които и България.Измеренията на сивата икономика анкетираните откриват преди всичко в практиката за наемане на работници без договор (86%), укриване на приходи с цел плащане на по-малки данъци (79%) или прикриване на транзакции от продажби (78%).\"Сивата икономика е явление, което рефлектира върху цялото общество и качеството на живот на всички граждани. Благодарение на нашия опит от партньорства с правителства по целия свят можем да посочим дигитализацията като един от сигурните методи за ограничаването й. По-широкото използване на електронните разплащания от институциите, бизнеса и крайните потребители, наред с финансовото образование са доказани инструменти за борба със сивата икономика, както и за по-ефективното планиране и разходване на публични средства\", казва Ваня Манова, мениджър на Mastercard за България и Македония.Българите разбират негативното влияние на сивата икономика върху публичните финанси и икономика. 86% от участниците в изследването заявяват, че сивата икономика ограничава икономическия растеж на държавата.От компанията цитират изпълнителния председател на Българската стопанска камара Божидар Данев да казва, че сивата икономика създава неконкурентна среда, която отблъсква инвеститорите, а без инвестиции няма икономически растеж.Липсата на инвестиции ограничава разкриването на нови, качествени работни места и не позволява реален растеж на доходите. Ясен индикатор за наличието на сериозен обем сива икономика е фактът, че за последните десет години средната работна заплата е нараснала със 123%, а приходите от данък \"общ доход\" (ДОД) са се увеличили с 64%, т.е. в бюджета постъпват с около 1 млрд. лв. годишно по-малко приходи от ДОД. Картовите разплащания са eдин от инструментите за борба със сивата икономика и ние трябва да използваме всяка възможност за гасене в зародиш на икономическите деформации, посочва Данев.Българските потребители осъзнават, че използването на електронни плащания и намаляването на употребата на пари в брой ще ограничи сивата икономика. Нещо повече, мнозинството анкетирани твърдят, че биха плащали електронно по-често (79%), за да ограничат негативното явление.\"Радващо е, че българите много добре разбират какво е сива икономика, какви вреди нанася върху всеки от нас и как можем да и се противопостави. На ход обаче е държавата, която трябва да осигури условия и стимули, за да могат потребителите да ѝ съдействат с поведението си, коментира Богомил Николов, председател на Асоциация \"Активни потребители\".Той допълва, че лотарията с касови бележки на НАП е положителен пример, а на другия полюс е липсата на терминали на много места, като например в КАТ, което ощетява гражданите с допълнителни банкови такси.Като най-често решение, което държавните институции биха могли да предложат за ограничаване на сивата икономика, българите посочват данъчно стимулиране за търговци, които приемат електронни плащания (67%), задължително притежаване и използване на касови апарати (66%) и данъчни облекчения за потребители, които плащат електронно (65%).За целта притежаването на терминал за електронно плащане би трябвало да е задължително за всички търговски обекти, посочват 81% от участниците в изследването.", "date": "2017.06.22", "title": "Над 80% от българите били готови да се борят със сивата икономика"}
{"url": "http://www.dnevnik.bg/bulgaria/2017/06/22/2993952_parlamentut_prie_na_purvo_chetene_po-visoki_taksi_za/", "text": "Новият Административнопроцесуалния кодекс (АПК), който предвижда по-високи такси за обжалване и, бе приет на първо четене от парламента. Въвеждат се и мерки за електронно правосъдие, като електронизация на призовки, книжа и съобщения, което би трябвало предотврати случаите на неоснователно отлагане на делата в административните съдилища. Ако АПК бъде приет в този му вид, призовки и съобщения от съдилищата ще се изпращат чрез имейл и sms.Спорове в парламента предизвика увеличаването на таксите за касационно обжалване. За граждани, еднолични търговци и държавни органи те са 90 лв. и 450 лв. за организации. Когато има правен интерес, таксата се предвижда да е 1 процент, но не повече от 3400 лв., а при материален интерес над 10 млн. лв. - 9000 лв. Социално слаби граждани ще бъдат освобождавани от такси.Таксите при касационно обжалване не трябва да бъдат нито ограничаващи, нито поощряващи, а да почиват на здрав разум, каза Христиан Митев от \"Обединени патриоти\". Явор Божанков (БСП) обърна внимание, че в закона е ясно записано, че таксите покриват реално извършени разходи, което не може да се каже за предложения законопроект. За общини е 90 лв., а за организации е 450 лв., което е дискриминация, каза Божанков. \"Трябва да помислим дали мястото на таксите е в закона. Досега бяха в тарифа и можеха да се обжалват. Така отнемаме правото на гражданите да обжалват таксите\", каза Божанков. Според него, ако ВАС е претрупан с дела, това е заради лошата работа на администрацията, а не заради сегашните ниски такси.Председателят на правна комисия Данаил Кирилов (ГЕРБ) попита Божанков да обясни разходоопределяща ли е сегашната таксата от 15 лв. за жалба и дали покрива хартията и пощенските разходи, без да се брои работата на хората в цяло едно съдебно производство. \"Не мисля, че трудът и стойностите в България са чак толкова ниски\", каза Кирилов и добави, че от ГЕРБ са отворени за дебат за размера на таксите.Явор Божанков му отговори, че е съгласен, че една такса от 15 лв. не покрива разходите, но една такса от 9 хил. лв. също може да не покрива разходите, което е еднакво несправедливо.В крайна сметка Кирилов обеща, че размерът на таксите ще бъде преразгледан преди второ четене. Ако може в закона да установим принципа, няма проблем размерите да са в тарифа, каза той.", "date": "2017.06.22", "title": "Парламентът прие на първо четене по-високи такси за административно обжалване"}
{"url": "http://www.dnevnik.bg/bulgaria/2017/06/22/2994003_smetnata_palata_ustanovi_lipsa_na_kadri_i_nisko/", "text": "Одит на Сметната палата за контрола върху осигуряването на здравословни и безопасни условия на труд установи липса на кадри и ниско заплащане в Изпълнителна агенция \"Главна инспекция по труда\". Изследването е за периода от началото на 2013 г. до края на 2015 г.Резултатите от одита показват, че броят на загиналите при трудови злополуки продължава да е голям. Има и риск за контрола за безопасност заради текучество на инспектори в инспекцията по труда.Установено е, че за последните осем години правомощията на агенцията непрекъснато се разширяват, а числеността на персонала се запазва. Средната брутна работна заплата за 2013 г. е 9 488 лв., за 2014 г. – 9 794 лв., а за 2015 г. – 9 356 лв. Текучеството на кадри пък се е увеличило почти наполовина за същия период. В инспекцията по труда работят общо 495 души, които отговарят за 300 хил. обекта.\"Непрекъснатият процес на наемане на нови служители, които не са обучени и нямат опит, създава риск за постигане на заложените цели и води до намаляване на ефикасността от дейността, тъй като нарастват разходите на средства и време за обучението им\", пише в одита на Сметната палата.Въпреки това се отбелязва добрата работа на инспекцията по труда. Оказваният от нея контрол давал \"положителен ефект върху дейността на предприятията и подобряване условията на труд на работещите, с което доказва своята ефективност\".По данни на агенцията над 40 на сто от всички регистрирани нарушения по спазване на трудовото законодателство са в сферата на осигуряването на здравословни и безопасни условия на труд за работещите. При 571 проверки през 2014 г. в 510-те предприятия с рискови производства и дейности, подлежащи на контрол, са констатирани 3230 нарушения, от които 2697 са точно по този показател.", "date": "2017.06.22", "title": "Сметната палата установи липса на кадри и ниско заплащане в инспекцията по труда"}
{"url": "http://www.dnevnik.bg/sviat/2017/06/22/2993978_iska_li_hari_da_stane_kral_ili_kak_edin_princ_se_bori/", "text": "Иска ли принц Хари да стане крал, как монархията може да прави добро и колко е важно да се бориш с емоционалните травми – за всичко това британският принц говори в пространна статия на списание Newsweek, чийто репортер е прекарал месеци близо до принца.Хари е търсил професионална помощ, за да се справи с емоционалната травма от загубата на принцеса Даяна и обстоятелствата около нея. \"Майка ми тъкмо бе починала, а аз трябваше да вървя зад ковчега ѝ, обкръжен от хиляди хора, които ме зяпаха на място, и милиони по телевизията. При никакви обстоятелства никое дете не бива да бъде карано да прави това. Не мисля, че такова нещо би се случило днес\", казва той.По времето на смъртта ѝ Хари е бил на 12 години, а брат му Уилям – на 15. Двадесет години по-късно принцът е преживял бунтарския си период и обсъжда открито последствията от трагедията, преживяна в детството.В последните месеци той, Уилям и херцогинята на Кеймбридж Катрин се ангажираха активно с организацията за психично здраве Heads Together, набирайки средства и окуражавайки хората да говорят за емоционалните си проблеми. През април тримата , в което говорят за чувствата си, стреса от родителството и преживяването на смъртта на най-близки хора.Кампанията за преодоляване на проблеми, които разстройват душевното здраве на младите британци. Във видеото Хари призна, че смъртта на Даяна го е хвърлила в две години на \"абсолютен хаос\" и на няколко пъти е бил \"на ръба\", а на 28 години, по съвет на , е потърсил професионална помощ.\"Майка ми почина, когато бях много малък. Не исках да бъда в тази позиция, но в крайна сметка си извадих главата от пясъка, започнах да се вслушвам в хората и реших да използвам ролята си за добро. Сега съм надъхан и пълен с енергия, обичам да се занимавам с благотворителност, да се срещам с хората, да ги разсмивам\", казва той пред Newsweek. \"Все още се чувствам все едно живея в аквариум, но се справям по-добре. Имам и склонност към пакости и ѝ се радвам, така се чувствам по-близко до хората, които са се вкарвали в неприятности\".Принцът вижда за себе си три основни роли. Първата – да почита и развива наследството на майка си. \"Интуитивно знам какво тя би искала да направя и искам да продължа работата, която тя не можа да довърши.\"Миналата година Хари публично си направи тест за ХИВ в Барбадос.През 2006 г. той основа благотворителната организация Sentebale, която помага на уязвими деца в Лесото. Хари е и патрон на организацията HALO, която премахва останалите от войни противопехотни мини в конфликтни региони. Именно с HALO Даяна прекоси минно поле в Ангола през 1997 г.Втората му роля е да подкрепя , която прехвърля някои от задълженията си към внуците. Третата – да разбие стигмата около психическите болести, задача, по която той, Уилям и Кейт работят заедно с правителството. \"Те имат пари, ние имаме глас\", казва Хари.Преди няколко години те тримата създадоха Кралската фондация, която използват, за да организират благотворителната си дейност. Full Effect, едно от подразделенията ѝ, се грижи за деца в риск. В център за тийнейджъри, изхвърлени от училище и от домовете си, с проблеми с алкохола и наркотиците, Хари се държи като един от тях – прави селфита, разсмива ги и най-важното – посещава ги редовно. \"За децата наистина е важно да знаят, че над тях бди принц\", казва Тревър Роуз, който ръководи институцията. \"Не че Хари е типичният принц. Той не иска просто да стисне нечия ръка и да каже \"здрасти\", а наистина е до тях в изминатия път. Вярвам, че отдадеността му се дължи на това, че така осмисля и собствения си живот\".Принцът има десетгодишен опит в армията и е участвал в мисии в Афганистан. Когато е бил отзован от фронта – защото е бил прекалено привлекателна цел за талибаните и е застрашавал съратниците си, Хари ужасно се разочарова. Но прехвърля наученото в каузите си в помощ на ранени военнослужещи.Хари, Уилям и Кейт изглеждат решени да \"завлекат монархията в XXI век\", пише списанието. \"Монархията е сила за добро\", казва той, и \"и искаме да поддържаме позитивната атмосфера, която кралицата създава вече над шестдесет години. Но няма да се опитваме да влизаме в нейната роля\".\"Не го правим за себе си, а за доброто на целия народ. Дали има някой в семейството, който да иска да стане крал или кралица? Не мисля, но в правилния момент ние ще изпълним дълга си.\"Благотворителността е важна част от имиджа на кралското семейство – членовете му са ангажирани с над 3000 каузи, самата кралица Елизабет Втора е патрон на повече от 600. Докато дойде време Уилям да стане крал (той е втори в линията по наследяването след баща си Чарлз), броят им ще намалее. Източници от двореца твърдят, че идеята е кралските особи да проучват внимателно и да поддържат редовно избраните от тях инициативи. \"Не искаме да се покажем, да се здрависаме с някого и да не се занимаваме повече\", казва и Хари.Също както Уилям, Хари подчертава, че за него е приоритет да живее \"нормално\". \"За майка ми бе много важно да ми покаже обикновения живот, заведе ме с брат ми да видим бездомници.  Благодаря на Бог, че не съм напълно откъснат от реалността.Хората биха се учудили, ако разберат колко обикновен живот водим ние с Уилям. Пазарувам си сам. Понякога, докато си тръгвам от месарския щанд в супермаркета, се боя, че някой ще ме снима с телефона си.Но съм решен да водя сравнително нормален живот и ако имам късмета да имам деца, те също. Дори да бях крал, пак щях да си пазарувам сам\".Бягството на принца от монархическите клишета личи и в последната му приятелка – актрисата , отявлена феминистка, разведена, американка и наполовина чернокожа.През ноември Кенсингтън остро осъди папараците за  заради слуховете за връзката ѝ с принца.Близък до Хари източник твърди, че той не бърза да ѝ предложи брак и това едва ли ще се случи тази година.\"Очевидно е, че се разбират много добре и имат общи теми, но не се познават от дълго време.Трябва да разберат дали могат да поддържат обикновена връзка в една много необикновена обстановка.\"След годежа на Уилям и Кейт Хари нарича младата херцогиня \"каката, която никога не е имал\". Той често се отбива при тях в Кенсингтън, но не влиза в подробности за отношенията им и почти не говори за баща си Чарлз и мащехата си Камила Паркър-Боулс. За сметка на това ентусиазирано обсъжда кралицата и покойната си майка.Източници на Newsweek твърдят, че двамата братя са много различни – Уилям е интровертен и по-добър в ученето, докато Хари е открит и засенчва и Уилям, и Кейт, що се отнася до отношенията с хората. Сега той бърза да открие новата си идентичност и да я оползотвори. \"Има мъничък прозорец на интерес към мен, преди децата на Уилям да заемат центъра на вниманието. Трябва да се възползвам от това.\"", "date": "2017.06.22", "title": "Иска ли Хари да стане крал, или как един принц се бори с емоционалните травми"}
{"url": "http://www.dnevnik.bg/pr_sfera/2017/06/22/2994007_novata_programa_data_science_na_wu_executive_academy/", "text": "Никога преди фирмите не са имали достъп до по-голямо богатство от информация за своите продукти, пазари и клиенти, както днес. Макар да е ясно, че тази информация е изключително ценен актив, управлението на огромното количество данни не е лесно. Ето защо експертите, способни да превърнат днешното информационно претоварване в златна мина, като извлекат само наистина значимите данни, са по-търсени от всякога: \"Харвард Бизнес Ривю\" дори нарече учен по данните \"най-секси професията на 21-ви век\".Фактът, че има огромно търсене от страна на австрийски и чуждестранни фирми за специалисти в областта на работата с данни, бе отправната точка за разработването на тази новаторска програма. Програмата на Виенския Университет \"Data Science\" (наука за данните) е създадена, за да предостави на мениджърите, за които работата с данни е част от професионалните им задължения, крос-функционални, интердисциплинарни познания: \"Нашият подход е мултидисциплинарен и ориентиран към екипната работа. В допълнение към техническите умения, учените по данните се нуждаят, преди всичко, от цялостно разбиране на областите на приложение.\" подчертава проф. Аксел Полерес, академичен директор на програмата.Обучението на университетско ниво има за цел да допринесе за развитието на професионалния профил на учените по данните в предприятията, който има светло бъдеще: \"Като университет, ние проявяваме голям интерес към професионализацията на различните професионални направления. Това е вярно и по отношение на съвременните специалности, като например учените по данните. Макар че практическото значение на науката за данни е безспорно, областта все още не се е утвърдила работа в обществото като нова сфера на работа,\" обяснява проф. Барбара Щьотингер, декан на WU Executive Academy. \"Горди сме, че можем да допринесем към този процес с нашата програма \"Data Science\". Нашата цел е да предоставим знанията и инструментите в областта на науката за данните, от които бизнесът се нуждае, като същевременно отчитаме и социалната отговорност, когато става въпрос за управлението на данни.\"В рамките на три четиридневни модула, специалисти в областта на данните ще помогнат на участниците да добият цялостно теоретично и практическо разбиране за науката за данните, като им предадат всички необходими инструменти, техники и концепции, необходими за използването на данните като основа за вземане на по-добри решения. Обучението ще обхване всички стъпки от процеса на анализиране и интерпретиране на данните - от проучвателен анализ на данни (exploratory data analysis) и манипулиране на данни до моделиране, валидиране и изчистване на данни, визуализиране и комуникиране на данни, а най-накрая – изваждане на правилните стратегически заключения. \"За да покажем какво може да се направи с данните, трябва да \"разсеем митовете\", като демонстрираме на практика как да работим с информацията, какви проблеми има и какво е технически и правно осъществимо. Освен това, ще разгледаме множество успешни примери за корпоративна наука за данните от реалния свят, за да запознаем участниците с потенциала, който могат да отключат, ако използват данните стратегически и креативно,\" казва проф. Аксел Полерес, пояснявайки целите на програмата.Специален акцент ще бъде поставен върху това да се гарантира, че участниците ще придобият всеобхватно ноу-хау по един изключително практичен начин: работата по проекти, включващи практически казуси от собствения бизнес на курсистите, ще позволи на бъдещите учени по данните да пренесат обучението си на работното място, докато участват в програмата.\"Data Science\" е предназначена за професионалисти, които се стремят да оптимизират корпоративното вземане на решения, включително управляващо директори и продуктови мениджъри от широк кръг от области като маркетинг, финанси и управление на вериги за доставки, или отрасли като управленско консултиране, ИТ или здравеопазване. Новата програма, която ще бъде водена на английски език, ще започне на 8 ноември 2017 г.WU Executive Academy на Виенския университет по икономика и бизнес (WU) има над стогодишен опит и отлична репутация в сферата на екзекютив образованието и принадлежи към водещите бизнес университети в света.Портфолиото от програми за екзекютив образование на WU Executive Academy включва MBA програми и Магистратури по Право, сертифицирани университетски програми, персонализирани и отворени програми. През последните години, WU се превърна в едно от водещите бизнес училища в Централна и Източна Европа.През есента на 2015 г. всички MBA програми на WU Executive Academy бяха акредитирани от Асоциацията за развитие на висшите бизнес училища (Association to Advance Collegiate Schools of Business, AACSB) за петгодишен период. След акредитациите от EQUIS, AMBA, а сега и от AACSB, WU Executive Academy е първият и единствен Австрийски университет, предлагащ MBA, който притежава \"тройна акредитация\" – изключително рядко и престижно отличие за най-високо качество на МВА обучението.Освен WU, едва 75 бизнес университета и училища в света и само две в немскоезичния свят покриват строгите стандарти за качество на всички три агенции за акредитация.Всяка година, повече от 750 студенти и около 1200 мениджъри, експерти и таланти от над 75 страни се обучават в екзекютив програмите на WU Executive Academy. В момента практическото обучение и програмите се провеждат в над 15 страни на три континента.Преподавателският състав на WU Executive Academy се състои от международно признати професори и водещи мениджъри. Заедно, те предоставят най-новите научни познания в областта на мениджмънта и последните тенденции при приложението им в практиката.През септември 2013 г. , WU и WU Executive Academy се преместиха в изцяло нов университетски комплекс, който се намира в близост до центъра на Виена, както и до един от най-големите паркове в австрийската столица. Сградата на академията е проектирана от испанските архитекти от NO.MAD Arquitectos и представлява седеметажна кула с квадратни стени и стъклено-алуминиева фасада, която се слива перфектно с околната среда. Новият университетски комплекс разполага с модерни съоръжения и ресурси, които допринасят за високото качество на образованието във WU Executive Academy.", "date": "2017.06.22", "title": "Новата програма \"Data Science\" на WU Executive Academy стартира тази есен"}
{"url": "http://www.dnevnik.bg/bulgaria/2017/06/22/2994013_deputatite_prieha_okonchatelno_da_ne_se_slagat_znaci/", "text": "Депутатите отмениха задължителното поставяне на знаци на местата, където пътна полиция извършва контрол на скоростта, това приеха депутатите при второто четене на промени в Закона за движение по пътищата. Със 136 гласа \"за\", 6 \"против\" и 16 \"въздържал се\" те определиха, че контролирането на спазването на правилата за движение трябва да става по безопасен начин, като се осигурява необходимата видимост.С приетите промени, определените от министъра на вътрешните работи служби имат право да извършват контрол по спазване на правилата за движението по пътищата с автомобили, оборудвани със средства за аудиозапис и видеозаснемане, като контролът се осъществява само в обхвата на средствата за видеозаснемане.След близо час дебат депутатите приеха, че за срок от шест месеца до година ще се спират от движение всички коли, карани от водачи под въздействие на алкохол или наркотици, отказали да минат проверка за употребата им или шофираще без книжка. Досега, санкцията важеше само ако шофьорът кара собствената си кола.Въпреки редица изказвания, че има много казуси, при които това няма да е справедливо, предложението се прие със 92 гласа \"за\", 21 \"против\" и 51 \"въздържал се\". Така от движение ще се спират дадени на заем на роднини и приятели коли, фирмени автомобили, коли под наем, таксита и т.н, които са шофирани от пияни водачи или от такива без книжка. От името на вносителя Данаил Кирилов, който е председател на правната комисия, обобщи, чесобствеността не е само право, но и голяма отговорност.Той така и не можа да отговори на въпрос, дали от движение ще се спират и автобуси, и микробуси от обществения транспорт. Аргументът на вносителите е, че една от най-тежките санкции в Закона за движение по пътищата, която влезе в сила от 20 януари - сваляне на номера и дерегистрация на автомобила, може да се приложи в едва около една четвърт от случаите. Това беше така, за щото депутатите записаха, че на нея подлежат всички, които карат под въздействието на алкохол или наркотици, откажат да минат проверка за употребата им или шофират без книжка.Номерата обаче могат да се свалят само ако провинилият се е зад волана на собствената си кола. Много от автомобилите на пътя обаче са лизингови, фирмени или взети назаем от роднини и познати. Така при 500 случая седмично, при които колите трябва да се дерегистрират, само в 150 мярката се прилагаше.В останалите случаи важаха традиционните санкции - отнемане на книжката за определен период и налагане на парична глоба. На отнемането на номерата за срок от половин или една година се възлагаха големи надежди да има превантивен ефект, тъй като, освен че колата не може да се ползва, после трябва да се премине през цялата процедура за регистрация в КАТ.Друг нов текст предвижда, при нарушение, установено и заснето с автоматизирано техническо средство или система, за което не е предвидено наказание лишаване от право да се управлява моторно превозно средство или отнемане на контролни точки, да се издава електронен фиш в отсъствието на контролен орган и на нарушител за налагане на глоба в размер, определен за съответното нарушение.Както досега, електронният фиш съдържа данни за териториалната структура на МВР, на чиято територия е установено нарушението; мястото, датата и точния час на извършване на нарушението; регистрационния номер на моторното превозно средство; собственика, на когото е регистрирано превозното средство; описание на нарушението, нарушените разпоредби; размера на глобата, срока, сметката и начините за доброволното заплащане.", "date": "2017.06.22", "title": "Депутатите приеха окончателно да не се слагат знаци на местата, където контролира КАТ"}
{"url": "http://www.dnevnik.bg/sport/2017/06/22/2994058_hamiltun_obmislia_da_se_otkaje_ot_f1_v_kraia_na/", "text": "Люис Хамилтън не изключва възможността да последва бившия си съотборник  и да се пенсионира от спорта. Настоящият световен шампион Розберг се оттегли от Формула 1 само дни, след като спечели титлата в края на 2016 г.Според Хамилтън, евентуално негово пенсиониране още в края на сезон 2017 няма да промени \"неговото наследство, което ще остави на Ф1\".\"Моята съдба е само в моите ръце. Аз ще реша дали да спра в края на тази година\", казва 32-годишният пилот. \"Това значи ли, че моето наследство ще бъде по-малко велико, отколкото би било, ако спра след пет години? Кой го казва?\"Хамилтън и Розберг бяха близки приятели далеч преди влизането си във Формула 1, а след това бяха съотборници в продължение на четири години в \"Мерцедес\". Заради битката за титлата през 2015 и 2016 г. обаче отношенията им се влошиха сериозно.\"Мога да разбера решението на Нико, защото по някакъв начин знам какво е усещането да искаш да се занимаваш с нещо напълно различно\", добави Хамилтън.Британецът е доволен от съотношението на силите във  в момента и се наслаждава на битката за титлата със Себастиан Фетел.\"Ситуацията не е много по-различна от миналата година. Усещам колата абсолютно същата, но разликата е, че се борим с \"Ферари\" и сме на едно ниво с тях. Това е хубаво за спорта, но истинска конкуренция е когато 10 коли са в рамките на няколко десети от секундата и всеки завой е важен\", допълни Хамилтън.Той има договор с \"Мерцедес\" до края на 2018 г., като се смята, че немският тим е готов да му предложи нова сделка за още четири сезона.Междувременно в навечерието на Гран при на Европа в Баку, стана известно, че производителят на гуми \"Пирели\" се отказва от най-твърдите си смеси.В официално съобщение италианската компания уточни, че до края на сезона няма да снабдява тимовете със смесите хард, от които имаше големи оплаквания досега.Пилотът на \"Форс Индия\" Серхио Перес наречи тези гуми \"идеални само за снимки\".По план смесите хард трябваше да бъдат използвани за състезанието в Япония на 8 октомври.", "date": "2017.06.22", "title": "Хамилтън обмисля да се откаже от Ф1 в края на годината"}
{"url": "http://www.dnevnik.bg/sport/2017/06/22/2994031_konur_makdeivid_beshe_izbran_za_igrach_na_sezona_v_nhl/", "text": "Центърът на \"Едмънтън ойлърс\" Конър Макдейвид беше избран за най-полезен играч в Националната хокейна лига (НХЛ). 20-годишният канадец се пребори за отличието с капитана на шампиона \"Питсбърг пенгуинс\" Сидни Кросби и вратаря на \"Кълъмбъс блу джакетс\" Сергей Бобровски.Макдейвид, определян от мнозина за наследник на легендарния си сънародник Уейн Грецки, стана третият най-млад носител на наградата след Грецки и Кросби.\"Невероятно е да бъда награден от най-великия играч на всички времена, заяви 20-годишният нападател, след като получи трофея \"Харт\" от Грецки.Макдевийд получи още две от най-престижните индивидуални награди. Той грабна трофея \"Тед Линдзи\" за най-забележителен играч в НХЛ, който се връчва след гласуване на състезателите в лигата, както и трофея \"Арт Рос\" за най-резултатен играч през сезона.Преди това центърът на \"Едмънтън\" попадна в идеалния отбор на сезона. В края на януари нападателят, който беше избран под №1 в драфта през 2015 г., записа и първото си участие в Мача на звездите. Центърът на Бостън Брюинс Патрис Бержерон спечели за четвърти път трофея \"Селки\" за \"Най-добър защитник сред нападателите\".Приза за \"Най-добър защитник\" \"Норис Трофи\" пък получи бранителят на Сан Хосе Шаркс Брент Бърнс, след като стана реализитор номер 1 сред играчите на тази позиция. Бобровски спечели наградата за най-добър вратар, а наставникът му в \"Кълъмбъс\" Джон Торторела стана номер 1 при треньорите.Дейвид Пойл от \"Нешвил предатърс\" беше избран за генерален мениджър на сезона, след като \"хищниците\" стигнаха до финала за купа \"Стенли' за пръв път в своята история. Вратарят на \"Отава сенатърс\" Крейг Андерсън получи наградата \"Бил Мастъртън\" за постоянство, спортсменство и отдаденост към хокея.Андерсън напусна \"Отава\" през ноември, за да бъде до жена си в битката й с рака на гърлото, но се завърна в края на сезона, за да стане играча с най-много победи в историята на клуба.", "date": "2017.06.22", "title": "Конър Макдейвид беше избран за играч на сезона в НХЛ"}
{"url": "http://www.dnevnik.bg/biznes/2017/06/22/2994034_obshtinskiiat_suvet_na_sofiia_udulji_dogovorite_s/", "text": "Общинският съвет на София днес удължи . Частният превозвач ще продължи да обслужва линиите 1, 3, 5, 6, 7, 8, 10, 14, 123, 204, 306, 69,70, 4, 114 за срок до 2 години и на цена \"до 3 лева\". Настоящите договори на \"Карат-С\" със Столичната община ще изтекат поетапно до есента на 2018 г., като цената на километър е 3.56 лева. Според вносителите на приетото днес предложение \"разговори с представители на \"Карат-С\" не са водени\", като според тях компанията би трябвало да знае, че ще продължи да обслужва линиите на по-ниска цена.От 56 общински съветници 38 гласуваха \"за\", 10 бяха против, а 8 се въздържаха. Срещу продължаването на споразуменията с \"Карат-С\", подписани през 2008 г., когато кмет бе Бойко Борисов, гласуваха съветниците: Борис Цветков, Иван Таков, Марин Стоянов, Николай Николов,Милка Христова, Владимир Данев, Калоян Паргов ( всички от БСП), Станил Станилов, Карлос Контрера (Атака) и Войслав Тодоров (независим). Освен 30-те съветниците от ГЕРБ, продължаването на договорите бе подкрепено от Стефан Марков,Прошко Прошков, Борислав Бориславов, Иветка Петрова, Антон Койчев( и петимата от Реформаторски блок), Венцислав Мицов, Светослав Витков (Глас Народен).По време на продължилата повече от час дискусия независимият общински съветник Войслав Тодоров определи продължаването на договорите като \"една голяма далавера\". Кметът на София Йорданка Фандъкова и зам.-кметът по транспорт Евгени Крусев не присъстваха на заседанието.  (всички те бяха продължени днес), което обаче не бе прието от общинските съветници.Вносители на доклада са независимият общински съветник Симеон Славчев и Ваня Тагарева от ГЕРБ. Предложението им е договорите да бъдат продължени за срок от до 2 години, при цена за километър до 3 лева. Мотивите им са, че ако \"Карат-С\" не продължи да обслужва линиите, ще се наложи те да бъдат поети от общинското дружество \"Столичен автотранспорт\". То обаче разполага единствено с 30-годишни автобуси, което би влошило сериозно качеството на услугата.Пред \"Дневник\" вносителите казаха, че не са разговаряли със собственика на компанията и не знаят дали той е информиран за удължаването на договорите и за намаляването на цената. В същото време Тагарева уточни че той би следвало да е запознат, защото е заинтересована страна.\"Карат-С\" ще получава по 15 млн. лв. на година, изчисли Славчев.По време на вчерашното обсъждане в комисията по транспорт към Столичния общински съвет Калоян Паргов (БСП) припомни, че собственикът на \"Карат-С\" Миролюб Столарски фигурира като дарител на 5000 лева на партия ГЕРБ.", "date": "2017.06.22", "title": "Общинският съвет на София удължи договорите с \"Карат-С\""}
{"url": "http://www.dnevnik.bg/politika/2017/06/22/2994076_radan_kunev_borisov_da_ne_si_mie_rucete_s_dobrata/", "text": "\"Безспорно, първите преки избори за съдийската колегия на ВСС са обнадеждаващи. Това дава на Борисов и ГЕРБ основание да твърдят, че реформата, разделяща съвета, не е \"опраскана\" през декември 2015г. За съжаление, съвсем не са прави. Именно промяната на квотите прави съдийската колегия изцяло зависима от политическия избор на парламента. И ако #44НС избере партийни послушковци или мафиотски слугинаж, изборът на съдиите ще бъде безплоден, а ВСС - все така вреден\".Това коментира в социалната мрежа Фейсбук зам.-председателят на ДСБ Радан Кънев. Повод за поста му стана интервю с премиера Бойко Борисов по-рано днес пред \"Нова телевизия\". Той заяви, че \"\" по повод избора на нов състав на съдебния съвет.Кънев заявява още в поста си, че цялата отговорност в момента е в парламента и особено в управляващото мнозинство..Работата на новия ВСС зависи от управляващите - и ако се провалят в избора си, както през 2012 г. (а това изглежда почти сигурно), ще носят цялата отговорност за състоянието на правосъдието. Цялата. Защото отговарят и за провалената през 2015 възможност съдиите сами да изберат мнозинство в колегията, и за номинациите си през 2017\", коментира той.", "date": "2017.06.22", "title": "Радан Кънев: Борисов да не си мие ръцете с добрата работа на други"}
{"url": "http://www.dnevnik.bg/sviat/2017/06/22/2994011_makron_dvoina_izmiana_e_da_vzimash_pari_ot_es_no_da_ne/", "text": "Френският президент Еманюел Макрон смята, че страните от Европейския съюз, които ползват финансите му, но обръщат гръб на принципите, трябва да усетят \"пълните политически последици\", предаде агенция \"Ройтерс\".\"Това е двойна измяна. Те решават да изоставят принципите на ЕС, обръщат гръб на Европа и се отнасят цинично към съюза, който им дава пари, без да уважават неговите ценности\", посочи Макрон.В интервю пред няколко европейски вестника, между които \"Гардиън\", \"Паис\", \"Зюддойче цайтунг\", \"Фигаро\" и др., Макрон заяви, че съществува напрежение между западно- и източноевропейските страни заради геополитическото им наследство, но не и конфликт.Френският президент имаше предвид , което от година е в спорове с ЕС заради поредица реформи, за които Брюксел твърди, че отслабват независимостта на съдебната система и . ЕС е в лоши отношения и с унгарския премиер, който е най-евроскептичният лидер в блока.\"Европейските страни, които не зачитат правилата, трябва да плащат пълните политически последици\", подчерта Макрон в интервюто. Говорейки ден преди срещата на високо равнище в Брюксел, където ще направи своя дебют, Макрон предупреди, че ЕС ще бъде отслабен, ако бъде позволено на отделни негови членове да нарушават правилата.Той определи политиката на  като \"непредвидима\" и \"източник на безпокойство за света\" и изрази надежда, че САЩ ще се върнат в Парижкото споразумение за климата. \"Надявам се че Тръмп ще промени позицията си. Защото всичко е взаимно свързано. Не можем да се борим с тероризма ефективно, без да предприемем действия за климатичните промени\", каза Макрон.Според френския президент Европа трябва да възприеме общ подход в областта на , за да се защитава по-добре. Съюзът трябва да се справя по-добре с охраната на границите си, с миграцията и молбите за убежище, добави Макрон. Той поднови призива си за и изрази надежда, че Германия няма да се противопостави на идеята. Най-младият френски лидер след Наполеон заяви също, че иска да превърне френско-германския тандем в движеща сила за .По темата за Сирия Макрон каза, че не вижда легитимен приемник на сирийския президент  и че Франция не смята вече неговото напускане на властта за предварително условие за решаването на 6-годишния конфликт. Той добави, че Асад е враг на сирийския народ, но не и на Франция и че приоритет за Париж е борбата с терористичните групировки и да не се допусне Сирия да се превърне в провалена държава. Неговите идеи за Сирия са в ярък контраст с позициите на предишното френско правителство. /БТА", "date": "2017.06.22", "title": "Макрон: Двойна измяна е да взимаш пари от ЕС, но да не уважаваш ценностите му"}
{"url": "http://www.dnevnik.bg/sviat/2017/06/22/2994109_zashto_aviokompanii_v_sasht_spirat_poleti_zaradi_jegata/", "text": "Поне читирима души загинаха през последните дни от горещата вълна, преминаваща през американския Югозапад с температури от 38 до 53 градуса. В район, където се събират границите на четири щата - Колорадо, Юта, Ню Мексико и Аризона, жегата значително надхвърли обичайните равнища за това време на годината.Сред традиционните предупреждения към населението да се предпази от екстремното време направи впечатление отмяната или отлагането на полети на граждански самолети, за което авиокомпаниите се оправдаваха с високите температури. Във Финикс, където термометрите отчетоха 49 градуса, бяха отменени поне 20 полета, а други бяха забавени в Лас Вегас.Наистина ли силната топлина е толкова опасна, колкото заледяването и ниските температури през зимата?Обяснението на авиационните експерти защо се налага това започва с наземните екипи. В най-горещите часове на деня пистата може да се нагрее до 66 градуса, а това вече са опасни за здравето и живота условия на работа, ако се задържиш по-дълго на открито.Но горещият въздух създава проблеми и за работата на двигателите, тъй като е по-разреден. Това се усеща особено силно по време на излитане.\"При температури като тези във Финикс подемната сила на двигателите намалява и в резултат пилотите се нуждаят или от по-дълга писта за засилване, или трябва да намалят товара на борда. Колкото по-горещо става, толкова по-малко хора и багаж можеш да вземеш и в един момент просто се губи смисълът да излиташ\", казва пред \"Ройтерс\" Робърт Ман, бивш ръководител на авиокомпания и анализатор в авиационната индустрия.Той посочва още, че ръководствата за полети, които използват екипажите, не са съставяни с идея да се лети при екстремно високи температури. Поради това за пилотите става сложно да преценят поведението на самолета и да изчислят прецизно товара и необходимата скорост при излитане.Ман допълва, че проблемът засяга предимно малки и регионални авиокомпании, използващи самолети, които летят при по-ниска температурна пределна граница за експлоатация. \"Не се случва често, защото подобни жеги се случват много рядко. Но има граница, отвъд която се оказва, че пистата не е достатъчно дълга, скоростта е недостатъчна или гумите не са подходящи.\"", "date": "2017.06.22", "title": "Защо авиокомпании в САЩ спират полети заради жегата"}
{"url": "http://www.dnevnik.bg/analizi/2017/06/22/2993963_pomirenieto_mejdu_bulgariia_i_makedoniia_rano_e_za/", "text": "Посещението на  даде основание на политическите анализатори да говорят за позитивна, историческа промяна в отношенията между двете съседни балкански държави. Обективно погледнато, има основания за такива оценки. Езикът на дипломацията е език на жестовете и символите.Поклонението пред паметника на българския, което направиха Борисов и Заев, думите на македонския премиер за необходимостта от \"затваряне на страницата на национализма\" и изчистването на македонските учебници по история от \"всичко, което противоречи на новия дух на сътрудничество\" между двете държави – това са ясни сигнали, които говорят за стремеж към сближаване. Не трябва да пропускаме и факта, българските патриоти като зам.-председателя на ВМРО Ангел Джамбазки не само не подложиха на критика, а приветстваха визитата на лидера на Социалдемократическия сбор на Македония /СДСМ/ Заев.Но преди да бъде подписан  (заявката е това да стане в Скопие в началото на август, когато двете страни ще честват заедно Илинден), трябва да бъдат уредени други далеч по-важни въпроси. Те отиват отвъд езика на символите. от 17 ноември 1991 г. се казва, че: Република Македония се грижи за положението и правата на членовете на македонския народ в съседните страни, както и емигрантите от Македония, насърчава тяхното културно развитие и укрепва връзките си с тях. Република Македония се грижи за културните, икономическите и социалните права на гражданите на републиката в чужбина.Тази думи могат да бъдат интерпретирани като даване на зелена светлина или дори насърчаване на намесата на властите в БЮРМ във вътрешните работи на други държави, в това число България. Определени кръгове в Скопие твърдят, че в нашата страна има \"македонско малцинство\". Очевидно въпросът е политически. По отношение на чл. 49 от македонската конституция притеснения са изказвани не само от България, но и от други балкански държави. В наш интерес е този въпрос да бъде уреден и това да бъде поставено като условие преди подписването на договора. . Гърция не признава неговото съществуване, а редица български езиковеди смятат, че \"македонският\" е трета книжовна норма на българския (заедно с българския книжовен език и езика на банатските българи). Когато през 1999 г. премиерите Иван Костов и  подписаха декларация за приятелство и сътрудничество, това стана на езиците на двете държави – български и македонски. Има основания да се твърди, че по този начин българска държава е направила твърде голяма отстъпка към нашата съседка, защото така е признала съществуването на отделен, македонски език. Езиковият спор също трябва да бъде уреден преди да се пристъпи към подписването на договора. , които побързаха да го нарекат ). Ако Македония попадне отново в примката на политическата криза, това може ако не да осуети, то да забави прогреса в отношенията между двете държави.Въпреки посоченото, и София, и Скопие имат траен, дълбок интерес от помирението. Вече 12 години Македония е кандидат за член на НАТО и ЕС. България се разглежда от обикновените македонци като врата към ЕС, над 35 000 от тях са получили българско гражданство. На  място, България може, както ясно дадоха да се разбере премиерите Борисов и Заев, да лобира за приемането на нашата югозападна съседка в ЕС и НАТО. Разбира се, основната пречка по отношение на влизането на Македония в НАТО остава Атина, която едностранно наложи вето върху кандидатурата на Скопие. В момента индикациите от Гърция обаче също са позитивни. Спорът за името на нашата съседка, която по настояване на Атина носи временното наименование \"Бивша Югославска Република Македония\" – БЮРМ или FYRM, вероятно може да бъде преодолян. на балканската страна, чието население е малко над 2 млн. души. Основният интерес на Скопие тук е насочен към получаването на достъп до апетитните европейски фондове. Остава въпросът обаче дали средствата, получени от Брюксел, няма да потънат като вода, излята в пясъка. Както показва индексът на Transparency International за 2016 г., Македония е силно засегната от метастазите на корупцията в публичния сектор. Страната заема незавидното 90-о място. По предните позиции в ранглистата на Transparency International говорят за \"по-чисти\" институции, шампион в това отношение е Дания. 75-ото място на България, разбира се, също е индикатор за тревога (нашата страна има по-голям проблем с корупцията не само в сравнение с другите страни в ЕС, но също така Руанда, Намибия, Куба, Буркина Фасо и др., вж. ). , България е един от основните търговски партньори на Македония. Страната ни е на 4-то място по значимост в това отношение след Сърбия, Германия и Гърция. И Скопие, и София биха спечелили от подобряването на инфраструктурата свързваща двете държави – изграждането на магистралата има безспорно стопанско значение. , политическата стабилност на Македония е ключова за България като съседна държава. Като България, Македония е мултиетническа страна, институционализирала етническия разлом, за да се избегнат кръвопролитията. В нея има редица етнически партии. Около 33% от населението на Македония, в която водещата религия е източното православие, се определят като мюсюлмани (етническите албанци са поне около 25% от населението; турците са около 4%, има около 3% роми и т.н.). Членството на Македония в ЕС и НАТО би дало допълнителни гаранции за устойчивостта и равновесието на политическата система на страната; то би осуетило опитите за намеса и дестабилизация на региона от страна на Русия. . Вече се работи по посока на решаването на очертаните по-горе проблеми. Но ясната сметка, която трябва да си дадем, за да останем реалисти и да не попаднем в плен на приповдигната атмосфера и еуфорията от последните дни, е че те продължават да съществуват.", "date": "2017.06.22", "title": "Помирението между България и Македония: рано е за еуфория"}
{"url": "http://www.dnevnik.bg/bulgaria/2017/06/22/2994099_bsp_veche_ne_moje_da_vzeme_bezvuzmezdno_chiniiata_na/", "text": "Министърът на регионалното развитие и благоустройството Николай Нанков съобщи пред журналисти, че с промените в Закона за държавна собственост от февруари тази година процедурата по безвъзмездно прехвърляне на собствеността на Дома-паметник на връх Бузлуджа паметника е невъзможна.Сред другите варианти за стопанисването на паметника е - при заявено желание от БСП и след решение на Министерски съвет, той да се предостави за безвъзмездно ползване за срок не по-дълъг от 10 години. Нанков отбеляза, че тази форма на стопанисване дава права за реализиране на инвестиционно намерение.Последните промени в закона предвиждат юридически лица, неправителствени организации, партии да не могат да получават имоти-държавна собственост, безвъзмездно като собственост, отбеляза министърът, като напомни, че подобна възможност е била пропусната от партията още през 2011 г. Тогава БСП поиска собствеността на паметника да бъде прехвърлена на партията, което беше одобрено с решение на първия кабинет на Бойко Борисов.С решение на Министерски съвет от 30.09.2011 г. на БСП е прехвърлено безвъзмездно правото на собственост върху Дом-паметник комплекс връх \"Бузлуджа\". Скоро след това от партията обяче обявиха, че нямали 15 млн. лв., за да възстановят паметника.Нанков направи този коментар след среща с ръководството на БСП в МРРБ.Лидерът на БСП Корнелия Нинова заяви пред журналисти, че е шокирана от разбраното по време на срещата. \"Аман от номерата на Бойко Борисов\", допълни тя, като посочи, че според нея се съсредоточава енергия, само и само БСП да не получи паметника.\"Бойко да намери начин да си изпълни това, за което ни е поканил. Не искам да плаша, но ще докарам социалистите пред МС\", каза Нинова.Други законни форми на възмездно предоставяне на обекта са придобиване чрез покупко-продажба след провеждане на тръжна процедура или отдаване под наем, напомни министър Нанков. Той изтъкна, че в прерогативите на законодателната власт е тези текстове да бъдат променени, но подчерта, че по негово мнение сегашните разпоредби гарантират защитата на интересите на държавата с оглед на възможността държавни имоти да могат да се предоставят безвъзмездно като собственост само на публични институции, каквито са общинските администрации - респективно общините.Нинова посочи, че предлаганите варианти за придобиване на собственост са начин да не се случи това, което БСП желае - запазване на обекта като архитектурен паметник за страната и като символ за партията. Тя съобщи, че във вторник ще информира Изпълнителното бюро на партията за възможностите за стопанисването на паметника и тогава ще се вземе решение по въпроса.Същевременно лидерът на БСП заяви, че желанието на партията остава да отговорят на писмото на МС от 2011 г. за безвъзмездно прехвърляне на собственост, за да има гаранции за бъдещи инвестиции в паметника. Тя изтъкна, че през последната седмица има интерес от световни архитекти и художници да бъдат включени във възстановяването на обекта, в това число и желание от архитекти от Тайланд за включване в международен проект за архитектурен паметник.В отговор на твърденията пред журналисти на лидера на БСП за интерес от други кандидати за стопанисване на паметника, Нанков обясни, че такива няма, с изключение на неформално заявен такъв от кмета на община Казанлък, няма заявки и от партии. Министърът допълни, че хипотезата на възмездно придобиване на обекта през тръжна процедура не ограничава участието и на други лица, ако се стигне до нея. Такава процедура обаче не може да бъде стартирана без волеизявление от юридическо лице или партия.Запитан каква е началната стойност на възмездното ползване министърът уточни, че това е данъчната оценка, която по груби разчети към момента е около 110 хил. лева, като нормативният ред от 2012 г. предвижда това да става чрез тръжна процедура.По повод законовите промени, регламентиращи само възмезден начин на придобиване на подобна собственост, Нинова заяви, че партията е готова да плати. Попитана каква сума е готова да плати партията, ако няма търг, Нинова обясни, че ако бъде избран този вариант, ще се правят оценки.Там има данъчна оценка, пазарна оценка и други, допълни Нинова и определи вариантите за търгове или чрез Агенцията за приватизация като абсурд. Тя уточни, че държавната субсидия на партията няма да е достатъчна за пълната реставрация на паметника, защото са необходими много средства.", "date": "2017.06.22", "title": "БСП вече не може да вземе безвъзмездно чинията на Бузлуджа"}
{"url": "http://www.dnevnik.bg/biznes/2017/06/22/2994126_sled_iniciativata_na_borisov_i_v_pomosht_na_biznesa/", "text": "Агенцията по вписванията ще работи с удължено работно време от утре до края на месеца. Това се налага, тъй като на 30 юни изтича 6-месечният срок, в който собствениците на фирми са длъжни по закон да подадат годишните си финансови отчети, съобщават от пресцентъра на агенцията. Работното време на институцията ще е от 8:30 ч. до 18 ч.Промяната идва след като зам.-министърът на правосъдието Десислава Ахладова направи проверка как служителите на агенцията работят с граждани и на какво се дължат опашките във ведомството. Тя е установила, че всички служители са на работните си места и отпуските им са спрени до края на месеца. Голямото струпване на хора се дължало на това, че голяма част от гражданите свършват задължението си в последния момент.В сравнение с миналата година опашките са значително по-малки заради възможността повечето фирми да подават отчетите си онлайн.Решението за удължаване на работното време на Агенцията по вписванията идва след  и облекчаването на бюрократичните режими.", "date": "2017.06.22", "title": "След инициативата на Борисов и в помощ на бизнеса агенция удължи работното си време"}
{"url": "http://www.dnevnik.bg/sviat/2017/06/22/2994114_v_stotici_blokove_iz_angliia_ima_risk_ot/", "text": "Близо 600 високи жилищни блока в Англия имат облицовки, подобни на \"Гренфел тауър\" - 24-етажната сграда,  миналата седмица, обяви британското правителство, цитирано от \"Гардиън\" и \"Ройтерс\". Данните не включват Шотландия, Уелс и Северна Ирландия.Говорителят на \"Даунинг стрийт\" съобщи, че данните са предоставени от местните власти в районите из Англия. Започнали са тестове на материала, използван за облицоване на тези сгради и в няколко случая вече е установено, че той е пожароопасен.Десетки загинаха при . Смята се, че лесно запалимата облицовка, поставена при реновацията на \"Гренфел тауър\" миналата година, е допринесла за това пожарът бързо да се разпространи, докато обитатели на блока все още са в него.Кметът на Лондон Садик Хан призова живеещите в подобни сгради из Лондон да бъдат настанени другаде, докато правителството може да гарантира, че са в безопасност в домовете си.Дебатът, последвал пожара, се превърна в  с обвинения към  на Тереза Мей, че с бездействие е допринесло за слаби регулации на мерките за пожарната безопасност.", "date": "2017.06.22", "title": "В стотици блокове из Англия има риск от опустошителен пожар"}
{"url": "http://www.dnevnik.bg/kultura/2017/06/22/2994100_operata_parsifal_za_pruv_put_na_bulgarska_scena/", "text": "Последната опера на Рихард Вагнер \"Парсифал\" ще бъде поставена за пръв път в България. Това е новото заглавие на Софийската опера и балет, което ще има премиера на 4 юли и ще се играе още на 6, 8 и 10-и.Диригент на постановката е германеца Константин Тринкс, който миналата година работи с операта за \"Тристан и Изолда\", а режисьор - академик Пламен Карталов. Солисти са Костадин Андреев и Мартин Илиев (Парсифал), Гергана Русекова и Радостина Николаева (Кундри), Атанас Младенов, Веселин Михайлов, Петър Бучков, Ангел Христов, Николай Петров, Бисер Георгиев, Веселин Михайлов, Даниел Острецов, Стефан Владимиров.Либретото на Вагнер е по мотиви от едноименната рицарска поема на Волфрам фон Ешенбах, средновековните калтски легенди \"Мабиногион\" и \"Парсифал или Принцът на Граал\" от Кретиен дьо Труа. Композиторът наричал своята творба за рицаря на крал Артур и търсенето на Свещения граал \"Тържествена сценична мистерия в три действия\" и смятал, че трябва да се играе единствено в построения за неговите представления театър в Байройт. Тази \"забрана\" над произведението трае 20 години, а и до днес оперите по света уважават желанието на Вагнер да няма аплодисменти между първо и второто действие.", "date": "2017.06.22", "title": "Операта \"Парсифал\" за пръв път на българска сцена"}
{"url": "http://www.dnevnik.bg/bulgaria/2017/06/22/2994167_trima_mitnichari_ot_burgas_sa_obvineni_za_podkupi/", "text": "Специализирана прокуратура повдигна обвинения на трима митнически служители от бюро \"Нефтохимически комбинат\" към бургаската митница. Те ще отговарят пред съда за получаване на подкупи, съобщиха от държавното обвинение. Служителите са задържани на 20 юни при съвместна операция на ГДБОП и Специализираната прокуратура.От събраните до момента доказателства се разбира, че в началото на 2016 г. те се договорили да искат и получават дребни суми от всеки шофьор на автоцистерна, който е искал да мине бързо през пункта. Точната сума на подкупите, които служителите са получили, все още не се знае заради огромния брой камиони, преминаващи всекидневно през пункта.По време на разследването са разпитани десетки свидетели. Използвани са и специални разузнавателни средства (СРС), които разкриват детайли от престъпна дейност на митническите служители.С решение на прокурор от Специализирана прокуратура на двама от обвинените е наложено прокурорско задържане. На третия е наложена парична гаранция.Днес Специализираната прокуратура ще поиска от Специализирания наказателен съд да наложи мярка за неотклонение \"задържане под стража\" на двамата арестувани заради опасност да се укрият или да извършат друго престъпление.", "date": "2017.06.22", "title": "Трима митничари от Бургас са обвинени за подкупи"}
{"url": "http://www.dnevnik.bg/sport/2017/06/22/2994163_rusiia_predlaga_bezplaten_transport_za_chujdestrannite/", "text": "Русия предлага безплатен транспорт на всички чуждестранни фенове, които гледат мачовете от . Запалянковците, които имат билети за двубоите не плащат във влаковете, които се движат между четирите града домакини - Москва, Сочи, Санкт Петербург и Казан,Вече са осигурени допълнителни 262 железопътни вагона за предвижване на феновете между градовете, където се играят мачовете.Транспортната дирекция на Русия обяви, че вече 3017 души са се възползвали от възможността да пътуват безплатно и да гледат мачовете на отборите си.\"Свободният железопътен е само за чужденците, защото няма много руснаци, които да пътуват между различните градове и да подкрепят сборная\", каза генералнят директор на Транспортната дирекция Терентий Мещеряков.Според данните на агенцията хора от 81 националности са пътували между четирите града домакини от началото на турнира.\"60% от всички ползващи безплатния транспорт са феновете на Мексико и Чили\", уточни Мещеряков. Това са и отборите, които имат най-сериозна подкрепа от запалянковци, извън домакините от Русия.Феновете на Мексико вече се замесиха и в скандал, след като .", "date": "2017.06.22", "title": "Русия предлага безплатен транспорт за чуждестранните фенове на Купата на конфедерациите"}
{"url": "http://www.dnevnik.bg/sviat/2017/06/22/2994165_ako_umrat_gi_izhvurli_v_niakoia_gorichka_-_59_000/", "text": "71 души, сред които и четири деца, наблъскани на 14 кв.м. - без осветление, без вентилация, без прозорец. Кислородът е свършил за не повече от три часа.Бежанците от Сирия, Ирак и Афганистан се опитват да привлекат вниманието на шофьора с тропане и блъскане по вратата на хладилния камион. Мъжът ги чува, но не отваря, защото така му е наредено. Всичките 71 души загиват мъчително.Кадрите от тази трагедия, разиграла се през лятото на 2015, са толкова шокиращи, че малко след това Меркел отвори границите на Германия за бежанците, отбелязват в тази връзка редица медии и добавят: Посланието беше повече от ясно - подобно нещо не бива да се случва никога повече!Тази седмица в унгарския град Кечкемет започна процесът срещу каналджиите, организирали курса на въпросния \"камион на смъртта\". Повечето от трафикантите са български граждани. Установено е, че между февруари и август 2015 те са превозили нелегално поне 1200 мигранти, от които са получили повече от 300 000 евро.От средата на август 2015, тоест - преди трагедията със задушилите се 71 бежанци, каналджиите са били наблюдавани от унгарската полиция, която дори е подслушвала телефонните им разговори. Този факт накара много германски медии да спекулират, че трагедията е можела да бъде предотвратена. Унгарските власти обаче отхвърлят обвиненията и поясняват, че прихванатите телефонни разговори са били преведени и анализирани чак по-късно - след фаталния завършек на пътуването, довело до смъртта на 71 души.Записаните разговори разкриват цялата жестокост и безскрупулност на трафикантите. В един от тях шофьорът на камиона, 26-годишен български гражданин, казва: \"Иво, Иво, мисля, че не могат да дишат. На сто процента съм сигурен, не нямат повече въздух. Пищят като луди!\". Отговорът обаче гласи: \"Абе, виж само да не прегрее таз пущина. Карай, карай и толкоз. Няма да отваряш, а ако умрат, ги изхвърли в някоя горичка в Германия\".Предполага се, че присъдата ще бъде произнесена най-рано в края на годината. Предстои да бъдат изслушани поне 200 свидетели, заяви адвокатът Миклош Магони, който е служебен защитник на един от обвиняемите български граждани.На въпрос дали клиентът му осъзнава какво е направил, адвокатът отговаря: \"Разбира се, че станалото го е засегнало по болезнен начин. Та той самият има семейство и деца\". Въпросният 30-годишен българин е обвинен за подстрекаване към убийство на бежанци. Именно той заедно с основния обвиняем - афганистанец, е дал указания на шофьора да не отваря вратите.Адвокат Магони се оплаква пред \"Тиролер Цайтунг\", че по време на процеса има огромни трудности с преводите. \"Нито един от обвиняемите не разбира унгарски, а процесът се води именно на този език. За всеки един от обвиняемите трябва да се осигури преводач, а качеството на превода е просто ужасяващо\", казва той.Обвинението обхваща 59 000 страници. Според сегашните преценки обвиняемите ги очакват или доживотни присъди, или минимум 20 години лишаване от свобода.", "date": "2017.06.22", "title": "\"Ако умрат, ги изхвърли в някоя горичка\" - 59 000 страници ужас за камиона на смъртта"}
{"url": "http://www.dnevnik.bg/evropa/zemedelie/2017/06/22/2994120_pasturma_govejda_poluchi_zashtita_v_es_kato/", "text": "Още един български продукт от месо получи защита в Европейския регистър на храните с традиционно-специфичен характер. \"Пастърма говежда\" става петият в този сектор след като решението за вписването му в регистъра бе публикувано в Официалния вестник на ЕС. Като храни със защитен традиционно- специфичен характер са регистрирани още \"Филе Елена\", \"Луканка Панагюрска\", \"Роле Трапезица\" и \"Кайсерован врат Тракия\", съобщават от земеделското министерство.Въпросните пет продукта са защитени от сдружение \"Традиционни сурово-сушени месни продукти\", в което членуват около 15 месопреработвателни компании. След 20 дни, когато влиза в сила публикуваното днес решение за \"Пастърма говежда\", те ще могат да я произвеждат по одобрената спецификация и да я обозначават с европейското лого за храна с традиционно-специфичен характер. Допустимо е в сдружението да бъдат приети и нови членове.ЕС предлага три вида защита на традиционни земеделски продукти и храни. Освен храните с традиционно-специфичен характер, които могат да се произвеждат на територията на цялата държава-членка, спазвайки определени технологии, е възможно да бъдат регистрирани още продукти с географско указание и с наименование на произход, които могат да бъдат произвеждани в определени региони.Така например другият български продукт от месо- \"Горнооряховски суджук\", който е регистриран с географско указание, може да бъде произвеждан само на територията на Горна Оряховица. Продукт с наименованието \"Българско розово масло\" пък може да бъде произвеждан по утвърдена технология само на територията на Розовата долина, тъй като също е в регистъра със защитени географски указания.В европейския регистър на защитените наименования, който е част от политиката за качество към Общата селскостопанска политика на ЕС, присъстват над 1400 продукта от всички държави-членки. Българското участие обаче засега е слабо. Освен петте регистрирани продукта за храни с традиционен характер и двата продукта с географско указание, на ниво ЕС единственото заявление, чакащо процедура, е за \"Странджански манов мед\".Ако кандидатурата бъде одобрена, то това ще е първият български продукт със защитено наименование за произход.", "date": "2017.06.22", "title": "\"Пастърма говежда\" получи защита в ЕС като традиционна храна"}
{"url": "http://www.dnevnik.bg/bulgaria/2017/06/22/2994170_prez_2016_g_vseki_deseti_rabotesht_v_bulgariia_veche_e/", "text": "Работещите бедни в България са се увеличили близо два пъти през 2016 г. до 11.6% от населението. За сравнение през предходната година заетите, които са били под линията на бедността българи са били 7.7%. Това показват данните от Индикатора за бедност и социално включване на Националния статистически институт (НСИ) за 2016 г.При работещите на непълно работно време рискът за изпадане в бедност е повече от 4 пъти по-висок от този при работещите на пълно работно време, посочва НСИ. Същевременно рискът от бедност сред работещите жени е по-нисък с 3.5 процентни пункта от риска при мъжете. Степента на получено образование оказва съществено влияние върху риска от бедност при работещите. Очаквано, най--висок е относителният дял на работещите бедни с начално и без образование - 68.8%. С нарастване на образователното равнище този дял намалява приблизително 2 пъти за хората с основно образование и над 4 пъти за тези със средно. Работещите бедни с висше образование са 5.4 на сто.Линията на бедност за миналата година е 308.17 лв. средно месечно на човек от домакинство.от населението. В сравнение с предходната година размерът на линията на бедност намалява с 5.4% (през 2015 г. линията на бедност е била 325.8 лева), а същевременно относителният дял на бедните население с 0.9 процентни пункта.НСИ отбелязва, че ако в доходите на домакинствата се включат доходите от пенсии, но се изключат останалите социални трансфери (обезщетения, социални и семейни помощи и добавки), равнището на бедност се повишава от 22.9 до 27.9%, или с 5 процентни пункта. Съответно при изключване на пенсиите и останалите социални трансфери равнището на бедност нараства до 45.5%, или с 22.5 процентни пункта.Относителният дял на бедните е най-висок сред безработните (54.6%), катос 6.7 процентни пункта в сравнение с безработните жени.Според типа домакинство, най-висок е делът на бедните сред едночленните домакинства с лице над 65 години, самотните родители с деца, както и домакинствата с три и повече деца.Най-голямо нарастване на риска от бедност през миналата година се наблюдава при домакинствата с един родител със зависими деца - с 12.2 процентни пункта в сравнение с 2015 г. до 47.4%. Относителният дял на бедните е най-нисък в домакинства с двама възрастни и едно дете – 12.4%, и в домакинства с двама възрастни под 65 години – 16%.", "date": "2017.06.22", "title": "През 2016 г. всеки десети работещ в България вече е бил беден"}
{"url": "http://www.dnevnik.bg/biznes/2017/06/22/2992713_burzo_ili_vkusno_-_makdonalds_se_okaza_pred_slojna/", "text": "В стремежа си да се впише в новите тенденции да се предлага прясна храна на клиентите, известната американска верига, представена по цял свят - \"Макдоналдс\", е на път да ядоса редовните си посетители, пише \"Ройтерс\".В репортаж от Далас агенцията разказва, че клиентите, които пристигат с колите си и си поръчват от най-новите бъргъри в менюто, са помолени да отидат на паркинга на заведението и там да чакат четири минути докато е готова поръчката.Пред агенцията изнервени клиенти коментират, че ако всеки път ще се чака толкова, повече няма да се върнат. Макар че четирите минути са били, за да получат току-що опечено месо, при това не от замразена заготовка.Изборът между по-добрия вкус или по-краткото време за приготвяне е сериозен въпрос за мултинационалната компания, която се опитва да си върне клиентите, които са били спечелени от конкурентите й. Особено предвид факта, че 70% от приходите идват от поръчки, направени на гишетата, предназначени за клиенти с автомобили.Според мениджърите на ресторанта предлаганият пилотно в някои заведения сандвич от прясно говеждо се приготвя само с минута по-дълго от оригиналния. И това се дължи на факта, че печенето започва от момента на поръчката, а не преди това, както е с другите сандвичи.Въпреки това мениджмънтът на веригата да бързо хранене все още смята за перспективно предлагането на свежа храна с цената на по-дълго обслужване. Бивши партньори на компанията обаче са скептични.Част от инициативата на веригата е и това клиентите сами ад могат да си избират парчето месо или соса.Пускането на пресния сандвич, наречен Quarter Pounder, е и опит на 60-годишната компания да спре спада в приходите си. Това е и отговор към конкуренцията от други подобни вериги като Wendy's Co, Whataburger и In-N-Out. Тези вериги за пресни бургери са сред най-големите конкуренти на \"Макдоналдс\" на полето на бързата храна.Анализаторите очакват тази инициатива наред с премахването на изкуствените съставки от популярни продукти като \"Чикън макнагетс\", да увеличат търсенето на по-проста, по-чиста и по-свежа храна.От самата компания пък посочват пред \"Ройтерс\", че свежият вариант на сандвича е повишил продажбите му от 20% на 50%, за което със сигурност принос имат и рекламата му, както и предлаганите талони за отстъпка.Според данни, цитирани от списанието QSR, което е взело данните от базираната в Атланта изследователска агенция SeeLevel HX, средното време за обслужване на клиенти от \"Макдоналдс\" на гишетата за шофьори през миналата година е било около 208 секунди при 169 секунди при лидера в този сегмент Wendy's. Същевременно по този показател по-добре се представят и Burger King, Dunkin' Donuts както и KFC.", "date": "2017.06.22", "title": "Бързо или вкусно - \"Макдоналдс\" се оказа пред сложна дилема"}
{"url": "http://www.dnevnik.bg/sport/2017/06/22/2994226_kris_frum_se_celi_v_chetvurta_titla_ot_tura_kintana_go/", "text": "Трикратният шампион от  Крис Фрум се включва в тазгодишното издание на състезанието с единствената цел да го спечели отново. Това заяви британецът при обявяването на състава на \"Скай\" за Обиколката на Франция.Тура започва на 1 юли с 13-километрово индивидуално бягане по часовник в Дюселдорф, Германия.\"Това е специално състезание за нашия отбор и целта да го спечеля за четвърти път ми дава страхотна мотивация. Подготвени сме и нямаме търпение да стартираме. Обичам Тура\", каза Фрум.Той ще има на разположение много силен отбор, който да му помага в Обиколката на Франция. В състава отново влиза верният му помощник Герант Томас, който е и план Б за \"Скай\".Томас беше лидер в Обиколката ан Италия, но падна и напусна състезанието. Той заедно с поляка Михал Квятковски са в състава за Тура, заради своята универсалност.Ключови помощници за Фрум в планинските етапи ще са катерачите Микел Ланда, Микел Ниеве и Серхио Енао. Съставът се допълва от опитните Кристиян Нийс, Васил Кириенка и Люк Роу.\"Крис е в добро форма и ние гледаме с доста позитивизъм към Тура. Избрахме много силен и опитен състав, трябва да използваме това като наше предимство\", каза шефът на \"Скай\" сър Дейв Брейлсфорд.В същото време най-големият съперник на Фрум в последните години Найро Кинтана заяви, е отново ще се бори за победата в Тура. Колумбиецът се качи на пейката през 2013, 2015 и 2016 г., като във всеки един от трите случая Фрум спечели.През тази година Кинтана заложи в програмата си дубъл от победи в Джирото и Тура, но остана втори в .\"Това не повлия на моето самочувствие. Аз дадох всичко от себе си, но Джирото е състезание, в което често се случват изненади\", каза Кинтана.Колумбиецът не се е състезавал от Джирото, като реши да прекара тренировъчен лагер във Франция и да разучава алпийските етапи.\"Крис е големият фаворит. Той винаги се готви специално за Тура и неговият подход е перфектен. Убеден съм, че отново ще е на 100% готов за състезанието\", похвали съперника си Кинтана.", "date": "2017.06.22", "title": "Крис Фрум се цели в четвърта титла от Тура, Кинтана го определи за фаворит"}
{"url": "http://www.dnevnik.bg/politika/2017/06/22/2993875_partiotite_se_chudiat_kak_da_ogranichat_pisaneto_na/", "text": "Парламентарната група на \"Обединените патриоти\" има намерение да подготви законови поправки, с които да се ограничи писането на текст на български език на латиница в дигиталните комуникации. Днес депутатите доц. Милен Михов и проф. Станислав Станилов организираха кръгла маса по темата, по време на която да се обсъдят възможни варианти за това. Националистите подготвят законопроект за българския език, който ще бъде внесен в следващите седмици и трябва да включва такива предложения.\"Очевидно е, че дигиталното пространство е не само значителна част от нашето съвремие, но ще продължава да има голямо значение в живота, бита и културата на целия свят. Съхраняването на българския език в това пространство ще е ключово за съхраняване на българската култура\", обяви доц. Милен Михов.В хода на дискусията представители на мобилните оператори обявиха, че има потребители, които предпочитат да пишат български текст на латиница, тъй като кодирането позволява да се изпрати по-голям текст на цената на едно мобилно съобщение. На кирилица по-дълго съобщение се кодира като две. Експерти обаче дадоха пример, че турската страна е успяла \"да извоюва\" кодирането на брой символи на турски език да е като брой символи на латиница.Представители на мобилните оператори обясниха, че това е свързано с международни стандарти и е въпрос на процедура.След дискусията доц. Михов обяви, че ще се мисли нормативна уредба как операторите и институциите да бъдат насърчени или задължени да изпращат съобщения само на кирилица.\"Обединените патриоти\" не дадоха готовите текстове на законопроекта на медиите, но доц. Михов лансира някои от идеите им - имена на институции, улици и заведения да се изписват първо и задължително на кирилица, и после - на латиница; на униформите на полицаите да не пише \"Police\", а - \"Полиция\"; сайтът на парламента да не се казва parliament.bg, а народносъбрание.бг.Депутатите искат да запишат в закона да се насърчава използването на \"оригиналните български шрифтове в дигиталните технологии, издателската и рекламната дейност\", но не стана ясно как на практика би се реализирало това. ", "date": "2017.06.22", "title": "\"Партиотите\" се чудят как да ограничат писането на шльокавица"}
{"url": "http://www.dnevnik.bg/biznes/2017/06/22/2994217_boing_i_eurbus_obiaviha_kakvi_poruchki_sa_poluchili_na/", "text": "По традиция в край на изложението на авиационната индустрия в Бурже, край Париж, големите производители обявяват колко поръчки са получили за нови самолети.Американският самолетостроител \"Боинг\" (Boeing) отчете днес 571 поръчки и ангажименти за купуване на граждански самолети за общо 74.8 млрд. долара, предаде Франс прес.Гигантът от Сиатъл обяви и договори за обслужване на стойност 6 млрд. долара, както и поръчки за 361 самолета от модела 737 Макс 10 (737 MAX 10) за средни разстояния с нов по-икономичен двигател, който бе представен на авиосалона и цели да конкурира А321нео (A321neo) на \"Еърбъс\".Европейският самолетостроител \"Еърбъс\" (Airbus) обяви днес, че на авиоизложението в Бурже е отчел 144 твърди поръчки и 182 принципни споразумения, или общо 326 на стойност 39.7 млрд. долара по каталожни цени.\"Нашият търговски успех тази седмица извежда регистъра ни с поръчки до нов рекорд от над 6800 самолета\", заяви директорът по продажбите Джон Лийхи през последния ден за представители на бранша на салона в Бурже, край Париж.От утре до неделя (25 юни) изложението ще бъде отворено за широката публика.По думите на Лийхи, \"Еърбъс\" и американският му конкурент \"Боинг\" (Boeing) си поделят \"50 на 50\" твърдите поръчки на международния авиокосмически салон.Самолетите за средни разстояния от семейството А320 преобладават в сделките на \"Еърбъс\" - 306 броя, от които 132 твърди поръчки, за около 33.8 млрд. долара общо.В сегмента за дълги разстояния европейският консорциум отчита 20 поръчки за 5.9 млрд. долара - от тях 12 твърди за 3.6 млрд. долара.Иранската компания \"Загрос еърлайнс\" (Zagros Airlines) подписа с \"Еърбъс\" принципно споразумение за покупката на 28 самолета, от които 20 за средни разстояния \"А320нео\" (A320neo) и 8 за дълги полети \"А330нео\" (A330neo), за общо 4.2 милиарда долара по каталожни цени.", "date": "2017.06.22", "title": "\"Боинг\" и \"Еърбъс\" обявиха какви поръчки са получили на изложението в Бурже"}
{"url": "http://www.dnevnik.bg/bulgaria/2017/06/22/2994181_sled_shest_godini_razsledvane_shestima_lekari_se/", "text": "Шестима лекари от две болници се изправят на съд заради починала родилка. За това съобщи пресцентърът на прокуратурата, която е внесла обвинителен акт в съда срещу тях за причиняване на смърт при професионална непредпазливост.Лекарите Лозанов и Байданова – Василева от АГ болницата \"Шейново\" и Филипов, Червеняков, Христов и Цеков от Университетската многопрофилна болница за активно лечение и спешна медицина \"Пирогов\" са привлечени към наказателна отговорност за това, че при независимо съизвършителство са причинили смъртта на пациент на 24 октомври 2011 г.след развил се сепсис.Според данните на разследването на 12 септември 2011 г. 19-годишна жена постъпила в \"Шейново\", където избрала да роди. Дежурен тогава бил д-р Лозанов. Взето било решението, че жената ще роди със секцио. Операцията била извършена от Лозанов. При възстановяване на направените разрези той обаче пропуснал цялата плацента от матката, аргументират се от прокуратурата. Оставените части помогнали матката са стане първоначално огнище на инфекция и източник на сепсис.Същият ден д-р Байданова – Василева била определена за лекуващ лекар на младата жена. Още на следващия ден след раждането родилката започнала да изпитва силни болки и неразположение. Това ѝ състояние се дължало на вече започналия сепсис поради настъпилата инфекция в резултат на \"забравените\" в матката част от плацента и околоплодни обвивки. През следващите дни болките и неразположението на родилката се усилвали, като тя дори колабирала. Жената съобщила за всичко на д-р Байданова – Василева, която се запознала лично с показателите на родилката. Същевременно обаче не назначила микробиологични и копрологично изследвания. Според прокуратурата д-р Байданова – Василева не извършила правилно диагностициране на влошеното клинично състояние на пациента. Вместо това на 16 септември 2011 г., въпреки констатираните усложнения лекарят взела решение да изпише жената.След изписването състоянието ѝ започнало да се влошава. Била установена и свободно подвижна течност в корема, поради което на 20 септември 2011 г. била закарана в тежко състояние в \"Пирогов\". След лекарско обсъждане на 19 – годишната жена била извършена диагностична лапароскопия - оглед отвътре на коремната кухина, от д-р Филипов. Червеняков, Христов и Цеков били по време на операцията като консултанти.Разследването е показало, че спешно е било необходимо оперативно отваряне на коремната кухина, за да се отстрани матката и вторично засегнатото дебело черно на пострадалата, тъй като имало наличие на тежка патология в дебелото черво, с възпалителни некротични изменения и предполагаем патологичен процес в матката.Вместо това Филипов взел неправилно решение да изчака и по този начин не оказал своевременна и достатъчна медицинска помощ на жената, посочват от прокуратурата. Всеки един от останалите трима лекари – Червеняков, Христов и Цеков също самостоятелно взели неправилното решение за изчакване и лично поставили грешната диагноза – остър сигмоидит.През следващите дни състоянието на младата жена продължило да се влошава. На 28 септември 2011 г. било взето решение тя да бъде преместена в \"Клиника по нефрология\" в \"Александровска\" болница. Впоследствие на 7 октомври 2011 г. на пациентката била извършена операция и била отстранена матката и част от дебелото черво. Въпреки положените усилия от страна на лекарите в \"Александровска\" болница, жената починала на 24 октомври 2011 г. след развил се сепсис.Изготвената по делото експертиза показала, че в случая имало два основни пропуска - оставянето на плацентарни части в матката при извършване на цезарово сечение и забавянето на коремната операция със седемнадесет дни. Последна операция е била извършена при вече настъпили тежки многооргани патоголгични процеси и шансът да се промени неблагоприятния изход е бил нищожен, аргументира се държавното обвинение.Предстои насрочване на делото от съда.", "date": "2017.06.22", "title": "След шест години разследване шестима лекари се изправят пред съда заради смърт на родилка"}
{"url": "http://www.dnevnik.bg/sviat/2017/06/22/2994183_trus_s_magnitud_68_po_rihter_udari_krai_bregovete_na/", "text": "Земетресение с магнитуд 6.8 по скалата на Рихтер бе регистрирано западно от Гватемала и е усетено и в съседен Салвадор и в Югозападно Мексико.По първоначална оценка на Геофизичния институт на САЩ епицентърът на труса е на 38 км от брега на Пуерто Сан Хосе в Гватемала и е станало едва на 10 км дълбочина.Според местно издание в Салвадор трусът е бил усетен около 5.30 ч. местно време, когато жителите още са били по домовете си.Все още не е известно дали има жертви и разрушения. Службите за бързо реагиране на Салвадор, цитирани от \"Ройтерс\", съобщават, че около четвърт час след земетресението не разполагат с информация за щети. Гватемалско радио публикува снимки, на които се виждат щети по стари сгради в столицата.Националният координатор за овладяването на бедствия в Гватемала обяви, че магнитудът е бил 6.7 по Рихтер, а министерството на околната среда го определи на 6.9, съобщава Еuropa Press. В профила си в \"Туитър\" президентът на Гватемала Джими Моралес призова за спокойствие.Миналата седмица двама души загинаха при трус с епицентър на територията на Гватемала.", "date": "2017.06.22", "title": "Трус с магнитуд 6.8 по Рихтер удари край бреговете на Гватемала"}
{"url": "http://www.dnevnik.bg/sport/2017/06/22/2993846_ot_markel_fulc_do_aleksandur_vezenkov_-_kakvo_predstoi/", "text": "Тази вечер в 2.00 часа българско време започва драфтът в Националната баскетболна асоциация (НБА). За 71-а поредна година отборите ще имат възможността да се подсилят с най-добрите млади играчи от колежанското първенство и европейските шампионати.Тoзи път има една причина повече да следим какво ще се случи в \"Барклис сентър\" в Ню Йорк. За пръв път от 2008 г. (Калоян Иванов и Деян Иванов) в драфта на НБА ще има български участник.След като през 2015 и 2016 г. оттегли името си, , в която има право да се включи.\"Бруклин нетс\" спечели тазгодишната лотария, но \"Филаделфия 76\" ще избира пръв в драфта за втора поредна година. \"Сиксърс\" придобиха правото да селектират под №1 след сделка с \"Бостън селтикс\", който пък преди това се възползва от възможността да размени първия си избор с \"Бруклин\".\"Лос Анджелис лейкърс\", който завърши на последно място в Западната конференция в първия сезон след края на ерата \"Кобе Брайънт\", ще избира втори. \"Бостън\" ще селектира трети, а четвъртият избор ще е за \"Финикс сънс\". \"Сакраменто\" е единственият отбор, който ще има два избора в топ 10. \"Кралете\" ще избират пети заради размяна с \"Филаделфия\" и десети заради сделката, при която Демаркъс Къзинс премина в \"Ню Орлиънс пеликанс\".\"Орландо меджик\" ще избира седми, следван от \"Минесота тимбъруулвс\", \"Ню Йорк никс\" и \"Далас маверикс\". Топ 15 се допълва от \"Шарлот хорнетс\", \"Детройт пистънс\", \"Денвър нъгтес\", \"Маями хийт\" и \"Портланд трейл блейзърс\".Ако има нещо, което може да бъде считано за сигурно, това е, че \"Филаделфия\" ще избере Маркел Фулц под №1. Ръководството на \"сиксърс\" няма да пропусне възможността да събере най-обещаващия гард в тазгодишния драфт с миналогодишния №1 Бен Симънс.Фулц, който през май навърши 19 години, завърши единствената си година в колежа с 23.2 точки, 5.9 асистенции и 5.7 точки средно на мач. Симънс, който заради контузия пропусна целия минал сезон и тепърва ще дебютира в НБА, също изкара един сезон в университета и записа 19.2 точки, 11.8 борби и 4.8 асистенции средно на мач.След като спечели едва 75 победи в последните четири сезона и неизменно завършваше на едно от последните две места в Източната конференция, \"Филаделфия\" се надява да се възроди със състав, изграден около Фулц, Симънс и камерунския център Джоел Ембийд.Благодарение на голямата уста на своя баща Лавар, Лонзо Бол се превърна в най-мразения играч в тазгодишния драфт. Въпреки това плеймейкърът почти сигурно ще бъде избран под №2 от \"Лос Анджелис лейкърс\".Бол беше единственият играч в колежанското първенство, който завърши с над 14 точки, шест борби и шест асистенции средно на мач. \"Лейкърс\" вече освободи място за пойнт гард, след като изправи Деанджело Ръсел в \"Бруклин нетс\" в пакет с центъра Тимофей Мозгов.В замяна \"езерняците\" получиха Брук Лопес и допълнителен избор в тазгодишния драфт. Така тимът от Ел Ей ще избира три пъти в пърив кръг - №2, №27 и №28.Когато \"Бостън\" размени правото да избира под №1 с \"Филаделфия\", президентът на \"келтите\" Дани Ейнг заяви: \"Според нас има огромна вероятност играчът, който изберем под №3, да е същият, който бихме избрали под №1. Така че това беше перфектна възможност за нас.\"Неговият човек най-вероятно ще бъде Джейсън Тейтъм. Голяма част от анализаторите в САЩ определят 203-сантиметровото леко крило като най-добре подготвения играч за НБА в драфта.Aко \"Бостън\" реши да се избере Тейтъм, \"Финикс сънс\" със сигурност няма да пропусне възможността да избере най-добрия атлет в тазгодишния клас - Джош Джаксън.В противен случай \"слънцата\" може би ще се спрат на Тейтъм. На пръв поглед той няма място в състава при наличието на Ти Джей Уорън, но раздяла с последния би осигурила добри опции на пазара.За това кой ще избере \"Сакраменто\" под №5 няма особени колебания. Почти сигурно това ще е третият високопрофилен пойнт гард в тазгодишния драфт след Фулц и Бол - Деаарън Фокс.Разбира се, много неща могат да се обърнат с краката нагоре, ако \"Лейкърс\" осъществи сделка за привличането на Пол Джордж. Сагата около крилото на \"Индиана\" обаче все още продължава., че иска да остане поне още един сезон в настоящия си отбор. Той се надява да бъде избран в драфта и върнат в Испания (т.нар. драфт-енд-сташ), за да продължи да се развива, преди да бъде готов за лигата на извънземните.Точно това най-вероятно ще се случи. Везенков, който ще навърши 22 години през август, е 206-сантиметров играч с впечатляваща стрелба от далечно разстояние.Българският национал е сред най-добрите играчи на своята възраст в Европа и много отбори в НБА биха се възползвали от качествата му по периметъра като комбо крило и количеството тройки, които може да осигури.Специалистите прогнозират, че Везенков ще бъде избран в края на втория кръг на драфта - между 50-о и 60-о място. Очакваните кандидати да селектират българина са \"\"Бостън селтикс\" (№53 и №56), \"Финикс сънс\" (№54) и \"Бруклин нетс\" (№57).\"Дай Боже, някой отбор да ме избере и да ме остави в Европа да се развивам\", каза Везенков в началото на месеца. ", "date": "2017.06.22", "title": "От Маркел Фулц до Александър Везенков - какво предстои в драфта на НБА"}
{"url": "http://www.dnevnik.bg/sviat/2017/06/22/2994289_krizata_v_rumuniia_ostavi_sudbata_na_liviu_dragnia_v/", "text": "Ливиу Драгня победи, но това е безславна победа, отчаяно изтръгната победа на една партия, очевидно шокирана от това, което преживява. Това, което , бе един вот на страха с депутати, следени като нарушители от страна на друг нарушител и задължени да гласуват явно. Ако г-н Драгня е толкова сигурен в подкрепата на партията, защо не остави партията да гласува свободно? Резултатът показва защо.Въпреки терора,  се сдоби само с победа, близо до лимита на мнозинството с едва осем гласа от минимума нужни гласове, за да бъде подкрепен вотът на недоверие срещу кабинета, които дойдоха най-вероятно от представители на малцинствата в парламента. Тези осем гласа показаха крехкостта на парламентарното мнозинство, за която се загатна през януари. Но победата беше платена с цената на унижение на партията и на всеки депутат от Социалдемократическата партия /СДП/, с цената на отблъскване на националистически настроения електорат, който видя как СДП е готова да продаде националните символи в замяна на подкрепата на унгарците, които накрая също унижиха СДП. Тази победа може да се превърне в поражение за Ливиу Драгня.Целият този скандал, в който въвлече партията, опитвайки да свали от власт един човек, сложен там пак от него, екип, избран пак от него практически като физическо лице прави изключително уязвим Ливиу Драгня. Със сигурност партията вече няма да му позволи да номинира премиер по негова преценка. Поне така става ясно от изявленията на социалдемократите.Ако Ливиу Драгня се надява, че може да сложи своя лична марионетка на мястото на Сорин Гриндяну, каквато беше Севил Шайдех, смятам, че страшно се лъже. Най-вероятно в СДП започва свирепа битка за името на премиера и след това за всеки министър поотделно. Лагерите ще поведат битка, а Ливиу Драгня вече няма да е в позицията да тропне по масата, за да реши спора. Остава да видим дали от този хаос ще се открои нов лидер на СДП. (Кметът на Букурещ)  Главата на Ливиу Драгня сега виси на въжето, тънко колкото осем гласа, а този, който първи ще вдигне сабята, ще вземе скиптъра.От друга страна не очаквам Ливиу Драгня да падне лесно. Защото е заложена не само властта му, но и свободата му, а Конституционният съд му направи тези дни два големи дългоочаквани подаръка. Във вторник излезе решението на съда, с което се отхвърля сезиране от страна на омбудсмана по повод закона, забраняващ на осъдени лица да бъдат членове на правителство. В мотивите си съдът задължава парламента да постави на министрите същите условия, каквито имат и депутатите, а те нямат никакви рестрикции, свързани със съдебни дела. Така че едно извънредно правителствено постановление, основаващо се на решението на Конституционния съд, може да направи Ливиу Драгня премиер. В сряда Конституционният съд оповести мотивите си по друго дело, в които налага на законодателния орган да въведе праг за щетите при злоупотреба със служебно положение. И фактите са, че Ливиу Драгня е на една крачка както от осъждане, така и от спасение, крачка, която е равнозначна на един обикновен указ, който да определи праг от над 108 хиляди леи, колкото е размерът на щетите, за които е обвинен. Това бе и си остава мизата в големия скандал и смятам, че Ливиу Драгня ще се бори до последен дъх и с всички средства, за да запази контрола си над правителство, което да издаде спасителните укази.Смятам, че докато се избере името на бъдещия премиер, СДП ще продължи да минава през големи конвулсии. Партията е ранена, претърпя изключителни загуби в това число и в солидарността си и търпи ужасните последици от грешките на един лидер, който почти обожествяваше.  превръща в голяма победа факта, че е уволнила собственото си правителство, като преди това демонизира собствения си избор и собственото си управление.И това, което ще произлезе от тези вътрешни конвулсии, ще бъде поставено на масата на Клаус Йоханис. Една кървяща управленска коалиция, отслабена до лимита на осем гласа, ще се изправи пред един президент в позиция на максимална власт след впечатляващия си прием в чужбина. Фактът, че президентът не организира консултациите по-рано от понеделник, прави ситуацията още по-деликатна за Ливиу Драгня. Адреналинът на случващото се в момента действаше като анестетик, но когато той спадне партията може да осъзнае все по-болезнено и ужасяващо положението, до което я доведе Ливиу Драгня. За съжаление от това, което наричаме сега опозиция, не виждам никакво жизнеспособно решение за формиране на ново мнозинство. Досега Клаус Йоханис реагираше много добре в тази криза, подпомаган и от добрия прием в чужбина, но всъщност едва сега ще излезе на сцената. /БТА", "date": "2017.06.22", "title": "Кризата в Румъния остави съдбата на Ливиу Драгня в ръцете на президента"}
{"url": "http://www.dnevnik.bg/bulgaria/2017/06/22/2994366_ministerstvoto_obiavi_ocenkite_na_proektite_na/", "text": "Общо 54 проекта на учебници и учебни помагала за втори клас и 85 проекта за шести клас получиха обща оценка, че съответстват на държавния образователен стандарт за познавателните книжки, учебниците и учебните помагала, съобщиха от пресцентъра на министерството на образованието.Тези проекти ще бъдат оценявани от учители дали могат да се приложат в училище и едва тогава министърът ще одобри учебниците, по които ще могат да учат децата.За втори клас бяха разгледани проекти по общообразователните учебни предмети български език и литература, английски език, испански език, немски език, руски език, френски език, математика, околен свят, музика, изобразително изкуство, технологии и предприемачество.Вносителите, чиито проекти за учебници за второкласници са одобрени на първия етап от оценяването, са:ИК \"Анубис\" ООД – 5 бр.Вносителите, чиито проекти, съответстват на стандарта, са:1. ИК \"Анубис\" ООД – 9 бр.2. \"Архимед 2\" ЕООД – 3 бр.3. ИК \"Анубис\" ООД - \"Булвест 2000\" ООД – 1 бр.4. ИК \"Анубис\" ООД - \"Булвест 2000\" ООД - Фондация \"Джуниър Ачийвмънт България\" – 1 бр.5. \"БГ Учебник\" ЕООД – 1 бр.6. \"Бит и техника\" ООД – 1 бр.7. \"Булвест 2000\" ООД – 9 бр.8. \"Даниела Убенова-Даниела Биланска\" ЕТ – 2 бр.9. Учебен център \"Диоген\" ЕООД – 2 бр.10. \"Домино\" ЕООД – 1 бр.11. \"Едюкейшънъл център\" ЕООД – 5 бр.12. \"Изкуства\" ЕООД – 2 бр.13. \"Институт за образователни политики Архимед и Диоген\" ООД – 1 бр.14. \"Клет България\" ООД – 3 бр.15. \"Колибри\" ООД – 2 бр.16. \"Макмилан Пъблишърс Лимитид\" – 1 бр.17. \"Нова звезда - 2000\" ЕООД – 1 бр.18. \"Оксфорд Юнивърсити Прес\" – 1 бр.19. СД \"Педагог 6\" – Делев, Луизова и с-ие – 3 бр.20. \"Пиърсън Едюкейшън Лимитид\" – 1 бр.21. \"Просвета АзБуки\" ЕООД – 3 бр.22. \"Просвета Плюс\" ЕООД – 10 бр.23. \"Просвета-София\" АД – 14 бр.24. ИК \"Рива\" АД – 3 бр.25. САНПРО ООД – 1 бр.26. \"Силигард\" ЕООД – 1 бр.27. ИК \"СКОРПИО ВИ\" ЕООД – 2 бр.28. \"Юнивърс\" ЕООД – 1 бр.Утре в открито заседание ще бъдат обявени общите оценки на проектите за осми клас, както и за учебниците по чужд език по съответните нива от общата европейска езикова рамка, съобщиха още от МОН.", "date": "2017.06.22", "title": "Министерството обяви оценките на проектите на учебници за 2 и 6 клас"}
{"url": "http://www.dnevnik.bg/razvlechenie/2017/06/22/2994220_kim_kardashiian_i_kanie_uest_obmisliat_treto_dete/", "text": "Семейството на Ким Кардашиян и Кание Уест може да се сдобие с трето дете, предаде \"Ройтерс\". Агенцията цитира списания като People и E!News, според които риалити звездата е наела сурогатна майка, която да го износи, тъй като нова бременност би била силно рискова за нея.Кардашиян и Уест имат две деца - Норт и Сейнт, родени през 2013 и 2015 г. Кардашиян, добила популярност чрез семейното риалити предаване Keeping up with the Kardashians, говори открито за трудностите на тези две бременности, както по телевизията, така и в собствения си блог.В скорошен епизод тя сподели, че обмисля да потърси сурогатна майка за следващото си дете. Според изданието за светски новини TMZ двойката вече е наела такава срещу 113 хил. долара.Опцията за износване на чуждо дете срещу заплащане поражда спорове и не е разрешена във всички американски щати. Законите в Калифорния, където звездата живее обаче, гледат благосклонно на процедурата, а новината, че звездата се е решила на такава стъпка, вероятно ще я направи по-приемлива и другаде.Представители на звездата са отказали коментар на информацията пред \"Ройтерс\". Изминалата година бе тежка за звездното семейство, след като през октомври Кардашиян стана жертва на обир в Париж, а Уест отмени турнето си заради проблеми, свързани с психичното му здраве. Присъствието на двойката в социалните мрежи бе по-скромно в последните месеци.", "date": "2017.06.22", "title": "Ким Кардашиян и Кание Уест обмислят трето дете чрез сурогатна майка"}
{"url": "http://www.dnevnik.bg/sport/2017/06/22/2994111_oskar_beshe_nakazan_za_osem_macha_v_kitai_sled_grozen/", "text": "Бившият полузащитник на \"Челси\" Оскар получи осем мача наказание заради предизвикване на масов бой по време на мача на неговия \"Шанхай\" с шампиона на Китай \"Гуанджоу евъргранде\".25-годишният бразилец изрита преднамерено двама противникови футболисти с топката. Оскар е глобен от Китайската футболна федерация с 40 хил. юани (5 855 долара). Той ще пропусне мачовете на \"Шанхай\" до 13 август.\"Оскар обиди противниковите играчи по неморален начин, което доведе до огромен скандал. Това оказа негативно влияние върху китайската Суперлига\", се казва в официалното изявление на местната федерация, като са взети предвид докладът на съдията, видео доказателства и писмено обяснение на някои от футболистите., като сделката беше в размер на 60 млн. евро. Бразилецът изигра 21 мача във всичкия турнири през този сезон, в които записа четири гола и десет асистенции.Съотборникът на Оскар в \"Шанхай\" Кин Шенг получи шестмесечно наказание за настъпване на Аксел Витцел без топка преди няколко месеца.", "date": "2017.06.22", "title": "Оскар беше наказан за осем мача в Китай след грозен скандал на терена"}
{"url": "http://www.dnevnik.bg/sport/2017/06/22/2994368_grigor_dimitrov_shte_igrae_s_rusnak_v_chetvurtfinala_v/", "text": "Григор Димитров ще се изправи срещу руския тенисист Даниил Медведев в четвъртфиналите в \"Куинс\". Срещата ще е в петък не преди 17.00 часа.Българинът, който е шести в схемата, достигна до този етап след  след почти 2 часа игра.Медведев си осигури място сред осемте най-добри в надпреварата с успех срещу Танаси Кокинакис от Австралия. Руснакът имаше нужда от 61 минути, за да стигне до 6:2, 6:2.До момента Димитров и Медведев нямат мачове помежду си. За българина това е първи четвъртфинал от февруари насам.Място в четвъртфиналите си осигуриха Марин Чилич и Сам Куери. Хърватинът беше убедителен за 6:0, 6:4 срещу Стефан Козлов.", "date": "2017.06.22", "title": "Григор Димитров ще играе с руснак в четвъртфинала в \"Куинс\""}
{"url": "http://www.dnevnik.bg/bulgaria/2017/06/22/2994361_ima_natisk_vurhu_pravitelstvoto_da_ne_se_dade_buzludja/", "text": "За собствеността върху Дома-паметник на връх Бузлуджа са се появили много желаещи, обяви в интервю за БНТ лидерът на БСП Корнелия Нинова. Ако се обяви на търг, изведнъж са проявили желание да участват три неправителствени организации, община Казанлък, областната управа на Стара Загора, една част от СДС, Валери Симеонов и други, уточни тя. \"Няма как БСП да се съгласи с такова нещо\", подчера лидерът на партията.По думите ѝ има натиск върху правителството за Бузлуджа да не се даде на БСП. \"Те няма да го реставрират. Не знам какво ще го правят, но няма да го реставрират\", каза Нинова за евентуалните нови стопани на паметника.Нинова повтори думите на министъра на регионалното развитие и благоустройството Николай Нанков по-рано днес, че с процедурата по безвъзмездно прехвърляне на собствеността на паметника е невъзможна. \"Законът от 2011 година е променен и сега можеш да го получиш само срещу заплащане. Ние не оспорваме това, искаме да му се направи оценка и да си го платим\", каза тя.Паметникът Бузлуджа не може да се превърне в повод за оставки на управляващи, но може да е повод за сериозен разговор, заяви още Нинова.Тя разказа, че преди месец БСП е започнала кампания за възстановяване на войнишките паметници, тъй като \"редица правителства не се грижат за паметниците на България\". Според нея това е част от родолюбието, от историята и трябва да се запази за младите. \"Като втора стъпка пристъпихме към въпроса за Бузлуджа. През 2011 година онова правителство на Бойко Борисов е поканило ръководството на БСП да му възстанови правна собственост върху паметника. По различни причини досега не е вземано решение. Но ние сега взехме решение, че да - можем да отговорим на това писмо на Борисов и че искаме да получим, ако може собствеността за паметника. Причината е същата: че той се руши от много години, че и държавата, и редица правителства не вземат мерки\", заяви Нинова.По думите й проблемът с рушащия се паметник е получил и международен отзвук. \"Реагираха архитекти от Германия, Франция, Япония, млади българи архитекти, завършили в Европа, нашите студенти по архитектура тук, които пожелавах да се включат в международен екип и да участват във възстановяването, ако го вземем. За специалистите Бузлуджа е архитектурен шедьовър. Това е стойностно и за България, не само за БСП\", каза Нинова.", "date": "2017.06.22", "title": "Има натиск върху правителството да не се даде Бузлуджа на БСП, каза Корнелия Нинова"}
{"url": "http://www.dnevnik.bg/sport/2017/06/22/2994381_ludogorec_zapochna_s_pobeda_priiatelskite_si_sreshti_v/", "text": "Шампионът \"Лудогорец\" започна успешно приятелските си срещи от подготовката си в Австрия. Разградчани се наложиха с 2:0 срещу \"Габала\".Головете вкараха Жоао Пауло и Джоди Лукоки в двете полувремена.Воденият от Георги Дерменджиев отбор имаше превъзходство срещу съперника. Вратарят Ренан дос Сантос направи спасявания и не допусна тимът от Азербайджан да постигне различен резултат.В началото двата отбора си размениха възможности. В 20-ата минута вратарят на \"Габала\" се справи с удар на Жоао Пауло. Малко след това Жуниор Кишада стреля в аут след добра комбинация с Вандерсон.\"Лудогорец\" поведе в 37-ата минута, когато Кишада проби отляво, подаде към Вандерсон, а топката попадна в Жоао Пауло. Бившият нападател на \"Ботев\" стреля силно по земя и даде преднина на отбора си. Минута преди края на първата част гол на Вандерсон не беше зачетен заради засада.На почивката Дерменджиев направи няколко промени. В 67-ата минута Марселиньо улучи гредата. Малко по-късно \"Лудогорец\" удвои чрез Лукоки. След пробив Миниджан центрира и с техничен удар Лукоки направи 2:0.Ренан, Натанаел, Моци, Пластун, Саша, Анисе, Кампаняро, Вандерсон, Кафу, Пауло, Кишада", "date": "2017.06.22", "title": "\"Лудогорец\" започна с победа приятелските си срещи в Австрия"}
{"url": "http://www.dnevnik.bg/bulgaria/2017/06/22/2994369_mvr_otpuska_13_mln_lv_za_podobriavane_na_sistemata_na/", "text": "Министерството на вътрешните работи отпуска спешно 13 милиона лева за подобряване на Националната система телефон 112, съобщи БНР. Предстои подновяване на хардуерното оборудване, възстановяване на лицензите и обновяване на софтуера.Ще бъде осигурен достъп на хората със .Ще бъде внедрена и услуга, с която автомобилите сами подават сигнал до 112 при тежки пътно-транспортни произшествия, съобщи пред радиото Данка Недялкова от Националната система.", "date": "2017.06.22", "title": "МВР отпуска 13 млн. лв. за подобряване на системата на тел. 112"}
{"url": "http://www.dnevnik.bg/sport/2017/06/22/2994391_federer_produlji_tradiciiata_v_hale_i_stigna/", "text": "Швейцарският тенисист Роджър Федерер достигна четвъртфиналите в турнира на трева от категория \"АТП 500\" в Хале. Носителят на рекордните осем титли в германския град се наложи със 7:6 (4), 6:4 срещу Миша Зверев.С успеха си Федерер продължи традицията, като в 15-те си участия в турнира винаги преодолява втория кръг. Общият му баланс в надпреварата вече е 56 победи и шест загуби.Швейцарецът продължи и добрите си резултати в мачовете със Зверев. Срещу него той вече има четири успеха от четири мача, без да е загубил сет.Рекордьорът по титли от Големия шлем и съперникът му започнаха мача с бързи геймове. Десетият гейм на първия сет беше най-дългият в двубоя, като Федерер три пъти имаше възможности за пробив, но германецът се спаси. В тайбрека след 3:4 швейцарецът направи серия от четири поредни точки и поведе.Федерер игра стабилно на свой сервис и във втория сет, като не остави никакви възможности пред съперника си. Осемкратният шампион си осигури победата с ключов пробив за 5:4, който затвърди и спечели мача.В четвъртфинала швейцарецът ще играе с Флориан Майер. Японецът Кей Нишикори приключи участието си, като се оттегли заради травма.", "date": "2017.06.22", "title": "Федерер продължи традицията в Хале и стигна четвъртфиналите"}
{"url": "http://www.dnevnik.bg/evropa/zemedelie/2017/06/22/2994392_fond_zemedelie_izplati_nad_16_mln_lv_na_mladite_fermeri/", "text": "Държавен фонд \"Земеделие\" изплати 1 612 958 лева по \"Схемата за млади земеделски стопани\", съобщиха от пресцентъра на фонда.Подпомагане получават близо 3 800 фермери, които са декларирали площи по Схемата за единно плащане на площ (СЕПП) в заявлението за подпомагане за \"Кампания 2016\".Допустими кандидати са млади земеделски стопани на възраст до 40 години към годината на първото подаване на заявлението. За разлика от финансовата подкрепа, която млади фермери получават по Програмата за развитие на селските райони, при кандидатстване със заявление за директни плащания, те взимат подпомагане на годишна база.Субсидия се отпуска за първите 30 ха, допустими по СЕПП, като плащането представлява надбавка от 25% от подпомагането на хектар по СЕПП, отбелязват от фонда.", "date": "2017.06.22", "title": "Фонд \"Земеделие\" изплати над 1.6 млн. лв. на младите фермери"}
{"url": "http://www.dnevnik.bg/biznes/2017/06/22/2994375_magistrala_struma_shte_e_gotova_prez_2023_godina/", "text": "До 2023 година магистрала \"Струма\" ще трябва да е готова. Сега министерството на на регионалното развитие и благоустройството се опитва да навакса закъснението, обяви министър Николай Нанков в интервю за БНТ.\"В 2019 година до април трябва да имаме строително разрешение и избран изпълнител, тъй като срокът за строителството ще е минимум 4 години - 4 години и половина\", каза Нанков.България има пълната подкрепа на Европейската комисия за довършването на тази пътна артерия, обяви той. Днес заедно с министъра на туризма Николина Ангелкова и министъра на околната среда и водите Нено Димов Нанков е провел срещи с еврокомисарите по околна среда, морско дело и рибарство и по регионална политика Кармену Вела и Корина Крецу, съобщиха и от пресцентъра на министерството на туризма.", "date": "2017.06.22", "title": "Магистрала \"Струма\" ще е готова през 2023 година, обяви Николай Нанков"}
{"url": "http://www.dnevnik.bg/sport/2017/06/22/2994405_germaniia_i_chili_zavurshiha_naravno_v_derbito_v/", "text": "Германия и Чили завършиха без победител в най-очаквания мач от груповата фаза в Купата на конфедерациите. Световният шампион и носителят на Копа Америка направиха 1:1.Чилийците поведоха рано с гола на Алексис Санчес. Малко преди почивката Ларс Щиндъл изравни.Другата среща от групата между Камерун и Австралия завърши при същия резултат. Преди последните мачове Чили и Германия имат по четири точки, а Камерун и Австралия са с по една.Още в шестата минута Санчес даде преднина на южноамериканците. Нападателят на \"Арсенал\" получи от Артуро Видал и с удар по земята в близкия ъгъл отбеляза. Чилийците можеха да удвоят в 19-ата, но след силния удар на Едуардо Варгас топката срещна гредата.Германците, които са с подновен състав в Русия, изравниха в 41-ата минута. Тогава Щиндъл получи в наказателното поле на съперника и вкара.Чили имаше две добри възможности отново да поведе след почивката. В 48-ата минута Санчес стреля от фаул, но не улучи вратата. Видал игра с глава в 59-ата, но също нямаше успех.Джони Ерера спаси вратата си след удар на Щиндъл в 73-ата минута при едно от малкото положения за Германия през второто полувреме.В последните мачове от груповата фаза Германия играе с Камерун, а Чили с Австралия.", "date": "2017.06.22", "title": "Германия и Чили завършиха наравно в дербито в групите на Купата на конфедерациите"}
{"url": "http://www.dnevnik.bg/sport/2017/06/22/2994410_botev_se_razbra_s_mainc_i_shte_zadurji_nedelev/", "text": "Полузащитникът Тодор Неделев ще остане в \"Ботев\", обявиха от клуба. Пловдивчани съобщават, че са се разбрали с \"Майнц\" за правата на футболиста.В началото на следващата седмица Неделев ще подпише договор за три години с носителя на Купата на България. Жълто-черните посочват, че ръководството \"ще положи всички усилия документите на играча да бъдат уредени в най-кратки срокове и той да бъде картотекиран за мачовете в Лига Европа\".\"Преговорите бяха трудни, но стигнахме до решение, което удовлетворява всички. Радвам се, че ще остана в Ботев и ще дам 100% от себе си. Искам да изкажа личните си благодарности на президента Ангел Палийски и тийм мениджъра Асен Караславов, както и на ръководството на \"Майнц\", каза Неделев.Той посочи, че не е имал \"абсолютно никакви колебания\" дали да остане в \"Ботев\" или да се върне в \"Майнц\". Той благодари на германците, че са проявили разбиране. \"Заедно решихме, че най-доброто за мен е да продължа да нося жълто-черния екип.\"Неделев добави, че първата цел е добро представяне в Лига Европа. \"Да играем красив футбол, който да радва нашите фенове и да спечелим Суперкупата\", добави той.Полузащитникът премина в \"Майнц\" през 2014 г. Той не успя да се пребори за мястото си в германския отбор и след като участва в мачове на втория тим, през 2016 г. се завърна в \"Ботев\".", "date": "2017.06.22", "title": "\"Ботев\" се разбра с \"Майнц\" и ще задържи Неделев"}
