{"url": "http://www.dnevnik.bg/bulgaria/2017/06/09/2986441_blizkata_do_peevski_hidrostroi_i_moskva_sa_platili/", "text": "Часове преди \"безплатния\" концерт на руската група \"Любе\" във Варна тази вечер се оказа, че неговият съорганизатор – община Варна, не разполага с никаква информация за това, кой е поел основните разходи за него и кой е привлякъл компанията \"Хидрострой\", свързвана с депутата от ДПС Делян Пеевски като един от основните спонсори на събитието. Това стана известноот съдържанието на официалния плакат за концерта. Върху него, освен името на компанията, известна като най-успешният кандидат за изпълнение на обществени поръчки във Варна през последните 15 години, е и това на \"СОК Камчия\" ЕАД. То е собственост на правителството на Москва и е управлявано от бившия секретар на Димитровския комунистическия младежки съюз у нас (до 1989 г.) Станка Шопова. Третият упоменат спонсор е хотел – казино \"Интернационал\" в курорта \"Златни пясъци\".Членовете на \"Любе\" са известни с многобройните си участия вна Русия в чужбина, . Те подкрепиха анексирането на Крим и открито споделят антилибералните си и хомофобски позиции.В официалното съобщение за концерта, разпространено едва в началото на тази седмица, се казваше, че негови организатори са Община Варна и Генералното консулство на Руската федерация в града. По тази причина \"Дневник\" изпрати няколко въпроса до пресцентъра на общинската администрация във Варна. Те трябваше да изяснят, как са разпределении има ли други институции и организации, ангажирани с него.Полученият днес отговор няма почти нищо общо със зададените въпроси. Той гласи буквално следното: \"Община Варна не финансира концерта на руската група \"Любе\", оказано е логистично съдействие - издадено е разрешение за провеждане на концерта, изпратено е писмо до пристанище Варна за осигуряване на място за сцена, информирани са органите на реда за провеждане на събитие от масов характер\".От това съдържание на имейла става ясно, че Общинската администрация във Варна не е потърсила и не разполага с никаква информация нито за финансирането, нито за целите нито за реалните организатори на концерта. Подобна незаинтересованост е трудно обяснима като се има предвид, че става дума за артисти, чиитоса широко известни от години. През 2009 г. \"Любэ\" изнесоха концерт в Каварна по покана на Форум \"България – Русия\" в подкрепа на българо-руските проекти: нефтопровода Бургас- Александропулис, АЕЦ \"Белене\" и \"Южен поток\". Също като този, който днес ще се състои във Варна този концерт също беше с \"вход свободен\".През ноември същата година (когато в България бе отбелязана 20 годишнина от свалянето на комунистическия режим през 1989г., бел. ред.) \"Любе\" изнесоха два концерта в Зала 1 на НДК в София под надсловОрганизатор на събитието бе пак Форум \"България – Русия\".\"Любе\" бяха основна атракция по време на митинг на БСП пред храм-паметника \"Александър Невски\" в столицата, а на 23 май 2014 г. и в заключителния митинг на \"Атака\". . На транспаранта зад сцената им се четеше \"Давай за Атака!\".За тесните връзки на \"Любе\" с Владимир Путин и водената от него политика говори и фактът, че през 2010 г. фронтменът на групата и народен артист на Русия, Николай Расторгуев става депутат в руската Дума от партията Единна Русия.", "date": "09-june-2017", "title": "Близката до Пеевски \"Хидрострой\" и Москва са платили \"безплатния\" концерт на \"Любе\" във Варна"}
{"url": "http://www.dnevnik.bg/sport/2017/06/09/2986295_arjentina_pobedi_braziliia_v_debjuta_na_sampaoli/", "text": "Хорхе Сампаоли започна кариерата си като селекционер на аржентинския национален отбор с победа срещу големия съперник Бразилия. \"Албиселесте\" спечели с 1:0, а единственият гол в мача отбеляза защитникът на \"Севиля\" Габриел Меркадо в края на първото полувреме.Приятелската среща се игра на стадион \"Мелбърн крикет граунд\" в Австралия пред 95 969 зрители. Загубата беше първа за \"селесао\" под ръководството на Тите, който постигна девет победи в предишните си девет мача при голова разлика 25:2.Един от най-активните играчи на терена през първото полувреме беше крилото на ПСЖ Анхел ди Мария. 29-годишният аржентинец можеше да открие резултата в шестата минута, но ударът му отблизо срещна гредата.В последната минута на първата част аржентинците изпълниха късо ъглов удар, след което последва центриране в наказателното поле, което беше засечено от Николас Отаменди. Топката се отби в страничния стълб и Меркадо направи добавка на празна врата.Бразилците натиснаха своя противник през второто полувреме, но не успяха да стигнат до попадение. В 63-ата минута те два пъти имаха отлична възможност за гол, но топката като по чудо не влезе във вратата след удари на Габриел Жeзус и Уилиан в страничните стълбове.Двата отбора ще изиграят по още една приятелска среща в следващите дни. Във вторник Бразилия ще се изправи срещу Австралия, докато Аржентина среща Сингапур.", "date": "09-june-2017", "title": "Аржентина победи Бразилия в дебюта на Сампаоли"}
{"url": "http://www.dnevnik.bg/sviat/2017/06/09/2986377_shotlandskata_episkopalna_curkva_razreshi_gei_brakovete/", "text": "Някои църкви в Шотландия ще венчават гей двойки, след Шотландската епископална църква промени текстовете, дефиниращи брака като съюз между мъж и жена. Това е първото подобно действие за голяма християнска църква във Великобритания, отбелязва агенция \"Ройтерс\".Това ще позволи на някои християни гейове от англикански църкви да се венчаят в Шотландия, но ще изправи тази институция срещу останалите. \"Премахвайки пола от брачни я канон, църквата потвърждава, че еднополовите двойки са не само женени, но са женени в очите на Бог\", заяви Дейвид Шилингуърт, който ръководи църквата.Той уточни, че решението не е било взето единодушно, но на никой свещеник няма да се наложи да извършва това тайнство против волята си.Страната легализира гей браковете през 2014 г. - ход, на който Църквата на Шотландия и Римокатолическата църква се възпротивиха.По-рано тази година , която разрешава гей браковете, последвайки примера на Швеция, Дания и Франция. В Норвегия гражданските бракове и осиновяването са разрешени за еднополови двойки от 2009 г. Местната църква разрешава и ръкополагането на хомосексуални за свещеници.", "date": "09-june-2017", "title": "Шотландската епископална църква разреши гей браковете"}
{"url": "http://www.dnevnik.bg/bulgaria/2017/06/09/2986396_pochina_komandirut_na_padnaliia_helikopter/", "text": "Почина командирът на екипажа на военния хеликоптер, който по-рано днес падна в Черно море по време на военно учение, съобщи Министерството на отбраната. Състоянието на капитан Георги Анастасов беше най-тежко.Колегите му капитан Павел Симеонов и капитан Анатоли Апостолов са във Военната болница във Варна, като състоянието им е стабилно.Причината за инцидента се изяснява.Министърът на отбраната Красимир Каракачанов изпрати заместника си Анатолий Величков и заместник-началника на отбраната вицеадмирал Емил Ефтимов във Варна. Те ще се запознаят на място със здравословното състояние на пострадалите в днешния инцидент военнослужещи. Падналият в морето хеликоптер \"Пантер\" е от състава на Военноморските сили и е изпълнявал задачи по учението \"Черно море - 2017\". От Министерството на отбраната уточняват, че падането на хеликоптера \"Пантер - 565\" във водите на Черно море е станало при маневра след изпълнена тактическа задача \"артилерийска стрелба по надводна цел\". Екипажът е своевременно изваден от водата, натоварен на борда на намиращите се в близост военен катер и фрегата, и транспортиран във Военна болница Варна.Капитан Георги Анастасов е роден на 4 октомври 1978 г. в гр. Ямбол. Завършил е средно образование в Математическата гимназия \"Атанас Радев\" и висше образование в Националния военен университет \"Васил Левски\", факултет \"Авиационен\", със специалност \"летец-пилот за ВВС\". Постъпва на военна служба през 2002 г. в поделение 24 870 – Каменец като инструктор-командир на взвод. На сегашната си длъжност - старши пилот в авиационно звено на военно формирование 36 940 – Варна, е назначен през 2011 г. Награждаван е многократно с грамоти и предметни награди от министъра на отбраната, началника на отбраната и командира на формированието.", "date": "09-june-2017", "title": "Почина командирът на падналия хеликоптер"}
{"url": "http://www.dnevnik.bg/biznes/2017/06/09/2986398_dve_ministerstva_se_opitvat_da_zasiliat_kontrola_pri/", "text": "Министерството на финансите и това на икономиката предлагат промени в Наредбата за за регистриране и отчитане на продажби в търговските обекти чрез фискални устройства, с които очакват косвен ефект за държавния бюджет, оценяван на 117 млн. лв., съобщиха от институциите.Промените в документа са публикувани за обществено обсъждане на сайтовете на двете институции. В изготвянето на новите текстове са участвали и експертите на Национална агенция за приходите, Българския институт по метрология и Държавната агенция за метрологичен и технически надзор.Целта им, според двете ведомства, е да се ограничи укриването на приходи от продажби на течни горива в търговските обекти и предотвратяване на злоупотребите с ДДС.\"Проверки на обекти за продажби на течни горива показват, че се установяват извършвани продажби без да се отчитат чрез електронните системи с фискалната памет. Констатирани са множество случаи на прекъсване на връзките/комуникациите между основните елементи на системата, вследствие на което са проточвани и продавани количества горива, които не са отчетени към системата на НАП\", пишат от двете министерства.Онлайн връзката между касовите апарати на бензиностанциите и данъчната администрация бе въведена от началото на 2011 г.С новите текстове се предвижда изработване на предварително одобрена от НАП и Българския институт по метрология схема за всеки конкретен обект за продажби на такъв вид продукти, която да отразява всички компоненти на електронната система за продажба на течни горива и връзката между тях (централно регистриращо устройство, средства за измерване на разход, концентратор и нивомерна измервателна система).Схемата ще се предоставя на двете институции за предварително одобряване и ще се съхранява на място в търговския обект. По този начин ще се намалят критичните възможностите за нейното манипулиране, смятат вносителите на промените.Освен това контролните органи ще разполагат по всяко време с информация за цялостната конфигурация на системата, която ще бъде използвана за съпоставяне с реалната обстановка на обекта при осъществяване на последващ контрол. Предвидено е всяка промяна, извършвана на схемата, да подлежи на последващо одобряване. Чрез него се очаква да се ограничат случаите, в които търговците извършват промяна в системата, която води до нерегламентирани продажби на течни горива.Предлага се извършването на сервизна дейност на фискалните устройства да е от техници, които да разполагат с уникален сервизен ключ, издаден от производителя или вносителя. Смята се, че това ще бъде пречка за манипулация на системите и същевременно във всеки момент ще е налице информация за този, който е извършвал сервиз на съответното устройство.Въвеждат се и нови специфични изисквания, според които прекъсване на връзката/комуникацията между отделните компоненти работата на системата ще се блокира. Мярката е насочена към предотвратяване на продажбите на течни горива, които не са регистрирани и отчетени чрез електронната система.\"Предложените нормативни промени от Министерството на икономиката и Министерството на финансите за пресичане на злоупотреби при продажба на течни горива ще генерират приходи, които може да използваме за решаването на редица инфраструктурни проекти, имащи икономическо значение за развитието на даден регион\". Това коментира по-късно днес министърът на икономиката Емил Караниколов на поставен въпрос за изграждането на транспортна инфраструктурата от представители на работодателските организации в Кърджали.", "date": "09-june-2017", "title": "Две министерства се опитват да засилят контрола при търговията с горива"}
{"url": "http://www.dnevnik.bg/video/2017/06/09/2986399_video_drugite_novini/", "text": "\"Другите новини\" е рубрика за уеб новини на БНТ.Изстрелват първия български геостационарен комуникационен сателитНов инспекторат ще следи дейността на ключовите туристически обектиВ понеделник отварят Триъгълната кула на Сердика за посещения\"Кръстникът\" е най-добрият филм на всички временаТеатър пред театъраВремето се усмихва за почивните дни", "date": "09-june-2017", "title": "Видео: Другите новини"}
{"url": "http://www.dnevnik.bg/sviat/2017/06/09/2986381_turseshti_ubejishte_moje_da_budat_vrushtani_v/", "text": "Мигрантите, влезли в ЕС през България, трябва да се върнат там - дори и ако не са подали молба за убежище до българската Агенция за бежанците. Това постанови сега един германски съд във връзка с жалбата на млад иракчанин, пише \"\".Върховният административен съд на германската провинция Северен Рейн-Вестфалия окончателно отхвърли жалбата на млад иракчанин срещу решението да бъде върнат в България, пише германското онлайн-издание Legal Tribune Online. Според публикацията през 2015 година жалбоподателят пристигнал в България, а после .По силата на , отговорна за процедурата по предоставяне на убежище е първата страна от ЕС, през чиято граница кандидатите за убежище влязат в Общността. Ако обаче те не подадат  а го сторят в друга членка на ЕС, молбата им може да бъде отхвърлена. При това положение кандидатът за убежище трябва да се върне в първата страна от ЕС, чиято граница е пресякъл.В случая на младия иракчанин е станало точно така. Той бил регистриран през май 2015 в България, но не подал молба за политическо убежище там, а продължил за Германия. Сега съдът в Северен Рейн-Вестфалия постанови, че той трябва да се върне в България.Според германската практика, изключения при такива случаи се допускат единствено, ако в първата страна процедурата за даване на убежище не отговаря на изискванията или пък . Така например няколко взеха обратното решение, когато ставаше дума за връщане на кандидати за убежище в Унгария. Те установиха, че практиките, прилагани по отношение на бежанците, са неприемливи, а понякога дори противозаконни.Според съда в Северен Рейн-Вестфалия обаче, в България въпросните изисквания и условия отговарят на стандартите и затова иракчанинът трябва да се върне там, където ще може да подаде молба за убежище. На базата на този прецедент и други германски съдилища могат да вземат решение за връщане на кандидати за убежище в България, пише Legal Tribune Online.Любопитни са коментарите на читатели под публикацията в онлайн-изданието. Един от тях пише: \"Сега онези бедни \"бежанци\", които не са се изхитрили да си \"загубят\" документите и вече не помнят как са пристигнали в Германия, ще трябва да живеят толкова лошо, колкото бедните българи.\"На това друг читател отговаря, че животът в България определено бил под човешкото достойнство. А трети потребител коментира тази реплика така: \"Но Вие нали знаете, че в България, и особено в София, живеят най-красивите жени в света? Доказано е. Дори когато слизат, за да изхвърлят боклука, българските момичета са гримирани, защото по пътя към кофите може да срещнат мъжа на своя живот. Всички момичета са стройни, в България дебели жени няма. Тъй че: държите ли все още на коментара си?\"", "date": "09-june-2017", "title": "Търсещи убежище може да бъдат връщани в България, реши германски съд"}
{"url": "http://www.dnevnik.bg/gradska_sreda/2017/06/09/2986332_jalbi_sa_spreli_poruchkata_za_88_mln_leva_za/", "text": "Обществената поръчка за 88 млн. лева за новата система за таксуване в градския транспорт в София е спряна, заради 3 жалби, подадени в Комисията за защита на конкуренцията. На сайта на регулатора се вижда, че жалбите са изпратени вчера, като заповедта за спирането на процедурата е издадена същия ден от директорът на \"Център за градска мобилност\" Христиан Петров, който е възложител на търга., а крайният срок за подаване на оферти за участие бе 13 юли. Сега срокът ще се удължи за неопределено време, до произнасянето на Комисията за защита на конкуренцията. След това решението на регулатора също може да бъде обжалвано пред Върховния административен съд, което допълнително би забавило процедурата.Жалбите са подадени от дружествата \"Бърнърс енд Зимар\", \"Глобал Софтуеър Солюшънс\" и \"Аосиа България\". Мотивите за жалбите ще бъдат достъпни едва след произнасянето на комисията по тях. По време на заседанието на комисията по транспорт към Столичния общински съвет в сряда, директорът на Центъра за градска мобилност Христиан Петров се похвали, че представили на 10 компании са заявили желание да участват в процедурата. Ден по-късно тя е спряна заради жалби.Предмет на поръчката бе нова система, която да замени хартиените билети за градски транспорт с електронни карти, които да се зареждат в специален онлайн портал, 4300 валидатора за наземния градски транспорт и 433 за метрото, камери за видеонаблюдение във всички превозни средства. Новата система ще промени и таксуването на пътниците, като тя трябва да предлага възможност това да се осъществява на база изминато разстояние или за време.Предвидената стойност на цялата система е 78 млн. лв., като още 10 млн. лв. са за различни видове плащане, които биха могли да се появят в бъдеще. Общинското дружество ще изплаща общата сума от 88 млн. лв. на избрания изпълнител в продължение на 10 години.", "date": "09-june-2017", "title": "Жалби са спрели поръчката за 88 млн. лева за таксуването в транспорта в София"}
{"url": "http://www.dnevnik.bg/bulgaria/2017/06/09/2986452_radev_bulgarskite_piloti_letiat_po-malko_ot_standarta/", "text": "Президентът Румен Радев изказа съболезнованията си на семейството на пилот на хеликоптер \"Пантер\" от състава на Военноморските сили.В момента не може да се каже какви са причините за инцидента, комисията за разследване ще установи това, каза Радев в интервю за Би Ти Ви. По думите му екипажът има нальот далеч по-малък от стандартния - поне три пъти по-малък от стандарта на НАТО. \"Летим опасно малко и това трябва да се знае\", заяви Радев. Според него това винаги е съпътстваща причина за инцидентите.Радев каза, че изпитва състрадание и гняв. \"Въпреки че този проблем е ясен, ние все още се туткаме и не можем да осигурим ресурс, който да гарантира безопасната подготовка на военнослужищите - всички въоръжени сили са важни\", подчерта президентът. По думите му въпросът е в разбирането на тези проблеми. \"До 20 юни трябва да има ясен доклад как може наличните ресурси да бъдат разпределени най-добре\", каза той.Президентът коментира и идеята на министъра на отбраната Красимир Каракачанов да се върне служенето в казарма. Като \"добра идея\" я определи Радев, защото има пряко отношение с възпитанието на младежите, \"но в момента няма място за нея\". \"Ние армията си не можем да издържаме, а къде ще стигнем, ако трябва да върнем и казармата. Но нека е ясно едно – в 3-годишната бюджетна прогноза няма достатъчно пари за решението на всички проблеми, но има целеви средства за проектите за многоцелевите изтребители и многофункционалните патрулни кораби – около 2.3 млрд. лв.\", каза той.По думите му вместо тези пари да отидат само за тези два проекта, това което е предложил е да се обърне внимание на всички в сектор \"Сигурност\" като тези пари се разсрочат, без да спира изпълнението на проектите за един дълъг период от 15-20 години. \"И с ресурса всяка година, да има пари и за проекта на Сухопътни войски, да има пари за заплата, но и което е много да има пари за подготовка, да не стават инциденти като днешния\", заяви той. ", "date": "09-june-2017", "title": "Радев: Българските пилоти летят по-малко от стандарта и това е съпътстваща причина за инцидентите"}
{"url": "http://www.dnevnik.bg/sport/2017/06/09/2986450_manchestur_junaited_osvobodi_zlatan_ibrahimovich/", "text": "Златан Ибрахимович няма да продължи кариерата си в \"Манчестър юнайтед\". Висшата лига потвърди днес, че шведският нападател е в списъка с освободените футболисти на \"червените дяволи\".Ибрахимович, който скъса кръстни връзки на коляното през през април, има договор с английския клуб до края на месеца. \"Юнайтед\" имаше опция да удължи контракта му с още един сезон, но няма да се възползва от нея заради дългия период, в който той ще се възстановява.Ибрахимович беше привлечен на \"Олд трафорд\" като свободен агент миналото лято, след като договорът му с \"Пари сен жермен\" изтече.Шведският голмайстор, който на 3 октомври ще навърши 36 години, правеше отличен първи сезон с екипа на \"червените дяволи\". Той отбеляза 28 гола в 45 мача, преди да дойде тежката контузия в края на редовното време на реванша с \"Андерлехт\" в Лига Европа.В началото на май нападателят беше опериран успешно в САЩ, но очакванията са да се завърне в игра най-рано през януари. В същото време той получаваше рекордна за Висшата лига седмична заплата от 375 хиляди паунда.", "date": "09-june-2017", "title": "\"Манчестър юнайтед\" освободи Златан Ибрахимович"}
{"url": "http://www.dnevnik.bg/sport/2017/06/09/2986454_vavrinka_prechupi_muri_sled_obrat_v_nai-zrelishtniia/", "text": "Шампионът от 2015 г. Стан Вавринка се класира за финала на \"Ролан Гарос\" след епичен сблъсък със световния номер 1 Анди Мъри. Швейцарецът изоставаше с 1:2 сета, но направи страхотен обрат и спечели с 6:7 (6), 6:3, 5:7, 7:6 (3), 6:1 в най-дългия мач от началото на турнира.Вавринка имаше нужда от четири часа и 34 минути, за да се класира за четвъртия си финал в Големия шлем и втори в Париж. До момента той не е губил мач за титлата в турнирите от голямата четворка, след като спечели Australian Open през 2014 г., \"Ролан Гарос\" през 2015 г. и US Open през 2016 г.Швейцарският тенисист записа осма победа в 18-ия си двубоя с Мъри и 18-и успех в последните си 19 двубоя на червените кортове в Париж. В битката за трофея в неделя той ще се изправи срещу победителя от мача между Рафаел Надал и Доминик Тийм.Преди година Вавринка и Мъри отново се срещнаха в полуфиналите, а шотландецът спечели в четири сета, за да стигне до първия си финал на \"Ролан Гарос\". Днес обаче швейцарецът беше по-добрият играч на корта и заслужено взе реванш.Вавринка очаквано беше по-агресивният играч през целия двубой. Още в началото на мача той имаше игрово предимство, но въпреки това позволи на Мъри да измъкне първия сет от ръцете му.Шампионът от 2015 г. проби в осмия гейм, за да поведе с 5:3 и да получи шанс да сервира за спечелването на сета. Той обаче допусна връщане на пробива, след което при свой сервис пропиля сетбол при 6:5 в тайбрека. Мъри се възползва от пропуските на съперника и измъкна първата част със серия от три поредни точки за крайното 8:6.Във втория сет Вавринка стабилизира началния си удар и не даде нито една точка за пробив на световния номер 1. Мъри беше начело в резултата до 3:2, но след това швейцарецът спечели четири поредни гейма, реализирайки пробиви в седмия и деветия.Вавринка се възползва от инерцията и удължи серията си до седем последователни гейма в своя полза, за да поведе с 3:0 в третия сет. Мъри върна пробива и намали до 2:3, но веднага след това отново загуби подаването си и изостана с 2:4.Световният номер 3 обаче не успя да затвърди предимството си, след което изпадна в дупка и взе само един от следващите шест гейма.Вавринка обаче запази спокойствие, продължи да притиска търпеливо съперника и в крайна сметка проби страхотната защита на Мъри. За това помогна и фактът, че след края на третия сет швейцарецът започна да сервира изключително добре.Мъри също поддържаше много високо ниво на начален удар и в четвъртия сет нито един от двамата не успя да се добере до точка за пробив. Стигна се до втори тайбрек и този път Вавринка подходи много по-смело, което му се отплати - 7:3.В решаващия пети сет шампионът от 2015 г. не само запази игровото си предимство, а и показа по-добра физическа подготовка. Той дори можеше да спечели сета на нула, след като проби три пъти и поведе с 5:0.Мъри успя да спре серията и да върне единия пробив, но още в следващия гейм отново загуби подаването си. Вавринка сложи точка на спора още при първия си мачбол след страхотен бекхенд по правата, който олицетвори разликата в този двубой.Вавринка завърши със 77 непредизвикани грешки срещу 36 на Мъри. 32-годишният швейцарец обаче направи и значително повече печеливши удари - 87, само шест от които директно от сервис, срещу едва 36 за съперника.\"Има два начина да погледнеш на ситуацията. Можеш или да мислиш върху това, че изоставаш с 1:2 сета, след като си бил напред, или да се фокусираш върху факта, че доминираш и можеш да контролираш точките. Аз предпочетох да направя второто\", заяви Вавринка след мача.\"Срещу Анди винаги знаеш, че ще трябва да удариш много топки. Той се защитава добре и изпробва много различни удари. За мен беше важно да се придържам към оръжията си\", каза още 32-годишният швейцарец.Мъри изрази разочарование от загубата, но оцени турнира като много положителен за себе си. \"Много исках да спечеля титлата, но допреди две седмици изобщо не знаех, че мога да достигна такова ниво на игра. Доволен съм от цялостното си представяне в турнира\", заяви световният номер 1.", "date": "09-june-2017", "title": "Вавринка пречупи Мъри след обрат в най-зрелищния мач на \"Ролан Гарос\""}
{"url": "http://www.dnevnik.bg/kultura/2017/06/09/2986280_sliapata_vaisha_izliza_v_samostoiatelna_kniga_s/", "text": "Разказът \"Сляпата Вайша\" на Георги Господинов ще излезе на книжния пазар в самостоятелен малък том с оригиналните рисунки от филма на режисьора Теодор Ушев.\"Сляпата Вайша\" придоби голяма популярност, след като едноименнияфилм на Теодор Ушев спечели редица отличия от едни от най-големите световни кинофестивали и бе сред петте номинации за \"Оскар\" в категорията за късометражни анимации.Премиерата на малкия том с твърди корици ще бъде на литературния фестивал \"Пловдив чете 2017\" на 18 юни от 19 ч. Събитието ще бъде съпътствано с четене на Георги Господинов, а групата \"Котарашки\", която написа музиката към късометражния филм ще изпълни някои от парчетата.Разказът \"Сляпата Вайша\" е публикуван за пръв път през 2001 г. в книгата \"И други истории\" на Георги Господинов, превеждана на повечето европейски езици, включително френски, английски, немски, италиански, полски, чешки и сръбски.Разказът е за необикновено момиче, което с лявото си око вижда само в миналото, а с дясното – само онова, което ще става в бъдещето. Историята е за човека, който не може да намери своето място в едни тревожни времена.", "date": "09-june-2017", "title": "\"Сляпата Вайша\" излиза в самостоятелна книга с илюстрации от Теодор Ушев"}
{"url": "http://www.dnevnik.bg/sviat/2017/06/09/2985391_v_meksiko_otkriha_actekski_hram_i_ritualno_igrishte/", "text": "Останките на голям ацтекски храм и церемониално игрище бяха открити в мексиканската столица, съобщиха медиите в страната и агенция \"Ройтерс\".Находката в Мексико сити дава по-добра представа как е изглеждал градът, преди да бъде завладян от испанците през XVI в. При пристигането за завоевателите Теночтитлан, столица на ацтекската империя, е смятан и за един от най-големите градове в света и описан в хрониките им.\"С открития като това можем да покажем истинските местоположения, позиционирането и размерите на всяка от структурите, описани в хрониките\", каза Диего Прието от главния антропологичен и археологически институт на страната.На метри от игрището (част от която е открита от археолозите) те са намерили купчина с 32 вратни прешлена (в човешкото тяло има седем). \"Това жертвоприношение е свързано с играта на топка\", казва археологът Раул Барера. \"Прешлените – или пък вратовете им – със сигурност са били на хора, принесени в жертва или обезглавени.\"Играта на топка в Централна Америка има силно ритуален характер и датира от средата на второто хилядолетие преди новата ера. Испанците разказват как император Моктесума (свален от испанския завоевател Ернан Кортес) играл срещу по-възрастен владетел, който бил съюзник на ацтеките, и загубил. Това било сигнал, че дните на ацтекската империя са преброени.Сградата навярно се е откроявала с кръглата си форма сред десетките квадратни структури, каквито са били храмовете в центъра на Теночтитлан.Според археолозите храмът, части от чиято бяла фасада са запазени, е бил посветен на ацтекския бог на вятъра Eeкатъл. Горната му част вероятно е била построена така, че да прилича на змия, свита на кълбо, като свещениците влизали през врата, изглеждаща като змийски нос.Щом разкопките приключат, при археологическия комплекс ще бъде построен музей. На мястото на находката е имало хотел от петдесетте години, пострадал от опустошително земетресение 35 години по-късно. При събарянето му собствениците решили да се свържат с археологическия институт на страната, след като се натъкнали на находките.", "date": "09-june-2017", "title": "В Мексико откриха ацтекски храм и ритуално игрище"}
{"url": "http://www.dnevnik.bg/detski_dnevnik/2017/06/09/2956960_goliamoto_liatno_butane_chaka_roditeli_i_deca/", "text": "Всички майки, татковци и техните деца в колички, слингове, на тротинетки, колелета или пеш са поканени на състезанието \"Голямото лятно бутане\" от 10 часа на 10 юни в Южния парк в София. Семействата са предизвикани да се присъединят за дълга разходка от 3000 крачки. Участието е безплатно, но се изисква предварителна регистрация на .В България 20% от децата до петгодишна възраст вече страдат от затлъстяване, а до 2030 г. прогнозата е този процент да се увеличи многократно. Справянето с този проблем зависи от родителите. Ежедневното движение, със и без повод, без значение с каква скорост и каква цел, е лесен и приятен начин човек да подобри здравето си.Голямото лятно бутане, организирано от \"Академия за родители\", подкрепя каузата за благотворителното бягане на , а събраните средства от даренията, обединени в едно от София, Варна, Бургас и Пловдив ще бъдат предоставени за закупуване на специализирана медицинска техника за Първа детска клиника към Университетската болница \"Света Марина\" във Варна. Който иска, може да направи дарение на място.", "date": "09-june-2017", "title": "\"Голямото лятно бутане\" чака родители и деца"}
{"url": "http://www.dnevnik.bg/sviat/2017/06/09/2985630_kitai_iska_prehod_kum_vuzobnoviaema_energiia_no/", "text": "Битката на Китай да ограничи замърсяването го превърна в световен лидер в развитието на възобновяемата енергия, но все по-големи количества от това \"зелено\" електричество остават неизползвани на фона на усилията на страната да интегрира вятърната и слънчевата енергия в остаряла и фрагментирана електрическа мрежа, доминирана от въглища.Проблемът заплашва да забави напредъка на Китай в прочистването на въздуха и  на газ с парников ефект, които го правят водещ участник в климатичните промени. Това противоречи и на желанието на китайските ръководители да запълнят празнината в лидерството, оставена от решението на президента Доналд Тръмп да .Тази седмица (6-8 юни - бел. прев.) енергийни министри от различни държави се събират в Пекин на среща, посветена на възобновяемата енергия, а на този фон затрудненията на Китай подчертават несигурността около това как най-добре да се премине към по-чисто електричество.\"Те твърде бързо инсталираха твърде много\", коментира Цяо Лимин, директор за Китай в Глобалния съвет по вятърна енергия. \"Един реален пазар би следвало да позволява електричеството да тече между две провинции. В момента това липсва\" в Китай, казва тя.Хиляди нови вятърни турбини и соларни панели бяха инсталирани в отдалечените провинции на Китай през последните няколко години като част от опитите на лидерите в страната да намалят задушаващия градски смог, без да забавят икономическия растеж. И сега Китай има повече мощности за възобновяема енергия от всяка друга страна.Два непрекъснати проблема помрачиха обаче този успех, според представители на сектора и външни наблюдатели: китайската разпиляна електропреносна мрежа не може да поеме притока на ново електричество от вятър и слънце, а в същото време провинциалните власти запазиха предпочитанието си към въглища.През 2016 година в западната провинция Гансу 43 % от енергията от вятър не е била използвана. В съседния автономен район Синцзян показателят е 38 %, а в североизточната провинция Цзилин е 30 %. Равнището не неизползвана енергия за страната - 17 % - бе определено от организацията на Цяо като \"шокиращо високо\", след като се повишаваше няколко поредни години.Има признаци, че проблемът се подобрява тази година, твърди Китайския съвет по електричество. Търсенето на енергия като цяло нарасна през първото тримесечие, давайки тласък на възобновяемите източници, след като икономиката възстанови инерцията си от забавянето през 2016-а.Експертите обаче твърдят, че прахосваната енергия ще продължи да бъде \"спирачка\" за китайския потенциал за възобновяема енергия, докато страната не модернизира електрическата си мрежа и провинциалните власти не престанат да предпочитат въглищата, които осигуряват близо две трети от енергията в страната. Проблемът се влошава през зимата, когато много въглищни централи подават електричество към мрежата и изпращат прекомерни количества топлина за домовете и офисите.Това накара местните власти да оставят централните на въглища действащи и да отхвърлят наличната електроенергия от вятър въпреки натиска от централното правителство да се използват възобновяеми източници, отбелязва Лу Си, преподавател в Училището по екология към университета Цинхуа в Пекин.\"На хартия те насърчават възобновяемите източници, но в действителност подкрепят интересите на въглищната (индустрия)\", посочва Франк Юй, специалист по възобновяема енергия в консултантската компания Wood Mackenzie. За да помогне за справяне с проблемна, Държавното енергийно управление на Китай настоя да бъдат инсталирани повече вятърни турбини в близост до Пекин и крайбрежните градове, където търсенето е най-високо. Това би трябвало да позволи на възобновяемата енергия да заобикаля част от остарялата преносна система, обвинявана, че възпрепятства употребата й. Освен това би дало на по-гъсто населените провинции по-голям дял в гарантирането на използването на възобновяемите източници.На срещата на енергийните министри в Пекин тази седмица се очаква китайските власти да подемат кампания за по-голяма гъвкавост на системата за енергийни доставки. Целта е да бъде създадена електрическа мрежа, която може лесно да поглъща пиковете и спадовете, свързани с вятърното и слънчевото електричеството, зависими от времето, обясни Кристиан Цинглерсен, директор на Clean Energy Ministerial, домакин на срещата.И все пак проблемът с неизползването на електричество би могъл да продължи да се влошава, предупреждава Лютун Чжан, старши мениджър в Lantau Group, хонконгска консултантска компания в енергийната област. Планирани са още соларни панели и вятърни турбини в китайските провинции, които вече и без това имат по-голям капацитет, отколкото използват. Предвидено е да започнат да функционират и допълнителни въглищни централни, посочва Чжан.Затрудненията на Китай, макар и по-изразени, отколкото в други страни, не са единствени. Западните страни преминаха през своите битки с възобновяемата енергия при опитите на компаниите оператори да интегрират зависещата от времето вятърна и слънчева енергия в мрежите, изградени около въглищните централи, които са по-замърсяващи, но и по-надеждни.През идните две десетилетия обаче се очаква събитията в развиващите се държави, включително Китай и Индия, да изиграят голяма роля в справянето с климатичните промени.\"Развиващите се страни с агресивно разгръщане на вятърната и соларната енергия действително са изправени и ще бъдат изправени пред същите предизвикателства\", предупреждава Едуард Кънингам, директор на програмите за Китай в Харвардското училище по управление \"Кенеди\".Междувременно САЩ изглежда ще предпочетат намалено присъствие, след като Тръмп и републиканците се  на бившия президент Барак Обама. Почти цялото увеличено търсене на електроенергия през идните години се очаква да дойде от развиващите се страни, според прогнозите на Международната агенция за енергията. Само Китай ще покрие около половината.Борбата на Китай да доведе до максимум употребата на възобновяема енергия няма непременно да му попречи да изпълни международните цели за емисиите, предвиждащи глобалното затопляне да бъде сведено под 2 градуса по Целзий спрямо прединдустриалните равнища. Само че това ще стане много по-скъпо, ако Китай не съумее да приспособи енергийната си система, докато все още е в развитие, заключава Цинглерсен. ", "date": "09-june-2017", "title": "Китай иска преход към възобновяема енергия, но прахосва зелени мощности"}
{"url": "http://www.dnevnik.bg/sport/2017/06/09/2985837_nadal_tiim_muri_i_vavrinka_vlizat_v_bitka_za_miasto_na/", "text": "Днес е денят на мъжките полуфинали в 116-oто издание на \"Ролан Гарос\". За разлика от женския турнир, в който имаше доста неочаквани резултати, при мъжете почти нямаше изненади - седем от първите осем поставени играха в четвъртфиналите, а трима от първите четирима ще спорят за място на финала.Лидерът в световната ранглиста Анди Мъри ще се изправи срещу шампиона от 2015 г. Стан Вавринка, а носителят на рекордните девет титли в Париж Рафаел Надал ще срещне единствения играч, който го победи на червени кортове този сезон - австриецът Доминик Тийм.Първи на корта, в 13.30 часа, излизат Мъри и Вавринка, които играха в полуфиналите и миналата година. Тогава шотландецът детронира швейцареца след 6:4, 6:2, 4:6, 6:2 и за пръв път в кариерата си стигна до финала във френската столица. Той сложи край на серия от три поредни загуби срещу този съперник и записа първи успех срещу него на клей.Мъри води с 10:7 победи в директните мачове с Вавринка. Шампионът от 2015 г. обаче показва страхотна форма от началото на турнира. Той не загуби нито един сет по пътя към полуфиналите след убедителни победи над Йозеф Ковалик, Александър Долгополов, Фабио Фонини, Гаел Монфис и Марин Чилич. На последните трима, които бяха поставени в основната схема, швейцарецът даде само 28 гейма.\"В други турнири достигането до полуфиналите е било по-трудно, с по-дълги мачове. Факт е, че нещата се развиват доста добре до момента. Чувствам се свеж, чувствам се физически и психически готов\", заяви Вавринка в навечерието на мача.Мъри имаше повече премеждия по пътя към петия си полуфинал в Париж. Той загуби по един сет в три от мачовете си - срещу Андрей Кузнецов в първия кръг, срещу Мартин Клижан във втория и срещу Кей Нишикори в четвъртфиналите.Срещу Хуан Мартин дел Потро в третия кръг шотландецът спечели два изключително тежки сета, преди да спечели третия на нула, а най-категоричната му победа беше срещу Карен Хачанов в осминафиналите.Световният номер 1 има труден сезон и след титлата в Доха в началото на февруари (единствената му през 2017 г.) записа пет загуби в девет мача преди \"Ролан Гарос\". В Париж обаче той подобрява играта си с всеки следващ двубой, а в хода на мачовете все по-осезаемо доминира над съперниците си.\"В момента се чувствам малко като на автопилот, сякаш знам точно какво трябва да правя\", каза Мъри след победата срещу Нишикори в полуфиналите.\"Мъри трябва да повиши нивото си, за да има успех срещу Стан. Мъри обаче не е от тези играчи, които играят добре или зле, той играе по правилния или по грешния начин. А Анди знае правилния начин за игра срещу Мъри. Той е гений в тактическо отношение\", заяви анализаторът на \"Евроспорт\" за турнирите от Големия шлем Матс Виландер.Не преди 16.30 часа на централния корт излиза тенис краля на Париж Рафаел Надал. Испанецът, който има 76 победи в 78-те си мача на \"Ролан Гарос\", е безкомпромисен до момента. Той стигна до полуфиналите без загубен сет и отпусна общо 22 гейма на Беноа Пер, Робин Хаазе, Николоз Басилашвили, Роберто Баутиста Агут и Пабло Кареньо Буста (рекорд в откритата ера на тениса).Надал спечели 22 от 23-те си мача на червени кортове този сезон. Днес обаче му предстои най-трудният от тазгодишните му мачове на клей.В лицето на Тийм Надал ще срещне съперник, който го победи при последната им среща, и който също беше изключително убедителен по пътя към втория си пореден полуфинал в Париж. Австриецът не загуби сет в двубоите с Бърнард Томич, Симоне Болели, Стив Джонсън, Орасио Себайос и Новак Джокович и им даде 38 гейма. Надал и Tийм ще се изправят един срещу друг за седми път, като всеки един от двубоите им е бил на червени кортове. Те се срещнаха в трите най-големи турнира на клей преди \"Ролан Гарос\". Испанецът спечели във финалите в Барселона и Мадрид. Австриецът победи на четвъртфиналите в Рим, но на следващия ден загуби катастрофално от Джокович - 1:6, 0:6.\"Винаги след победа срещу топ тенисист, играя много по-зле следващия ден. Надявам се да успея да се подобря в това отношение\", каза Тийм. Днес той ще опита да стане едва третият тенисист в историята, побеждавал три пъти Надал на клей. Досега това се е отдавало само на Джокович (7 пъти) и Гастон Гаудио (3).", "date": "09-june-2017", "title": "Надал, Тийм, Мъри и Вавринка влизат в битка за място на финала в Париж"}
{"url": "http://www.dnevnik.bg/sviat/2017/06/09/2985877_tereza_mei_shte_opita_da_ostane_na_posta_za_da/", "text": "Британският премиер Тереза Мей заяви рано тази сутрин, че ще се стреми да остане на поста си, въпреки че прогнозни резултати показват, че нейната Консервативна партия ще загуби мнозинството си в парламента, а опозицията вече я призова да подаде оставка, предаде ДПА, цитирана от БТА. \"В този момент повече от всичко друго тази страна се нуждае от период на стабилност\", каза тя, след като стана ясно, че е преизбрана за депутат от избирателния си окръг Мейдънхийд.\"И ако, както показват прогнозите, Консервативна партия спечели най-много места в парламента и вероятно най-много гласове, тогава ще бъде наше задължение да гарантираме, че ще имаме този период на стабилност и точно това е, което аз ще направя\", заяви Тереза Мей.Според актуализирани прогнозни данни на Би Би Си консерваторите се очаква да спечелят 318 места, като това е с 13 по-малко в сравнение с предходните избори през 2015 г. За да имат мнозинство, те трябва да разполагат с 326 места в парламента, който има 650 места.Прогнозите на Би Би Си показват, че лейбъристите имат ще имат 267 места, което е с 29 места повече в сравнение с предишните избори.Шотландските националисти ще останат трети с 32 места. На предишните избори те имаха 56 места в парламента.Лидерът на лейбъристите Джереми Корбин вече призова Мей да подаде оставка, а лидерката на шотландските националисти Никола Стърджън каза, че резултатите от вота са катастрофални за Мей.Северноирландската Демократична юнионистка партия заяви, че е склонна да преговаря с премиера Тереза Мей, за да й помогне да състави правителство, предаде \"Ройтерс\".", "date": "09-june-2017", "title": "Тереза Мей ще опита да остане на поста, за да гарантира стабилност"}
{"url": "http://www.dnevnik.bg/sviat/2017/06/09/2985875_severna_koreia_izstrelia_uspeshno_krilata_raketa_v/", "text": "Северна Корея изстреля успешно нов тип крилата ракета земя-вода, съобщи държавната агенция КЦТА, цитирана от БТА. По данни на медията ракетата \"засече и порази с прецизност плаващи обекти в Източнокорейско море\", както Пхенян нарича Японско море.Оръжието било способно да порази \"всеки вражески плавателен съд, който предприеме военно настъпление срещу Северна Корея\".Пхенян извърши десетки изпитания на ракети и два ядрени опита от началото на 2016 година. Преди седмица ООН прие нови санкции срещу севернокорейски висши служители и организации заради неспазване на резолюциите във връзка с ракетната и ядрена програма на Северна Корея.", "date": "09-june-2017", "title": "Северна Корея изстреля успешно крилата ракета в Японско море"}
{"url": "http://www.dnevnik.bg/bulgaria/2017/06/09/2986461_v_1910_chasa_dnes_purvata_stenograma_za_ktb_shte_e_na/", "text": "В 19.10 ч. на сайта на президентската институция ще бъде качена първата стенограма от разговорите за КТБ през 2014 г., информира президентът Румен Радев в ефира на Би Ти Ви. От нея са премахнати са само имената на банки и финансови институции, различни от КТБ.За втората стенограма президентът каза, че е \"предприел действия за декласифициране\" и ще прецени кога и дали изобщо да я оповести.\"Това са едни митични стенограми, в които се насажда убеждението, че ще лъсне истината за КТБ. Нищо подобно, няма там такава информация\", коментира Радев. \"Десет минути след края на нашия разговор стенограмата от 29 юни ще бъде на сайта. Премахнати са само имената на банки и финансови институции, различни от КТБ. Що се отнася до втората стенограма, моето решение е да не обжалвам. Предприел съм действия за декласифициране и ще преценя кога и дали да я оповестявам, защото първата стенограмата ще бъде тест за зрелостта на нашето общество дали заслужаваме прозрачност\", допълни президентът.\"Нека внеса яснота: съдът не задължава президентската администрация да публикува стенограмите. Имам право на обжалване, което означава погребване на стенограмата. Аз имах много ясни мотиви, че ще публикувам тези стенограми, резервите ми и причината да има отказ, са ясни, аз съм ги споделил: няма как да ги публикувам в предизборния дебат или по време на съставянето на новия кабинет, обясни Радев.Административен съд София-град еот Консултативния съвет по национална сигурност при президента Росен Плевнелиев от 14 юли 2014 година, на която е обсъждана ситуация в КТБ, стана известтно във вторник. В понеделник , че няма да дадат достъп до стенограмата от 14 юли 2014 година и на журналистите от сайта Биволъ, защото в нея има класифицирана информация. Административният съд - София град  на администрацията на президента да предостави достъп до стенограмата от консултации при държавния глава за КТБ от 30 юни 2014 година. Той върна преписката за произнасяне на президентството.Президентът Румен Радев обяви, че ще се допита до всички участници в срещата и на база тяхното мнение за разсекретяването, ще вземе решение. За момента против публикуване на стенограмата .За двете години от мандата на Росен Плевнелиев има четири искания за допуск до обществена информация, а само за една дата 22 февруари в мандата на Радев има 18. \"Исканията вече наближават 100. Дали всички искат прозрачност, или някой иска да създава кризи в банковата система\", запита Радев. По думите му ще си проличи още в понеделник.", "date": "09-june-2017", "title": "В 19.10 часа днес първата стенограма за КТБ ще е на сайта на президентство"}
{"url": "http://www.dnevnik.bg/sport/2017/06/09/2985844_futbolnite_nacionali_produljavat_borbata_za_rusiia/", "text": "Българският национален отбор по футбол излиза тази вечер срещу Беларус в преследване на трета поредна победа в квалификациите за световното първенство в Русия през 2018 г.Тимът на Петър Хубчев се върна в борбата с победата над Холандия (2:0) в предишния кръг, а при успех на стадион \"Борисов арена\" днес може да подобри позициите си, тъй като първите два отбора в група А - Швеция и Франция, играят един срещу друг по същото време (от 21.45 ч.)За целта обаче българските футболисти трябва да прекъснат серията от четири поредни загуби при гостувания, в която се намират.Българският отбор записа три победи и две загуби в първите си пет мача, които му отреждат третата позиция с девет точки. Тимът на Хубчев изостава с една точка от втория Швеция и с четири от фаворита Франция, а Холандия заема четвъртото място със седем точки.След двубоя с Беларус България ще има още четири квалификации - домакинства на Швеция (7 август) и Франция (7 октомври) и гостувания на Холандия (3 септември) и Люксембург (10 октомври).Беларусите заемат предпоследната пета позиция в група А, отбелязали са само един гол в петте си мача и все още търсят първата си победа в тези квалификации. Те направиха две домакински равенства - с Франция (0:0) и Люксембург (1:1), и загубиха трите си гостувания - в България (0:1), Швеция (0:4) и Холандия (0:4).През март тази година беларуският футболен съюз предприе рокада на треньорския пост и назначи Игор Крюшенко на мястото на Александър Хацкевич, който се задържа две години начело на отбора. \"Ние сме тук с ясното съзнание, че ни очаква един изключително тежък мач срещу един много здрав физически отбор. Дано да сме успели да предадем това чувство на нашите футболисти. Беларус разчита на единоборствата, на дългите топки, има бързи играчи, но освен с физика разполага и с много добри технически футболисти.\"\"Това са най-добрите футболисти, с които разполагаме в момента. Има още десетина имена, които следим непрекъснато, но ако изключим Владислав Стоянов, който лекува тежка контузия, това е оптималният състав на България. С уговорката, че това е мнение на сегашния треньорски екип. При всички положения от страна на феновете, на журналистите и на други треньори може би ще има по-различно мнение. Но аз и треньорският щаб сме твърдо сме убедени, че това са най-добрите футболисти.\" \"Стараем се да даваме най-доброто от себе си и се надявам да сложим край на тази серия (без победа). В четири поредни мача не сме вкарвали гол, но работим върху този елемент на тренировките и се надявам да отбележим във вратата българите. Но и да не победим, с този мач животът не свършва.\"\"Българите са бързи и пресират добре по крилата. Атаката им е най-силното оръжие. Но ние играем у дома и се надявам да се представим достойно.\"Николай Михайлов - Страхил Попов, Божидар Чорбаджийси, Васил Божиков, Петър Занев - Светослав Дяков, Симеон Славчев, Станислав Манолев, Александър Тонев, Ивелин Попов - Спас Делев.България и Беларус ще играят за седми път помежду си. Българите имат голямо предимство в директните мачове - 5:1 победи при голова разлика 11:4.В досегашните три квалификционни мача между тези отбори българите имат три победи и са допуснали само един гол.Единственото поражение на българския отбор срещу Беларус дойде в контрола през август 2011 г. (0:1).България обаче се намира в серия от четири поредни загуби като гост в квалификационни мачове. Последният успех извън София беше срещу Малта на 12 юни 2015 г.", "date": "09-june-2017", "title": "Футболните национали продължават борбата за Русия 2018 с гостуване на Беларус"}
{"url": "http://www.dnevnik.bg/citat_na_deniia/2017/06/09/2985908_citat_na_denia_az_sum_edin_don_kihot/", "text": "Така  обясни пред Нова телевизия какво ще прави след напускането на поста си.Той подаде оставка, след като министърът на туризма Николина Ангелкова каза, че е морално да се оттегли от председателското място в асоциацията заради позицията му след инцидента с шведския турист в Слънчев бряг. Преди дни телевизии разпространиха кадри как скандинавецът рита камериерка в хотел в курорта, а жената губи съзнание. Впоследствие мъжът бе задържан, а След това Рагин призова случаят да отшуми възможно най-бързо, защото можел да доведе до . Изказването му предизвика вълна от недоволство в социалните мрежи.\"Аз 20 години работя на доброволни начала и не получавам заплата. От една година се моля на колегите ми да ме освободят от поста, защото тази работа ми пречи на живота\", добави Рагин.Той каза още, че от Нова телевизия е трябвало да го защитят, след като изказването му беше разпространено в редица информационни сайтове. По думите му той не е бил разбран, а изказването му било изкарано от контекста.Главният секретар на Българска хотелиерска и ресторантьорска организация Веселин Налбантов каза от своя страна, че няма да позволят на Рагин да си тръгне толкова лесно и искат той да остане на поста си.\"Той е като Майка Тереза. Винаги иска да помогне\", заяви Налбантов.", "date": "09-june-2017", "title": "Цитат на деня: Аз съм един Дон Кихот"}
{"url": "http://www.dnevnik.bg/bulgaria/2017/06/09/2985879_shofyorskite_izpiti_v_sofiia_sa_otmeneni_zaradi/", "text": "Всички шофьорски изпити, които трябваше да се проведат днес в София са отменени. Това обяви директорът на Изпълнителна агенция \"Автомобилна администрация\" Красимир Калайджиев пред Нова телевизия.Това се налага заради проведената специализирана полицейска акция тази седмица, при която бяха арестувани 14 души. 12 от тях са част от изпитващите в столицата, които са общо 16. Именно заради това се налага отлагането на шофьорските изпити. Все пак през уикенда ще се проведат част от тях.\"За да отстраним тези служители от работа трябва да имаме доказателства, защото може да се върнат на бял кон. Други не можем да назначим, защото имаме точно определен щат\", заяви Калайджиев и добави, че до момента никой не му е поискал оставката.Полицейската акция беше предизвикана заради сигнал за търговия с шофьорски книжки и .", "date": "09-june-2017", "title": "Шофьорските изпити в София са отменени заради арестите в автомобилната администрация"}
{"url": "http://www.dnevnik.bg/na_put/2017/06/09/2985487_smaragdovata_zavesa_ili_pesha_prez_budeshtata_granica/", "text": "Понякога наричаме Великобритания \"острова\", сякаш е заобиколена отвсякъде с вода и след излизането си от ЕС ще бъде естествено отделена от Европа чрез морето. Тази представа пропуска част от кралството, намираща се на съседния остров. Северна Ирландия граничи по суша с Република Ирландия, също членка на ЕС.Тази 500-километрова граница между двете Ирландии с тяхното общо име, език и минало сега е почти невидима, но след по-малко от две години може да се превърне във външната граница на Европейския съюз. Ако заявките на консервативната партия в Лондон за \"твърд\" Брекзит се осъществят, това ще означава и външна граница на европейския пазар и митническия съюз, с паспортни и митнически проверки при всяко преминаване.Село Джоунсбъро се намира на самата граница, но юридически е във Великобритания. От Белфаст до него се стига по път, който е доста прав, докато границата описва сложни криви линии по цялото си протежение. Затова пътят най-напред излиза от Северна Ирландия, преминавайки в републиката, а след това границата прави завой и шосето отново навлиза в Севера (виж картата). Така ги наричат за кратко местните хора – Севера и Юга.За да стигна до Джоунсбъро с междуградския автобус за Дъндолк, трябва да сляза на един разклон в Република Ирландия и да извървя последния километър, пресичайки границата пеш. Оглеждам се внимателно за знаци, които да ми подскажат в коя държава съм, но освен подминатото около километър по-рано с автобуса обменно бюро, сменящо евро за паундове, не забелязвам друго предупреждение. Минавам край пътен знак, който гласи \"край на ограниченията на скоростта в мили\", а на гърба му има ограничение в километри.Точно там, където според Google трябва да е границата, опира единият край на оградено с мрежа футболно игрище. Събота е и млади мъже ритат футбол. Представям си, че това би могъл да е мач между живеещите от британската и от ирландската страна на границата, само че всички в двата отбора въпреки това да са съученици, колеги или роднини.Пътят леко се изкачва и след баира се вижда първата къща от селото. Пред нея има рекламно табло на колела с надпис \"Брекзит търгове\". Човекът, който коси тревата край оградата на къщата, не знае за какви Брекзит търгове става дума. Но ме уверява, че границата е точно там, където се намираме. \"Застанала си върху нея\", смее се Браян, който е на около петдесет и цял живот е живял тук.На езика на Брекзит се говори за вероятна \"твърда\" граница между двете Ирландии. Това означава пропускателни пунктове с паспортни и митнически проверки. Браян обаче все още си спомня времето на \"размириците\" през 60-те и 70-те, когато границата не просто е била твърда, а е била военна барикада, пазена от британски войници, блокиращи движението между Севера и Юга. Казва, че възстановяването на границата ще е лудост, че не разбира защо някой може да иска да се изолира, рискувайки ново разпалване на конфликта.\"Като тийнейджър съм виждал престрелки, експлозии и хора, убити от бомби. Британски войници ни използваха къщата и трябваше да се преместим. Не искам моите деца никога да стават свидетели на такива неща.\"Браян и другите хора от селото минават границата всеки ден. Някои работят от другата страна. Според БиБиСи броят на пресичащите я, за да отидат на работа, в двете посоки е около 35 000. Преминават я и за най-различни свои всекидневни нужди като пазаруване, достъп до услуги, спортни съоръжения, а понякога и просто без да забележат.Границата същестува не чак толкова отдавна. Островът е разделен на двете си части в началото на 20-те години на XX век. На 1 април 1923 г. бъдещата Република Ирландия за пръв път поставя митнически пунктове по границата. Пресичащите я с влак пътници са сваляни от вагоните за проверка в неприятното време. Това провокира недоволството на местните хора. Първото нападение на Ирландската републиканска армия (ИРА) над митнически пост е извършено само три дни по-късно, на 4 април, а постройката на митническия пункт близо до Клоунс е изгорена до основи.През цялото си съществуване граничните пунктове остават традиционни мишени за борещата се за обединена независима Ирландия групировка. Това налага засилената им охрана и присъствие на британската армия в периода на \"размириците\".\"През 1978 г. пред къщата ни имаше престрелка между ИРА и армията\", разказва още Браян. Ако се загледаш ей там, до лампата под стряхата, ще видиш къде сме замазали дупките от куршуми. Защото винаги стреляха по лампите, да не ги виждат в тъмното. Помня как с родителите ми залягахме на пода в хола, за да не ни уцелят. Ето такива неща не искам за моите деца.\"Като повечето хора тук, Браян е гласувал против Брекзит и изпитва чувство на безсилие. \"Ние сме много малко и от нас нищо не зависи. Хората в Англия, които гласуваха, за да спрат миграцията, не разбират, че ние имаме нужда тук да идват повече хора, да работят. А на изборите ние дори не можем да избираме основните партии, които после ще управляват в Лондон, нашите са други. Така че нямаме думата. Няма никакво значение за кого ще гласувам аз.\"Граничните райони се смятат за икономически ощетени от прокарването на границата преди близо век, движението и търговията между двете части на острова силно намаляват. При прокарването на границата тя пресича не по-малко от 1280 пътища и улици и 20 железопътни линии. Ефектът от нея е толкова сериозен, че през 50-те години само един от тези железопътни маршрути все още се използва. Наричат я \"смарагдовата завеса\" – израз въведен от един от ирландските министър-председатели през 60-те, по аналогия с разделението между Западна и Източна Европа през Студената война и заради зеления цвят, който е символ на Ирландия.Когато митническите пунктове окончателно се премахват през 1993 г., едва 2% от износа от Република Ирландия е за Севера. Отслабената икономика на граничните райони в комбинация с размириците по границата стават причина много хора да се преселват другаде.В събота около обед Джоунсбъро и сега не изглежда оживено. Има доста изоставени къщи.На малкото площадче в центъра има паметна плоча на 21-годишен боец от ИРА, убит в съседното село през 1975 г. И още една, на две момичета на 18 и 12 години, убити от британски войници в периода на ирландската революция.Миниатюрният местен пъб The Gap O the North по това време на деня още е затворен. Докато снимам, от сградата излизат двама мъже между 30 и 40 години, представят се като Стивън и Ейдън, братя. Според по-възрастния Стивън проблемът с Брекзит е, че никой не знае точно какво точно ще се случи. Политиците обещават, че ще има граница \"с гладко преминаване\", но никой не знае какво означава това. Той самият помни времето преди членството в ЕС, когато е имало митнически проверки, но все пак се надява, че с помощта на технологиите сега ще бъде по-лесно.\"Аз съм си тукашен, от Джоунсбъро, но всъщност живея в Юга, от другата страна ей там, сега дойдох да видя един приятел,\" обяснява Стивън. А Ейдън разказва, че преди време е живял в къща в селото, през която минава границата с Юга, обясняват ми как да я намеря. След възстановяването на границата, част от стаите ѝ ще бъдат все още в Европейския съюз, а останалите – във Великобритания. Същото е и с църквата, обясняват братята. Тя се намира в Северна Ирландия, но границата минава през двора, поради което част от гробището всъщност е в Юга.На връщане успявам да се свържа с телефонния номер от билборда с надпис \"Брекзит търгове\", след като най-после се сещам да го набера с кода на Република Ирландия, а не на Великобритания. Отговаря ми Джеймс Къмиски, организатор на търгове за антики и най-различни други вещи. Казва, че компанията му преди се е наричала \"Евротъргове\", но я е преименувал след референдума, за да звучи по-атрактивно.\"Аз живея в Република Ирландия и мисля, че Брекзит ще се отрази зле на икономиката, защото ще доведе до въвеждането на мита и ще затрудни търговията, коментира той. Но според мен това няма да стане толкова бързо, може да минат и 10-15 години дотогава. А засега всъщност ми помага много, защото като име на компанията привлича по 5-6 нови клиенти всяка седмица. Миналия вторник имах 450 предмета за продан, много съм доволен.\"", "date": "09-june-2017", "title": "Смарагдовата завеса или пеша през бъдещата граница на ЕС"}
{"url": "http://www.dnevnik.bg/intervju/2017/06/09/2985623_brad_tempultun_konsultant_na_gugul_bulgariia_shte_e/", "text": "- Краткият отговор е - защото те могат да променят и спасят света. Нека си го кажем - хората са лоши шофьори. 93% от пътните инциденти са заради разсеяност. Годишно в цял свят при катастрофи загиват 1.2 млн души. Само в САЩ жертвите са около 33 000, а пострадалите са милиони. По правила това са млади хора, като автомобилният травматизъм ощетява страната с 230 млрд долара, или 2.5% от БВП.Навлизането на автономните автомобили ще има и икономически ефект. Американците прекарват зад волана годишно 50 млрд часа, като ако дори част от тях се оползотворят, това може да донесе 1 трилион долара, достатъчни да повишат БВП с 8%.Автономните коли ще направят излишни 600 милиона паркоместа, защото в идеалния случай те ще се движат непрестано, като обслужват човек след човек. Така ще си върнем 10% от площа в градовете.- В недалечно бъдеще притежаването на автомобил няма да е разумно. Какво правим сега - купуваче си, която да успее да задоволи всичките ни нужди. А в бъдеще може да си поръчваме споделени автономни автомобили, който да задоволят нуждата ни в момента. Ако искаме да отидем на ски в планината - ще поръчаме SUV. Ако просто трябва да се придвижим от едно място до друго в града ще заявим едноместна компактна кола.Промени ще има и за автомобилните компании. От производителите на продукт - автомобилът, те ще се превърнат в доставчици на услуга - транспортиране.- Архитектурата на градовете. С появата на влаковете и автомобилите се промени драстично цялата структура на градовете. Навлизането на робоколите ще има същият ефект. Ще бъдат засегнати и редица индустрии. Вече споменах автомобилната, но ще бъдат засегнати също застрахователния бранш, лизинговите компании, търговията с недвижими имоти, транспорта, бизнесът с доставки, медицината и т.н. Дори бизнесмодела на радиостанциите ще се провени. В автономните коли няма нужда да има аудиосистема, днес всеки носи музиката в джоба си, на своя смартфон.- В началото ще има проблеми. Но ще трябва постепенно да се адаптираме. Всички създатели на автономни автомобили взимат предвид това, че ще ги пуснат в среда, където има превозни средства, шофирани от хора. Най-голямото предизвикателство, ще е навлизането на автономните коли в държави, и България изглежда е една от тях, където не можеш да шофираш без да нарушаваш правилата. Тоест, ако спазваш всички правила, няма да стигнеш до никъде.Така че големият проблем е как да направиш автомобил, който шофира както хората го правят, но без техните грешки. Със сигурност обаче ще се намери решение.- Вече вървят тестове. Във Финикс, Аризона няколко семейства се обслужват от такива коли. Така ще бъде и вбъдеще - с пилотни проекти в различни части на света. Такива тестове има в няколко европейски града, в Токио, Сингапур. Подобни проекти ще продължат до края на това десетилетие.След като автономните автомобили докажат качествата си в тези тестове, те ще започнат да се предлагат и свободно на пазара. Със сигурност автономните автомобили ще навлязат първо в градовете и страните където пътните правила се спазват и живеят заможни хора. Последни роботизираните коли ще бъдат пуснати в страни с хаотично движение, като Индия. За България не бих могъл да дам прогноза.- Законотворците не са от хора, които бързат. От друга страна с масовото навлизане на интернет видяхме как те могат да действат и бързо, притиснати от обстоятелствата. Надявам се да видим нещо подобно и тук. Очаквам да се стигне и до своеобразно съревнование между държавите, които ще искат да са първите, на чиято територията тези автомобили от бъдещето ще се движат.", "date": "09-june-2017", "title": "Брад Темпълтън, консултант на \"Гугъл\": България ще е предизвикателство за автономните автомобили заради нарушенията на пътя"}
{"url": "http://www.dnevnik.bg/sviat/2017/06/09/2985532_katarskata_kriza_izpravia_hamas_pred_dilema/", "text": "Решението на Саудитска Арабия, Египет и други арабски държави да изолират Катар може да има сериозни последици за \"Хамас\", палестинското ислямистко движение, което управлява Газа и което дълго разчиташе на емирството от залива за финансова и политическа подкрепа. Мощна арабска група, която включва и Обединените арабски емирства и Бахрейн, скъса дипломатическите си връзки с Катар и му наложи блокада в понеделник заради твърденията за подкрепа, оказвана от страната производител на природен газ, на ислямистки групи и Иран.Представители на \"Хамас\" мълчат за напрежението, което се оказва на Катар, в нежеланието си да насочват внимание към собствената си дилема, създадена от най-лошата криза между арабските държави от Залива през последните две десетилетия. Базирани в Газа анализатори обаче признават, че ситуацията е опасна.Едно от възможните развития е рязко свиване на средствата, предлагани от Катар на \"Хамас\", особено ако емирството поиска да покаже на саудитците и на други държави, че приема сериозно обвиненията във финансиране на бунтовнически групи, свързани с \"Мюсюлмански братя\", каквато е \"Хамас\". Ако финансовата помощ се ореже, това може да се има последици и за Израел.От 2012 г. насам Катар е изплатил или заявил, че ще направи плащания за общо 1.5 милиарда долара, за да помогне за изграждане на пътища, къщи, училища и клиники в икономически слабата Газа. В миналото, когато \"Хамас\" се е чувствал притиснат, се е стигало до конфликт. От 2007 г., когато тя иззе контрола на Газа от съперническото палестинско движение \"Фатах\", въоръженото крило на \"Хамас\" мина през три войни срещу Израел. Всички доведоха до множество жертви и унищожение в Газа.\"Трудно ще е за Катар да продължи с финансовата подкрепа за Газа, тъй като е нападнат,\" каза Аднан Абу Амер, независим политически анализатор в Газа. \"Политическата подкрепа за цялата палестинска кауза ще се повлияе от това - не само от Катар, но и в целия Залив - и това може да остави палестинците сами срещу Израел.\" По същия начин, каза той, малко вероятно е \"Хамас\" открито да създаде проблеми, за да не усили напрежението, на което е подложен Катар. \"Хамас\" чувства, че дължи на Катар благодарност заради политическата и финансовата му подкрепа през всички тези години,\" смята Амер.Натиск от КатарКато знак, че е под натиск от Катар да смекчи позициите си, миналия месец \"Хамас\" представи на събитие в Доха нов документ, .Създадена през осемдесетте години на миналия век като разклонение на \"Мюсюлмански братя\", организацията от години се фокусира върху същността си като палестинско освободително движение, отчасти за да се справи с враждебното отношение на Египет и за да издейства подкрепа от богатите арабски държави. Представители на \"Хамас\" казаха, че няма в прав текст да обсъждат заплахите, срещу които са изправени, но критикуваха Саудитска Арабия, че ръководи притискането на Катар и в частност заради коментарите, с които саудитският външен министър призовава Катар да прекрати връзките с Хамас.\"Ние в \"Хамас\" призоваваме братята в кралство Саудитска Арабия да прекратят тези изявления, които нараняват краството и позициите му към каузата на нашите хора и легитимните им права,\" каза \"Хамас\" в изявление. Според него подобни коментари могат да подтикнат Израел да \"извърши още актове на насилие и престъпления срещу хората ни, земята ни и свещените ни места и срещу благословената джамия \"Ал-Акса\",\" имайки предвид намиращия се в Ерусалим храм - третото по важност свещено място в исляма.Факторът ЕгипетОсвен че е предлагал финансова подкрепа, Катар дълго е предлагал убежище на представители на \"Хамас\", включително на бившия ѝ лидер Халед Мешал. Последният наскоро беше наследен от Исмаил Ханийе, който остава в Газа, но се очаква да се премести в катарската столица Доха.Информация в арабски медии гласи, че Катар е планирал да изгони няколко представители на \"Хамас\", включително Сален ал-Арури, за когото се вярва, че е лидерът на \"Хамас\" за окупирания от Израел Западен бряг и който по-рано беше изгонен от Турция. \"Хамас\" з Газа обаче отрече подобни експулсии да са се случвали. Мешал все още е в Катар.В знак, че \"Хамас\" бързо преоценява значението на регионалните промени, новият лидер на организацията в Газа, Яхия Синуар, наскоро замина за в Египет за срещи с официални лица. Египет иска \"Хамас\" да прекъсне връзките си с \"Мюсюлмаски братя\", които Кайро смята за терористична групировка, и да приеме по-прагматичен подход към региона.Не е ясно какво послание е отнесъл Синуар в Кайро, но анализатори вярват, че целта е да опита да задържи Египет на своя страна и да покаже, че \"Хамас\" мже да е партньор. Въпросът е дали това може да проработи и дали \"Хамас\" може да си позволи да играе двойна игра за сметка на Катар.\"За \"Хамас\" нещата сега са неясни,\" каза Ашраф Абуелул, писател и анализатор за египетския вестник \"Ал-Ахрам\". \"Съдбата на ръководството на \"Хамас\" в Катар също остава неясно. Ще напуснат ли Катар? Къде могат да отидат? Саудитската позиция е съвсем ясна: \"Хамас\" и \"Мюсюлмански братя\" трябва да си тръгнат от Катар.\"Абуелул каза, че вярва, че \"Хамас\" трябва да се дистанцира от Катар и да изтегли представителите си от Доха, ако иска да запази подкрепата на останалите държави от Залива. \"Ако \"Хамас\" се поколебае или действа твърде късно или избере иранско-катарския лагер, ще се изправи срещу предизвикателства на всички фронтове,\" обясни той. \"Хамас може да е най-големият губещ от това, което се случва сега в Катар.\"", "date": "09-june-2017", "title": "Катарската криза изправя \"Хамас\" пред дилема"}
{"url": "http://www.dnevnik.bg/sviat/2017/06/09/2985970_izborite_hvurliha_britanskata_politika_v_haos/", "text": "Премиерът на Великобритания Тереза Мей ще се бори да запази поста си, след като понесе тежък удар от гласоподавателите. Те отказаха да ѝ дадат по-силния мандат, който бе целта на предсрочните избори. Нещо повече – отслабиха властта на торите.Мей заяви, че ще остане премиер, макар да изгуби мнозинството си в Камарата на представителите. \"В този момент страната се нуждае най-много от стабилност\", каза Мей с каменно лице.Лидерът на лейбъристите побърза да поиска оставката ѝ. Тя поиска по-голям мандат от избирателите, но загуби депутатски места, загуби гласове, загуби подкрепа и загуби увереност, заяви той. \"Бих казал, че това е достатъчна причина да си тръгне и да направи път на правителство, което действително ще представлява народа.\" Подобни призиви се чуват и от самата Консервативна партия. \"Не просто се простреляхме в крака, простреляхме се в главата\", заяви депутатът Найджъл Еванс пред Би Би Си.се задават в идните десет дни, но все още не е известно кой ще състави следващото правителство и каква ще бъде позицията му. Бъркотията в Лондон вероятно ще забави преговорите, а това увеличава опасността от провал. Независимо кога ще започнат,  е 31 март 2019 г.\"Нуждаем се от правителство, което може да действа\", коментира еврокомисарят по бюджета Гюнтер Йотингер. \"Има риск преговорите да завършат зле и две двете страни, ако преговарящият ни партньор е слаб\".Мей свика изборите изненадващо преди два месеца, макар следващият редовен вот трябваше да е през 2020 г. В началото проучванията предвиждаха за нея, сравнима с тази на Маргарет Тачър. Сега тя рискува да изгуби поста си след само 11 месеца – най-краткото управление на премиер за близо век.\"Висящ\" парламент би бил най-лошия вариант за пазарите, тъй като добавя още несигурност преди преговорите за Брекзит и изяжда малкото време за постигане на сделка, коментира аналитикът от брокерската фирма Oanda Крейг Ерлам за \"Ройтерс\".Имайки предвид, че малките партии са по-близки с лейбъристите, отколкото с торите възможността за  не е съвсем невероятна. Това само ще знаправи Брекзит още по-непредсказуем. Корбин е прекарал тридесет години в левия спектър, твърд противник е на европейската интеграция и обвинява ЕС, че е корпоративно капиталистко тяло. По време на кампанията за референдума той призоваваше за оставане в съюза без ентусиазъм, но твърди, че ще организира излизането на страната от него.", "date": "09-june-2017", "title": "Изборите хвърлиха британската политика в хаос"}
{"url": "http://www.dnevnik.bg/bulgaria/2017/06/09/2985969_deputatut_ot_dps_dimitur_avramov_se_e_otkazal_ot/", "text": "Депутатът от ДПС Димитър Аврамов се е отказал от имунитета си, съобщи председателят на парламента Димитър Главчев в началото на днешното пленарно заседание. Защитата му на народен представител . Главчев уточни, че Аврамов се е отказал от имунитета си още същия ден.Искането на Цацаров е във връзка с протест на оправдателната присъда за Аврамов и съучастника му Методи Петков по дело за търговия с влияние. Аврамов беше обвинени, че в периода 06.07.2012 г. - 17.07.2012 г. във Враца, в Плевен и в Монтана е получил 100 хил. лв, за да упражни влияние при вземане на решение от Директора на Областна дирекция \"Земеделие\" в Монтана.На 29.06.2016 г. Софийският градски съд оправда изцяло Аврамов и Петков. След протеста на Софийската градска прокуратура, Апелативен съд - София отмени оправдателната присъда и върна делото за ново разглеждане на Софийски градски съд.С разпореждане от 15.05.2017 г производството беше спряно, тъй като Димитър Аврамов е избран за народен представител в 44-то Народно събрание и е придобил имунитет.", "date": "09-june-2017", "title": "Депутатът от ДПС Димитър Аврамов се е отказал от имунитета си"}
{"url": "http://www.dnevnik.bg/biznes/2017/06/09/2985978_do_mesec_shte_ima_nova_koncepciia_kude_moje_da_se/", "text": "Работната група, която подготвя промени в Закона за устройството на територията, до месец ще излезе с предложение как да се реши въпросът с къмпингуването. Това съобщава министърът на туризма Николина Ангелкова в интервю пред \"24 часа\".Групата бе създадена преди шест месеца и сега работата й се възобновява.\"Убедена съм, че трябва да има ясни изисквания за изграждане на къмпинги\", казва тя. По думите й, в момента за изграждането на къмпинг има същите изисквания и документация като за хотел.\"А трябва да има места, където да се къмпингува, и да бъдат снабдени с ток, вода и тоалетни, за да се запазват плажовете в природата\", коментира Ангелкова.Отделно в Закона за туризма до края на годината ще бъдат регламентирани видовете къмпингуване, посочва министърът. Тя не отговаря на въпроса дали ще се запази концепцията, разработена при втория кабинет \"Борисов\", да няма къмпингуващи в радиус от 300 м извън категоризираните къмпинги. Тогава тя отново беше министър на туризма.", "date": "09-june-2017", "title": "До месец ще има нова концепция къде може да се къмпингува"}
{"url": "http://www.dnevnik.bg/sport/2017/06/09/2985938_pitsburg_razbi_neshvil_v_mach_5_i_se_dobliji_na_pobeda/", "text": "Шампионът \"Питсбърг пенгуинс\" се доближи на една победа от защита на титлата в Националната хокейна лига (НХЛ). \"Пингвините\" разгромиха \"Нешвил предатърс\" с 6:0 у дома и поведоха с 3:2 победи във финала за купа \"Стенли\".В основата на убедителния успех беше Сидни Кросби, който още в 50-ата секунда даде числено предимство на своя отбор, а след това се отчете с асистенции за три от головете. Капитанът на \"пингвините\" проби през центъра на защитата на съперника и беше фаулиран при последвалия удар, който срещна гредата.Само 41 секунди по-късно Кросби комбинира с Джъстин Шулц, който откри резултата. След още пет минути игра Браян Ръст направи 2:0, а 11 секунди преди края на първата третина Евгений Малкин довърши съперника с трети гол.\"Питсбург\" започна ударно и втората част. Само 79 секунди след началото на третината Конър Шиъри покачи на 4:0 след втората асистенция на Кросби. Шест минути и половина по-късно домакините стигнаха до пети гол чрез Фил Кесел, а Рон Хейнси добави още едно попадение в 37-ата минута. \"Сидни поведе отбора още от първата шайба и останалите просто го последвахме. Когато той играе по този начин, е ужасно лесно да го следваме. Представянето му е много вдъхновяващо за целия отбор. Той е на ниво, което малцина могат да достигнат\", заяви нападателят на \"Питсбърг\" Мат Кълан.Треньорът на \"пингвините\" Майк Съливан добави за своя капитан: \"От първата шайба можеше да се видим огромното му желание и апетит за победа. Мисля, че това е индикация за неговите лидерски качества и желанието да побеждава. Сид наистина разбира възможността, която има пред отбора, и не приема нищо за даденост.\"Силен мач изигра и вратарят на шампионите Мат Мъри. Той спаси всеки един от 24-те удара, който играчите на \"Нешвил\" в този мач. На отсрещната врата Пека Рине допусна три гола от девет изстрела в първата третина и беше заменен от сънародника си Юсе Сарос, който инкасира три попадение от 15 удара.\"Пингвините\" се нуждаят от още една победи, за да вдигнат трофея за пети път в своята история и да станат първият отбор през 21 век, който успява да защити титлата си. За последно това направи \"Детройт ред уингс\" през 1998 г.Шестият мач от финалната серия е в Нешвил на 12 юни от 3.00 ч. българско време. При необходимост от решаващ седми сблъсък двата отбора ще се върнат в Пенсилвания на 15 юни. ", "date": "09-june-2017", "title": "\"Питсбърг\" разби \"Нешвил\" в мач №5 и се доближи на победа от купа \"Стенли\""}
{"url": "http://www.dnevnik.bg/sport/2017/06/09/2985976_meksiko_napravi_goliama_krachka_kum_svetovnoto_v_rusiia/", "text": "Мексико постигна убедителна победа срещу Хондурас с 3:0 у дома и направи голяма крачка към класиране за световното първенство в Русия през 2018 г. Само след пет изиграни мача тимът на Хуан Карлос Осорио натрупа аванс от пет точки пред най-близкия преследвач в зона \"КОНКАКАФ\".Освалдо Аланис, Ървинг Лосано и Раул Хименсе се разписаха във вратата на Хондурас, а Мексико записа четвърта победа и събра 13 точки.В същото време Коста Рика направи нулево равенство с Панама като домакин и се отдалечи на пет точки от лидера.САЩ се изкачиха на трета позиция в класирането след домакински успех с 2:0 над Тринидад и Тобаго.В герой за американците се прeвърна 18-годишното крило на \"Борусия\" (Дортмунд) Кристиан Пулишич, който отбеляза и двете попадения - в 52-ата и 62-ата минута.Тимът, воден от Брус Арина, събра седем точки след втората си победа в квалификациите и изпревари с една точка Панама. Хондурас заема петата позиция с четири точки, а Тринидад и Тобаго е на последно място с три точки.Първите три отбора в крайното класиране получават директни квоти за световното в Русия. Тимът, който завърши на четвърто място, ще играе бараж с петия от зона \"Азия\".В следващия кръг Мексико посреща САЩ - на 12 юни от 4.30 часа българско време, а два дни по-късно са мачовете Панама срещу Хондурас и Коста Рика срещу Тринидад и Тобаго. ", "date": "09-june-2017", "title": "Мексико направи голяма крачка към световното в Русия"}
{"url": "http://www.dnevnik.bg/zdrave/2017/06/09/2985996_triabva_da_se_pouchim_ot_modela_na_upravlenie_na/", "text": "Прави ли ви впечатление, че говорим само за дългове на държавни и общински болници, но не и на частни. Явно там моделът на управление е добър и ефективен. Трябва да се поучим от него.Това каза от парламентарната трибуна днес министърът на здравеопазването Николай Петров по време на разискване по стратегията за развитие на лечебните заведения и болничната помощ. Министърът подчерта, че промяна в ситуацията може да има при строг контрол за всеки изразходен лев. \"С вашата подкрепа и минимум от време, ще отчетем резултат\", обеща Николай Петров.След дебатите депутатите гласуваха текст, който задължава министърът на здравеопазването през юни и декември да представя пред здравната комисия на парламента доклад за финансовото състояние на общинските и държавни здравни заведения. До 31 декември тази година Николай Петров пък трябва да представи на комисията доклад за готовността за въвеждане на единни стандарти в държавните и общински болници.", "date": "09-june-2017", "title": "Трябва да се поучим от модела на управление на частните болници, обяви здравният министър"}
{"url": "http://www.dnevnik.bg/evropa/zemedelie/2017/06/09/2986007_fermerite_praktikuvashti_biozemedelie_poluchiha_malko/", "text": "Фонд \"Земеделие\" е превел дългоочакваните от фермерите 8 156 495 лева по мярка 214 \"Агроекологични плащания\" от Програмата за развитие на селските райони (ПРСР) 2007-2013 г., съобщиха от фонда.Парите са преведени на 993 земеделски стопани с одобрени заявления по направление \"Биологично растениевъдство\", както и за хората, поели ангажименти за двете дейности \"Биологичнo растениевъдство\" и \"Биологично пчеларство\".Заедно с изплатените до момента субсидии за биоземеделие, общата сума на подпомагането по мярка 214 \"Агроекологични плащания\" и мярка 11 \"\" за Кампания 2016, възлиза на близо 67 млн. лв.Ставките, по които се извършва оторизацията на субсидиите, са регламентирани в Наредба 11 от 6 април 2009 г. за условията и реда за прилагане на мярка 214 \"Агроекологични плащания\" от ПРСР 2007-2013 г.Финансовата помощ представлява годишно компенсаторно плащане, насочено към земеделски стопани, които доброволно извършват агроекологични практики. 75% от средствата се осигуряват от Европейския земеделски фонд за развитие на селските райони (ЕЗФРСР), а 25% - от националния бюджет.", "date": "09-june-2017", "title": "Фермерите, практикуващи биоземеделие, получиха малко над 8 млн. лв."}
{"url": "http://www.dnevnik.bg/evropa/zemedelie/2017/06/09/2985991_blizo_14_hil_gradinari_poluchiha_doplashtane_za/", "text": "Държавен фонд \"Земеделие\" преведе 12 080 000 лева по схемите за обвързано с производството подпомагане за плодове и зеленчуци от Кампания 2016, съобщиха от фонда..Средствата, постъпили по сметките на близо 14 000 земеделски стопани, са изравнително доплащане на подкрепата, която градинарите и оранжерийните производители получиха в края на март. Доплащането е извършено след приключване на административните проверки на документите на кандидатите за реализация на произведената от тях продукция, информира пресслужбата на фонда.Доплащането по Схемата за обвързано подпомагане за плодове (СП) е в размер на 7.123 млн. лв. По Схемата за обвързано подпомагане за зеленчуци (СЗ) са преведени 4.228 млн. лв., а по Схемата за обвързано подпомагане за зеленчуци оранжерийно производство (СЗо) – 729 хил. лв.Ставките на плащането за един допустим за подпомагане хектар в трите направления са определени със  на министъра на земеделието, храните и горите.Заедно с изплатените през март субсидии по трите схеми, общата сума за обвързано производство достигна близо 77 млн. лв. , напомнят фондът.", "date": "09-june-2017", "title": "Близо 14 хил. градинари получиха доплащане за реколта 2016"}
{"url": "http://www.dnevnik.bg/sviat/2017/06/09/2985987_britanskiiat_pechat_ne_znaem_koi_specheli_no_e_sigurno/", "text": "Предсрочните парламентарни избори във Великобритания изглежда имат ефект, обратен на очаквания от министър-председателката Тереза Мей, чиято консервативна партия е на път да изгуби мнозинството си в парламента.Тереза Мей се надяваше през изминалата нощ да преобрази политическата карта на Великобритания. Вместо това първите данни показват унизително поражение за партията й, която остава без работещо мнозинство. Тя рискува и загуби, а от това ще последва политически безпорядък, констатира  и предупреждава, че твърдото ръководство, необходимо за превеждането на страната през Брекзит, напълно отсъства от хоризонта.Великобритания се насочи тази нощ към нов разнороден парламент без категорично мнозинство след внезапния скок в подкрепата за лейбъристите, който може да изпрати партийния лидер Джереми Корбин на \"Даунинг стрийт\". Изходът от изборите хвърля Великобритания в политически хаос и дори може да връчи ключовете за \"Даунинг стрийт\" на г-н Корбин, отбелязва .Хазартния ход на Тереза Мей със свикването на предсрочни общи избори след масирано водачество на консерваторите в допитванията изглежда се провали, след като екзитпол-проучвания в 22 часа снощи очертаха разнороден британски парламент без обособено мнозинство. Шокиращият резултат, последвал прогнози за мнозинство за торите с до 100 места, настъпи след като Джереми Корбин ентусиазира поддръжниците си, стекли се на близо 100 митинга из страната, пише .Таблоидът  също смята, че Тереза Мей е рискувала и изглежда губи. Великобритания тепърва ще установява цената на тази загуба. Ако данните от снощния екзит пол се потвърдят, ни предстои бедствен период на нестабилност и несигурност, предсказва изданието.Тереза Мей е на ръба на най-сензационната политическа катастрофа от поколения, след като екзит пол показа, че консерваторите губят мнозинството си. Ако се потвърди след преброяването на всички гласове, резултатът ще е катастрофален риск за един слаб премиер с разклатени позиции, който може да не се задържи дълго на \"Даунинг стрийт\" след колосално сбърканите си сметки, коментира .Изборният хазарт на Тереза Мей тази нощ се оказа рикошет, след като анкетите на изхода от изборните секции подсказаха, че парламентарното мнозинство на консерваторите е заличено и никой в британския парламент няма да има такова. Резултатът, ако се потвърди, поставя както премиерския пост на Мей, така и Брекзит под съмнение, предупреждава .Тереза Мей търпи поражението, което сама си причини, отбелязва . Засега може да не е съвсем ясно кой печели, но няма никакво съмнение кой загуби. Не беше необходимо Мей да свиква тези избори, но след като го направи, тя избегна почти всеки аспект на кампанията и се представи неубедително в областите, които не можеше да избегне. Министър-председателката, която влезе в кампанията, обещавайки силно и стабилно водачество, е на път да потопи страната в период на управленска нестабилност в момент, когато тя се готви за ключови преговори за Брекзит. Ако първоначалните резултати се потвърдят, изгледите за нови избори са напълно реалистични, пише вестникът.В.  използва красноречива игра на думи в заглавието си на първа страница: Хаос (Mayhem): Великобритания и Брекзит - в безпорядък след зрелищен рикошет на хазартното решение на министър-председателката да свика избори. БТА", "date": "09-june-2017", "title": "Британският печат: Не знаем кой спечели, но е сигурно кой изгуби на изборите"}
{"url": "http://www.dnevnik.bg/sviat/2017/06/09/2985882_kak_velikobritaniia_moje_da_ne_napusne_es_sled_izborite/", "text": "Консервативната партия на премиера Тереза Мей  на парламентарните избори. Този шокиращ резултат хвърля политиката в страната в несигурност и може да забави преговорите за Брекзит.Фактът, че нито една партия не получава най-малко 326 депутати, създава различни възможности за съставяне на правителство, които ще се отразят и на разговорите за напускане, които \"Ройтерс\" предлага обобщение на възможните сценарии как резултатът от вота ще се отрази на Брекзит.На теория най-голямата партия трябва да спечели най-малко половината от местата в парламента с 650 депутати. (На практика прагът е малко по-нисък, тъй като националистите от \"Шин фейн\" в Ирландия не заемат депутатските си места). Тъй като заема позицията на министър-председател и в момента, Мей по право първа ще опита да формира коалиция. Очаква се обаче позициите ѝ за Брекзит да затруднят намирането на подходящ партньор.До съставянето на ново правителство  и екипът ѝ остават на власт и запазват всички свои правомощия да действат от името на страната, въпреки че от тях ще се очаква да избягват важни решения.Мей даде сигнал, че ще опита да състави правителство, без да разполага с мнозинство, разчитайки на противниците си за подкрепа в парламента по различни теми. Докато резултатите все още излизаха, тя каза, че Великобритания се нуждае от период на стабилност и че ще поеме отговорността да я осигури, ако получи най-големия брой места.Това ще е тест за подкрепата, която другите партии оказват на предизборните обещания на Мей. Докато  среща съпротива от всички по-големи партии, Великобритания вече задейства часовника за напускане на съюза, като обяви началото на двегодишния период на преговори с Брюксел. Няма вероятност тя да се съгласи да спре развода.Независимо от това плановете на Мей все още разчитат в голяма степен на възможността ѝ да прокарва законодателство през парламента. На първо място ще ѝ е трудно да превръща европейското законодателство в британско, а после - и да изгради политиката си за след Брекзит в области като миграцията и данъците.Забавяния или блокаж на това законодателство биха поставили под въпрос начина, по който Великобритания ще контролира границите си и ще търгува с ЕС след Брекзит. Дневният ред във финансовата сфера, включително плановете да се балансира бюджетът до средата на следващото десетилетие чрез продължаване на политиката на икономии, също ще срещне съпротива от съперниците. Реформите ѝ в различни области - от лова на лисици до социалните грижи и средствата за образование - също ще бъдат оспорвани и други партии ще искат промяна в тях.Торите формираха коалиция с проевропейските  през 2015 г. и управляваха с тях до 2015 г. Това обаче едва ли ще се повтори без компромис за Брекзит, който е в основата и на двете предизборни платформи. Докато консерваторите настояват за пълно скъсване с ЕС, независимо дали ще се достигне задоволителна сделка, либералдемократите обещават втори референдум за това дали да се приеме сделката с Брюксел. Лидерът им, 47-годишният Тим Фарън, започна кампанията си, казвайки на британците, че трябва да имат възможността да отхвърлят Брекзит и да останат част от съюза.Изборните резултати не са в полза на подобна коалиция, тъй като либералдемократите имат 12 места в парламента - значително по-малко, отколкото през 2010 г., когато получиха 57. Подобен резултат все пак може да осигури на Мей крекхо мнозинство.Няма много други възможности за коалиция. Традиционно Демократичната юнионистка партия (DUP) в Северна Ирландия оказва подкрепа на торите със своите 10 места. Шотландската национална партия, която ще получи над 30 (значително по-малко, отколкото през 2015 г.), е в конфликт с консерваторите, а лидерът ѝ Никола Стърджън се обявява за възможността Шотландия да остане част от европейския пазар и да проведе референдум за независимост в край на процеса на напускане.При парламент без мнозинство везните може да се наклонят към лейбъристите, независимо от факта, че те печелят по-малко места. Причината е, че те са политически по-близки до някои от по-малките партии по няколко въпроса. Лейбъристите вече обявиха, че ще се опитат да съставят правителство на малцинството, ако имат възможност.Лидерът им Джеръми Корбин е обявил , на който 52 на сто гласуваха да напуснат ЕС. Същевременно лейбъристите искат да ревизират стратегията на Мей за Брекзит. Това може да улесни компромис или с либералдемократите, които отхвърлят каквото и да било коалиционно споразумение, или с проевропейската Шотландска национална партия, която казва, че не иска повече правителства на торите.Лейбъристите казват, че ще се откажат от преговорните приоритети на Мей, като вместо това се фокусират върху начини да задържат ползите на единния европейски пазар и митническия съюз. Те предлагат и по-чести консултации с парламента по време на преговорите.Корбин вече е казвал, че ще се увери, че е сключена сделка, преди Великобритания да напусне, и ще даде на парламента шанс да гласува за това дали условията на споразумението да бъдат приети. Лейбъристите обаче така и не са влезли в подробности за това какво ще бъде значението на вота. Вероятно това ще е една от областите, в които проевропейските партии биха поискали възможността парламентът да може да изпрати кабинета в Брюксел за по-добра сделка - или дори да спре процеса на Брекзит.Въпросът каква коалиция биха формирали лейбъристите обаче остава под въпрос. Корбин планира радикална промяна във фискалната политика на Великобритания – увеличения на данъците за големи фирми и гражданите с високи доходи, за да може да се финансират по-големи публични разходи за образование и здравеопазване и за полицията. Този дневен ред бил в унисон с обещанията на ШНП.", "date": "09-june-2017", "title": "Как Великобритания може да (не) напусне ЕС след изборите"}
{"url": "http://www.dnevnik.bg/bulgaria/2017/06/09/2985925_angelkova_ne_prie_s_entusiazum_ideiata_na_valeri/", "text": "Министърът на туризма Николина Ангелкова не прие с голям ентусиазъм идеята на вицепремиера Валери Симеонов за изграждането на изтрезвител в курорта Слънчев бряг. Пред Нова телевизия тя заяви, че би помислила сериозно преди да започне да се реализира подобен проект., че Слънчев бряг се е развил като алкохолен курорт и точно заради това там трябва да се направи изтрезвител. Той уточни, че предложението му е сериозно и вече работел по него с община Несебър.\"Първо трябва да се направи проучване. Трябва да се говори и с МВР къде и дали изобщо трябва да има изтрезвител. Трябва да се намери и място, където да се изгради\", заяви Ангелкова.Въпреки инцидента с шведския турист, който изрита в главата камериерка в хотел в Слънчев бряг, на този етап от годината има ръст от 16-18% на туристите от скандинавската страна. Според Ангелкова няма да има спад на шведските туристи този сезон.", "date": "09-june-2017", "title": "Ангелкова не прие с ентусиазъм идеята на Валери Симеонов за изтрезвител в Слънчев бряг"}
{"url": "http://www.dnevnik.bg/sport/2017/06/09/2985999_dimitur_vasev_shte_vodi_septemvri_sofiia_v_elita/", "text": "Димитър Васев е новият старши треньор на \"Септември\" (София). Той ще замени на поста Христо Арангелов, който не разполага с необходимия лиценз УЕФА Про, за да води отбора в Първа лига.Арангелов, който , ще остане в екипа като асистент на Васев. Той беше помощник и на Николай Митов, преди последният да напусне \"Септември\", за да поеме \"Левски\" в началото на март.До няколко дни ще стане ясно кои ще са останалите членове на спортно-техническия щаб, заявиха от ръководството на клуба.Димитър Васев се завръща към треньорството след двегодишно отсъствие. За последно той беше начело на \"Локомотив\" (София), като изведе \"железничарите\" до бронзовите медали в А група и беше избран за треньор на сезона.Няколко дни по-късно обаче отборът беше изваден от А група заради дългове. Оттогава 51-годишният специалист имаше доста предложения да води други отбори в елита, в това число от \"Ботев\" (Пловдив) и \"Пирин\" (Благоевград), но ги отказа.\"Септември\" ще е вторият отбор в кариерата на бившия защитник, който досега е бил начело само на родния \"Локомотив\".", "date": "09-june-2017", "title": "Димитър Васев ще води \"Септември\" (София) в елита"}
{"url": "http://www.dnevnik.bg/kultura/2017/06/09/2980260_otkus_ot_egoto_i_zashtitnite_mehanizmi_na_ana_froid/", "text": "\"Егото и защитните механизми\" – забележително непреходният труд на Ана Фройд!Аргументацията на Ана Фройд е ясна и неопровержима и по това нейният стил на писане напомня на този на баща ѝ. Тя е най-малкото от шестте деца на Зигмунд Фройд и е единственото му дете, което изгражда кариерата си в областта на психоанализата.Издателство \"Изток-Запад\" представя на български език нейният забележително непреходен труд, издържал проверката на времето - \"Егото и защитните механизми\".Когато е публикувана за пръв път на немски език през 1936 г., \"Егото и защитните механизми\" веднага е призната като съществен принос към психоаналитичната психология и много бързо е преведена на английски. След повече от 70 години книгата продължава да се радва на статуса на класика и основополагащ текст в его-психологията. Написана от пионер в детската психоанализа и илюстрирана с интересни и показателни клинични картини от детството и юношеството, в \"Егото и защитните механизми\" се обсъждат онези адаптивни стъпки, чрез които болезнените и нежеланите емоционални състояния се държат настрана или стават по-поносими.През изминалото столетие голям брой фройдистки понятия и концепции са навлезли във всекидневния език. Това с особена сила важи за защитните механизми, на чието обсъждане е посветена книгата на Ана Фройд. Те се възприемат като много важни компоненти на способността да се поддържа емоционалното равновесие. Ана Фройд обяснява, че те са психологически стратегии, които се използват несъзнавано, за да може човек да се справи с тревожността, възникваща от неприемливите мисли или чувства.В голямата си част защитните механизми се използват и от психично здравите хора през целия им живот, но стават патологични само когато се използват непрекъснато, защото водят до анормално поведение. Ана Фройд обръща внимание на шестте им основни характеристики: (1) те обикновено действат безсъзнателно (извън сферата на съзнанието); (2) служат за защита на самооценката, като не допускат в съзнанието неприемливите мисли, импулси и желания; (3) целта им е да защитят човека от изпитването на прекомерна тревожност; (4) част са от нормалното функциониране на личността; (5) могат да водят до патология, ако се използват прекомерно, и (6) могат да се разграничат един от друг.В своя труд Ана Фройд защитава позицията, че за да може да се направи цялостна анализа на пациента, е важно да се разберат и да се оценят трите нива: id, его и суперего, за разлика от много от ранните аналитици, които са се концентрирали само върху дълбоките безсъзнателни инстинкти. Благодарение и на работата на А. Фройд, много съвременни психоаналитици отдавна са приели и са развили идеите ѝ Егото има ключово място в психоанализата, защото само чрез него психоаналитикът може да достигне до функционирането и ефекта на Id и суперегото върху съзнателния живот.Затова е от толкова съществено значение да се разбере как егото се защитава от опасните нагони и поддържа себе си пред лицето на вечно осъждащото суперего. Въз основа на тази аргументация Ана Фройд категоризира девет невротични защитни механизма, които днес приемат от представители не само на психоанализата, но и от терапевти, работещи в различни терапевтични модалности.Ана Фройд е най-малкото от шестте деца на Зигмунд Фройд и е единственото му дете, което изгражда кариерата си в областта на психоанализата. Родена е във Виена на 3.12.1895 г. Започва кариерата си като учителка, но става член на Виенското психоаналитично общество през 1922 г. Тя запазва интереса си към образованието и приносът ѝ в тази област е равнопоставен с работата ѝ с сферата на семейното право, педиатрията и психоаналитичната психология.Дейността ѝ във Виена приключва с нацистката окупация и тя емигрира в Лондон заедно с родителите си през 1938 г. Баща ѝ умира на следващата година, но Ана Фройд поддържа традицията, чието начало поставя той, с работата си като член на Британското психоаналитично общество и като основател на Детската терапевтична клиника Хампстед, която днес се нарича Център \"Ана Фройд\". Приносът ѝ към психоанализата е признат с наградата CBE (Commander of the Most Excellent Order of the British Empire), връчена ѝ от кралицата през 1967 г., и с голям брой почетни докторати във Великобритания, Европа и САЩ, включително като жест на компенсация и почетна докторска степен по медицина от Виенския университет. Ана Фройд умира на 9.10.1982 г.Отричането на думи и на делоЗа няколко години егото на детето може да се освобождава от нежеланите факти, като ги отрича, и същевременно да запазва непокътната способността си за проверка на реалността. То използва докрай тази сила и не се ограничава изключително до сферата на идеите и фантазията, защото детето не просто мисли, а действа. Използва всячески външните обекти в драматизирането на начина, по който е преобърнало реалните ситуации. Разбира се, отричането на реалността също е един от многото мотиви, лежащи в основата на детската игра по принцип и на игрите на въплъщаване в частност.Тук си спомням за малка книжка със стихотворения от английски писател, в която противопоставянето на фантазията и факта в живота на главния герой – дете, се описва по особено очарователен начин. Имам предвид When We Were Very Young (\"Когато бяхме много малки\") от А. А. Милн. В детската стая на това тригодишно момче има четири стола. Когато седне на първия, то е изследовател, плуващ нощем по Амазонка. На втория е лъв, плашещ детегледачката с рева си, а на третия е капитан, направляващ кораба си в морето.На четвъртия обаче – високия стол на детето – момчето се опитва да се преструва, че е просто себе си, че е само малко момче. Не е трудно да се разбере значението, влагано от автора: елементите за конструирането на приятния свят на фантазията се дават наготово на детето, но негонеговата задача и основното му постижение са да осъзнае и да усвои фактите на реалността.Любопитно е, че възрастните с такава готовност използват същия механизъм във взаимодействието си с децата. Голяма част от удоволствието, което те осигуряват на децата, е извлечено от такъв вид отричане на реалността. Изключително често срещано е да се каже дори на малко дете \"какво голямо момче\" е и да се заявява – противно на очевидните факти – че то е силно \"колкото татко\", умно \"колкото мама\", смело \"като войник\" или из­дръжливо \"като батко\".Когато възрастните искат да успокоят някое дете, е още по-естествено да прибягнат до тези преобръщания на реалните факти. Когато детето се е наранило, \"големите\" го уверяват, че \"сега е по-добре\", че някаква храна, която то ненавижда, \"изобщо не е неприятна\", или когато е разстроено, защото някой си е отишъл, му казваме, че той или тя \"скоро ще се върне\". Някои деца наистина усвояват такива успокоителни формули и използват стереотипна фраза, за да опишат болезненото.Например винаги когато майката излизаше от стаята, двегодишно момиченце обявяваше факта чрез механично мърморене: \"Мама скоро върне.\" Когато трябваше да пие неприятно лекарство, друго (английско) дете с плачлив глас повтаряше \"харесва, харесва\" – фрагмент от изречение, използвано от детегледачката му, за да го насърчи да си мисли, че капките са с приятен вкус.Много от подаръците, давани на децата от възрастните, обслужват същата илюзия. Малка чантичка или чадърче имат за цел да помогнат на малкото момиче да се преструва, че е \"голяма дама\", бастун, униформа и най-различни оръжия играчки помагат на малкото момче да имитира мъжа в зряла възраст. Всъщност дори куклите (освен че са полезни за всякакви други игри) създават фикцията за майчинството, а влакчетата, моторите и тухлите не само служат за осъществяване на различни желания и осигуряват възможности за сублимация, но създават в умовете на децата приятната фантазия, че могат да контролират света. На този етап преминаваме от изучаването на процесите на защита и отбягване, наричани с основание така, към условията на детската игра – тема, която изчерпателно се дискутира от различни гледни точки в академичната психология.Всичко това внушава друга теоретична причина за извечния конфликт между различните методи за обучение и възпитание на децата (Фрьобел срещу Монтесори ). Истинският въпрос е в каква степен обучението има задачата да кара децата дори в най-ранна възраст да посвещават всичките си усилия на усвояването на реалността и докъде е допустимо те да бъдат насърчавани да се отвърнат от нея и да конструират фантазен свят.Когато се съгласяват да влязат във фикциите, чрез които децата трансформират болезнената реалност в нейната противоположност, хората в зряла възраст неизменно го правят при определени строги условия. От децата се очаква да изиграват фантазиите си в ясно определени граници. Дете, което току-що е било кон или слон и в продължение на часове е цвилело или ревяло, трябва да бъде готово за секунди да заеме мястото си на масата и да се държи добре.Дресьорът на лъвове трябва да е готов да се подчинява на детегледачката, а изследователят или пиратът – да бъде изпратен в леглото точно когато в света на възрастните започват да стават най-интересните неща. Прекалено отстъпчивото отношение на възрастните към детския механизъм на отричане изчезва в момента, в който детето не успява с готовност да направи прехода от фантазията към реалността без закъснение или засечки или се опита да формира поведението си според фантазиите си – казано по-точно, в момента, в който фантазната му дейност престане да бъде игра и стане автоматизъм или натрапливост.Малко момиченце, което имах възможността да наблюдавам, не можеше да приеме разликата между двата пола. Имаше по-голям и по-малък брат и сравнението между нея и тях беше непрестанен източник на силно неудоволствие, което я караше някак си да се защитава срещу него или да \"го надвива\". В същото време ексхибиционизмът играеше съществена роля в развитието на инстинктивния му живот и така завистта на момиченцето и желанието му за пенис приеха формата на желание да има – като братята си – нещо, което да показва.От ставащото в такъв случай с други деца знаем, че съществуват различни начини, по които момиченцето можеше да изпълни това желание. Например копнежът да излага на показ нещо можеше да се измести от гениталиите към останалата част от красивото му тяло. Или пък можеше да развие интерес към красиви дрехи и да стане \"суетно\". Или можеше да се заеме да показва отлични постижения в упражненията и гимнастиката като заместител на акробатиката на гениталиите на братята си.Пътят, който момичето в действителност избра, беше по-кратък. То отричаше факта, че няма пенис, и така си спести мъките да открие заместител. От този момент нататък започна да страда от натрапливост да показва несъществуващ орган. Във физическата сфера натрапливостта прие формата на вдигане от време на време на полата и показване на тялото. Значението на това беше: \"Погледни какво чудесно нещо имам!\" В ежедневието то викаше околните по всевъзможни поводи да дойдат и да се възхитят на нещо, което всъщност изобщо го няма . \"Ела и виж колко много яйца са снесли кокошките!\"\"Хей, ето колата на чичо!\" Всъщност никакви яйца не бяха снасяни, нито имаше следа от колата, която всички те с нетърпение очакваха. Първоначално по-големите посрещаха тези шеги със смях и аплодисменти, но внезапното и повтарящо се разочарование, предизвиквано по този начин у тях, докарваше братята и сестрите на момичето до потоци от сълзи. За поведението му по това време може да се каже, че беше на границата между играта и натрапливостта.Виждаме същия процес още по-ясно при седемгодишния укротител на лъвове от миналата глава. Както показа анализата му, неговите фантазии представляваха не просто компенсация на останките от неудоволствието и неловкостта, а опит за овладяване на цялата му остра кастрационна тревожност. Навикът да се отрича се установи у него в такава степен, че момчето вече не можеше да върви в крак с копнежа си да трансформира предизвикващите тревожност обекти в дружелюбни същества, които или ще го предпазват, или ще му се подчиняват. Момчето удвои усилията си, склонността му да омаловажава всичко, което го ужасява, се засили.Всичко, което предизвикваше тревожността му, ставаше обект на присмех и тъй като всичко около него беше източник на тревожност, целият свят придоби абсурден оттенък. На непрекъснатия натиск на кастрационната тревожност той реагираше със същата постоянна закачливост. Първоначално това приличаше просто на игривост, но натрапливият му характер издаваше факта, че момчето е свободно от тревожност само в случаите, когато се шегувасамо в случаите, когато се шегува, и че ако се опита да подходи към външния свят по-сериозно, плаща за това с пристъпи на тревожност.Като правило не виждаме нищо анормално в малко момче, което иска да е голям мъж и играе на \"татко\", взело назаем за целта шапката и бастуна на баща си. Във всеки случай то е много позната фигура. Казвали са ми, че това е любимата игра на един от моите малки пациенти, който, докато общувах с него, изпадаше в крайно лошо настроение, когато виждаше необикновено висок или силен мъж. Той слагал шапката на баща си и се разхождал с нея. Докато никой не му пречел, бил доволен и щастлив.По същия начин една година по време на цялата лятна ваканция ходел с пълна раница на гърба си. Разликата между него и малкото момче, което играе на голям мъж, е просто, че играта на малкия ми пациент е искрена, защото винаги когато бил принуден да свали шапката вкъщи – по време на хранене или когато си ляга, реагирал с нервност и злост.Когато му давали фуражка с \"пораснал\" вид, малкото момче повтаряло поведението, първоначално свързано с шапката на бащата. Носело я навсякъде със себе си, а ако не му позволявали да я носи, я мачкало конвулсивно в ръце. Разбира се, то непрекъснато откривало, че иска да използва ръцете си за други цели. При един такъв случай, когато тревожно се оглеждало наоколо за място, където да остави фуражката, се сетило за възможностите на дюкяна на кожените му бричове.Без повече колебание натикало шапката в отвора, освободило ръцете си и с голямо облекчение установило, че сега изобщо не се налага да се разделя със съкровището си. Очевидно то беше отишло на мястото, което според символното му значение винаги е било негово: фуражката бе в непосредствена близост до гениталиите на момчето.На предишните страници на няколко пъти поради липса на по-добра дума описвах поведението на тези деца като обсесивно. За външния наблюдател наистина съществува голяма прилика със симптомите на обсесивната невроза. Ако обаче изследваме по-отблизо детските действия, виждаме, че те не са натрапливи в строгия смисъл на думата. Тяхната структура е съвсем различна от онова, което познаваме като характеристика на невротичните симптоми по принцип.Вярно е, че подобно на формирането на последните водещият до тях процес започва с някаква обективна фрустрация или разочарование, но възникващият в резултат конфликт след това не се интернализира: той запазва връзката си с външния свят. Защитната мярка, до която е прибягнало егото, е насочена не срещу инстинктивния живот, а директно срещу външния свят, който причинява фрустрацията. Точно както при невротичния конфликт възприятието на забранения инстинктивен стимул е парирано чрез изтласкването, детското его прибягва до отричането, за да не осъзнае някакво болезнено впечатление, идващо отвън.При обсесивната невроза изтласкването е осигурено чрез формиране на реакция, която съдържа противоположността на изтласкания инстинктивен импулс (съчувствие вместо жестокост, срамежливост вместо ексхибиционизъм). По същия начин в описаните ситуации с деца отричането на реалността е завършено и потвърдено, когато във фантазиите, думите или поведението си детето преобръща реалните факти. Поддържането на обсесивно формиране на реакция изисква непрекъснат разход на енергия, който наричаме антикатексис.Подобен разход е необходим, за да може детското его да поддържа и драматизира приятните си фантазии. Мъжествеността на братята в цитирания случай с малкото момиче непрекъснато се излага на показ пред очите му; със същото постоянство момичето отговаря с уверението: \"И аз имам какво да покажа.\" Завистта на малкото момче с шапката непрекъснато се подклажда от мъжете, които то вижда около себе си, така че детето упорито ги конфронтира с шапката, фуражката или раницата, разглеждани от него като осезаемо доказателство за собствената му мъжественост.Всяка външна намеса в този тип поведение предизвиква същия резултат като случаите, когато се въз­препятстват истински натрапливи дейности. Усилено пазеният баланс между тенденцията, която се парира, и защитаващата сила се разстройва, отреченият външен стимул или изтласканият инстинктивен стимул искат да пробият със сила пътя си към съзнанието и създават у егото чувство на тревожност и неудоволствие.Защитният метод на отричането на думи и на дело е подложен на същите ограничения във времето, които обсъдих в предишната глава във връзка с отричането във фантазията. Той може да се използва само докато е в състояние да съществува рамо до рамо със способността за проверка на реалността, без да я разстройва. Организацията на зрялото его става цялостна чрез синтеза и този метод на отричане след това се отхвърля и се възобновява само ако отношението с реалността е било силно разстроено и функцията на проверката на реалността е била отменена.При психотичните налудности например парче дърво може да представлява обекти на любовта, за които пациентът копнее или които е загубил, точно както децата използват подобни неща, за да ги защитават . Единственото възможно изключение при неврозата е \"талисманът\" на обсесивните невротици, но не бих искала да се ангажирам с мнение дали притежанието, за което такива пациенти се \"залепват\" толкова силно, представлява защита срещу забранени импулси отвътре, срещу опасни сили отвън, или комбинира двата типа защита.Методът на отричането на думи и на дело е обект на второ ограничение, което не е приложимо към отричането във фантазията. Във фантазиите си детето е абсолютен господар. Докато не ги разказва на никого, никой няма причина да се намесва. От друга страна, драматизацията на фантазиите на думи и на дело изисква сцена във външния свят. Следователно използването на този механизъм е външно обусловено от степента, до която околните ще се присъединят към неговата драматизация, точно както то е обусловено вътрешно от степента на съвместимост с функцията на проверката на реалността.В случая на момчето с шапката например успехът на усилията му за защита зависи изцяло от това да му се позволи да я носи вкъщи, в училище и в детската градина. От друга страна, хората по принцип преценяват нормалността или ненормалността на такива защитни механизми не по вътрешната структура на защитната мярка, а по степента на нейната очевидност. Докато натрапливостта на малкото момче приема формата на обикаляне насам-натам с шапката на главата, детето има \"симптом\".То се разглежда от околните като странно и винаги е заплашвано от това да му откраднат нещото, което го предпазва от тревожността. На по-късен етап от живота желанието му за защита стана по-малко видимо. Момчето остави настрана раницата и шапката и се задоволи с носенето на молив в джоба. От този момент нататък започнаха да го разглеждат като нормален. Той беше адаптирал механизма си, за да съответства на средата, или поне го беше прикрил и не му позволяваше да влиза в конфликт с изискванията на другите.Това обаче не означава, че е имало някаква промяна във вътрешната му тревожност. За отричането на кастрационната тревожност той зависеше по не по-малко натраплив начин от разнасянето на молива и ако го загубеше или той не беше с него, страдаше от същите пристъпи на тревожност и неудоволствие, както преди.Съдбата на тревожността понякога се определя от снизходителността от страна на околните спрямо такива защитни мерки.Възможно е на този етап тревожността да престане и да остане свързана с първоначалния \"симптом\" или, ако опитът за защита се провали, да има по-нататъшно развитие, водещо директно до вътрешен конфликт, до насочване на защитната борба срещу инстинктивния живот, както и до развитие на истинска невроза. Би било опасно обаче да се опитваме да предпазваме децата от детските неврози, като съ­участваме в отричането на реалността от детето. Когато се използва прекомерно, това е механизъм, който създава в егото излишъци, ексцентричности и идеосинкразии, от които е трудно човек да се отърве, след като периодът на примитивното отричане е приключил.", "date": "09-june-2017", "title": "Откъс от \"Егото и защитните механизми\" на Ана Фройд"}
{"url": "http://www.dnevnik.bg/biznes/2017/06/09/2985038_chetiri_puti_po-malko_prihodi_ochakva_sofiiski_imoti/", "text": "Общинското дружество \"Софийски имоти\" планира да отдаде под наем тази година имоти с общо 93 бунгала по Черноморието, терени из цяла България с обща площ от близо 74 хил. квадратни метра и близо 70 сгради. Едновременно с това от ръководството на дружеството искат да продадат общо 11 свои имота в София, като само в четири от тях вече има някакво застрояване.Приходите пък ще спаднат от почти 16 млн. лева за 2016 г. до едва 3.62 млн. лева за 2017 г. Това показва бизнес планът на общинското дружество за 2017 г., с който \"Дневник\" разполага. Документът е внесен в Столичната община на 15 май и предстои да бъде разглеждан от комисии.\"Софийски имоти\" разполага с 531 имота, поне според уставът на общинското дружество, достъпен в Търговския регистър. Към този документ препрати изпълнителният директор на \"Софийски имоти\" Анастас Тодоров, попитан от \"Дневник\" с колко имота разполага дружеството, което ръководи от 2014 г. .Имотите, с които дружеството разполага са различни - комплекси от сгради, почивни бази, хотели, магазини, тавани, мазета, незастроени терени и сглобяеми метални конструкции. Оценката им пък варира от 4 до 4 милиона лева (според устава), като целият капитал на дружеството възлиза на над 14 млн. лв.По думите на изпълнителният директор до 2014 г. \"Софийски имоти\" е имала собственост единствено в София. Тогава обаче в капитала на дружеството се вливат 26 имота на друго дружество на Столичната община - \"Галатея 2002\"..Според програмата, през 2017 г. \"Софийски имоти\" \"ще работи активно\" за постигането на следните цели: Изграждане на кафе-ресторант в парк \"Възраждане\", повишаване на приходите, саниране и ремонтиране на имоти и отдаването им под наем, повишаване на средната наемна цена, продажбата на \"остарели активи\", нанасяне на имотите в кадастралната карта, продължаване на изпълнението на програмата от 2016 г. и \"освежаване на имотния портфейл\".В цифрово изражение през оставащите месеци от тази години \"Софийски имоти\" има намерение да плати над 4.5 млн. лв за довършването на столичния парк \"Възраждане\", други 6.6. млн. лв. за построяването на сгради върху собствени терени и още близо 1 млн. лв. за други дейности.Парк \"Възраждане\" беше открит през миналата година, като е първият нов парк в София от 30 години. Площта му е 52 декара, като стойността му бе 4.8 млн. лв. Според директора на \"Софийски имоти\" дружеството има сериозни планове за останалите 25 декара от парка, като изпълнението му ще струва близо 4 млн. лв. (останалите 500 хил. лева са за изграждане на ресторант в парка).\"Това ще е голям проект, за който тепърва ще има обществени обсъждания, проекти и т.н. Няма да е само пейки и лампи\", обещава Анастас Тодоров. От думите му се разбира, че новите 25 декара от парка би трябвало да изглеждат доста по-различни от парка в момента - алеи с пейки, лампи, площадки и игрище.За сградите, които ще бъдат построени Тодоров не издава много. По думите му те ще са две, като едната от тях ще бъде малка, в близост до Нов Български университет. Втората ще бъде в имот на ул. \"Отец Паисий\" в \"Зона Б5\".В програмата за 2017 г. се посочват и основният недостатък на  с липса на топлоизолация, което води до \"отлив на клиенти\".Другата причина за този \"отлив\" според \"Софийски имоти\" е \"сравнително краткият период\" за отдаване под наем на имоти – 3 години. Така от дружеството са решили да потърсят решение на този проблем, като имат желание да отдадат под наем за срок от 10 години 6 свои имота, в които влизат: хотел в Балчик с 35 легла и ресторант, 33 бунгала край Шабла, 52 сгради в село \"Мала цъкрва\" (община Самоков), терен от близо 18 хил. кв. метра със сгради с обща застроена площ от 1.425 кв. м в с. Бойковец (община Етрополе) и 60 бунгала в местност \"Кум къшла\" в село Лозенец (община Царево).Според програмата всички тези имоти се нуждаят от \"по-голям размер\" инвестиции. За отдаването под наем за срок повече от 3 години, общинското дружество се нуждае от разрешението на Столичният общински съвет.По думите на изпълнителният директор Анастас Тодоров бунгалата, с които \"Софийски имоти\" разполага, изглеждат като \"кашони\" и от дружеството не очакват намирането на наематели за тях да бъде лесно.Според \"Софийски имоти\" фактът, че споделят имоти с други собственици \"усложнява и спира\" възможностите за \"инвестиционни инициативи\". По тази причина от дружеството са решили да намерят решение на този проблем, като продадат своите части от 4 имота, които споделят с други собственици.Първи в списъка за \"ликвидиране на съсобственост\" е партерен етаж, мазе и таванско помещение от двуетажна сграда на улица \"Никола Славков\", в близост до столичния булевард \"Витоша\" и медицински център \"Майчин дом\".Следващата съсобственост, от която дружеството иска да се освободи е имот на ул. \"Княз Борис I\", с обща площ от 412 кв. метра, от които \"Софийски имоти\" притежава малко повече от една трета. Общинското дружество планира да продаде и своята половина от терен от 400 кв. м край бул. \"Джеймс Баучер\" в \"Лозенец\", както и 264 кв. метра от имот на улица \"Стоян Михайловски\" с площ от 310 кв. м.Изцяло собствените имоти, които общинското дружества планира да продаде се намират в София. В списъка са два парцела от по над 4000 кв. м в квартал \"Зона Б5\", три парцела в район \"Лозенец\", единият с прилежаща сграда, терен от малко над 2100 кв. метра в квартал \"Карпузица\" със сгради и друг парцел в \"Разсадника\" с площ от почти 500 кв. м.Годишно \"Софийски имоти\" има постоянни и променливи разходи. В първата категория попадат данъците и таксите, разходите към служители и средства за различни ремонти. През тази година по тези три направления общинското дружество ще плати 1.475 млн. лв., като сумата е била почти същата за 2016 г.Променливите разходи също биха били почти еднакви за тази и миналата година, ако дружеството не бе похарчило 3.276 млн. лева за \"други разходи\" през 2016 г., а през 2017 г. да е запланувало \"едва\" 250 хил. лева по това перо.  за над 3 милиона лева, които ръководеното от тях дружество е направило за миналата година. .Графата \"приходи\" е по-кратка. В нея се посочва, че през 2017 г. в касата на \"Софийски имоти\" ще влязат общо 3.650 млн. лв, като през 2016 г. сумата е била почти четири пъти по-голяма - близо 16 млн. лв. Обяснението на ръководството бе, че става въпрос за приходи от сделки от предишни години, които са влезли в дружеството през 2016 г.", "date": "09-june-2017", "title": "Четири пъти по-малко приходи очаква \"Софийски имоти\" през 2017 г."}
{"url": "http://www.dnevnik.bg/detski_dnevnik/2017/06/09/2986036_chelik_-_festival_na_igrite_dva_dni_vuv_varna/", "text": "На 10 и 11 юни в Морската градина на Варна в района на Морско казино и Обсерваторията 20 игри от детството на нашите родители очаква малки и големи.От 10 до 18 часа в \"Челик – фестивал на игрите\" всеки ще може да поиграе на Как се играят всички те, е описано в сайтаКарачките и сопите за челик са вече готови. В двата фестивални дни предстои и семейно забавление, за което са осигурени дартс, чували за скачане, обръчи, хвърчила, пособия за рисуване – стативи и маркери, а за най-малките ще има настолни игри.За събитието се набират и доброволци. Условието е да обичат да играят и да имат умението да събират различни деца в усмихнат и сплотен отбор. Тяхната задача в подкрепа на организацията ще бъде да разказват, показват и помагат на всички деца-участници в усвояване на игрите, а когато е необходимо и да играят заедно с тях. За доброволците са осигурени обяд и вода, всеки ще носи тениска на \"Челик\".", "date": "09-june-2017", "title": "\"Челик - фестивал на игрите\" два дни във Варна"}
{"url": "http://www.dnevnik.bg/sviat/2017/06/09/2986025_britanskiiat_biznes_iskame_burzo_formirane_na_kabinet/", "text": "Бързо формиране на кабинет и яснота за Брекзит – това поиска британският бизнес, след като стана известно, че консерваторите губят мнозинството си в парламента.Британските избори хвърлиха политическата сцена в хаос. Несигурността тепърва ще се увеличава, тъй като след десет дни трябва да започнат преговорите за Брекзит, а няма яснота кой ще успее да състави правителство и какво ще иска от Брюксел.Възможно е на власт да дойде т.нар. \"коалиция на хаоса\" - съюз от партии, които могат да изтласкат торите от властта, сочи \"Блумбърг\". вероятно ще бъдат отложени заради вътрешната криза, но шансът за \"меко\" излизане от ЕС може да се увеличи, ако Мей загуби лидерството си, а Корбин формира правителство с проевропейски настроените Либералдемократи и Шотландската национална партия и уелските националисти.Икономиката се отправя към бедствие, което малко хора са предвидили, предупреждава The Economist. През 2016 г. тя преодоля шока от Брекзит, регистрирайки най-бързия ръст сред нациите от Г-7. Но в първата четвърт на 2017 г. ръстът ѝ бе най-бавният в групата. Безработицата е на най-ниското си ниво от десетилетия, но инфлацията достигна тригодишен връх и расте, тоест реалните заплати намаляват. Приходите от данъци и растежът ще пострадат, след като инвестициите паднат и нетната миграция от Европа намалее. Избирателите са в щастливо неведение за задаващите се проблеми, предупреждава списанието.Британските политици трябва да се стегнат и да формират кабинет, за да защитят икономиката, заявиха от лобистката група CBI, цитирани от агенция \"Ройтерс\". \"Следващото правителство трябва да организира отворена, конкурентноспособна и справедлива пост-Брекзит икономика, която е в полза на всички, и това никога не е било по-важно\", твърди генералният ѝ директор Каролин Феърбарн.Производителите на луксозни автомобили Aston Martin призоваха политиците бързо да уверят бизнеса, че е безопасно да продължи да инвестира. \"Не можем да подчетаем достатъчно дебело необходимостта от бърза и решителна политика, която да гарантира, че бизнесът може да продължи да инвестира в името на дългосрочния растеж и да гарантира глобалната конкуретноспособност на британската икономика\", заяви главният изпълнителен директор Анди Палмър.Инвестиционната банка Citi прогнозира в свой анализ, че Тереза Мей вероятно ще подаде оставка и предупреждава за бъдещ период на политическа несигурност.От инвестиционната банка JP Morgan коментираха, че на Лондон може да се наложи да отложи преговорите за Брекзит. \"Най-очевидното заключение е, че е вероятно Обединеното кралство ще има нужда да поиска забавяне в процеса за Брекзит\", казва икономистът Малкълм Бар.Брекзит току-що стана още по-труден, заяви швейцарската банка UBS. \"Вярваме, че в крайна сметка консерваторите ще могат да създадат правителство на малцинството, но вотът ги отслаби значително\", твърдят от институцията и сочат опасността от по-нататъшна волатилност за паунда и авоарите на Великобритания, отслабена позиция на премиера и кабинета, увеличено влияние на евроскептиците, които да попречи на компромисите в преговорите. Това ще продължи да тревожи пазарите, а възможността за още едни предсрочни избори увеличава опасността от забавяне и шанса Великобритания да напусне без сделка.Репортер на \"Гардиън\", прекарал нощта в лондонското Сити, коментира, че шокът от резултата не се пренася на пазарите, вероятно защото борсата все още опитва да установи забавен или омекотен ще бъде Брекзит,Британската търговска камара предупреди, че правителство трябва да бъде съставено бързо, за да се избегнат щети върху бизнеса. \"В продължение на месеци компаниите правеха всичко възможно да заглушат политическия шум и да се съсредоточат върху собствената си дейност, но ще бъде трудно този резултат да бъде пренебрегнат. Бързото съставяне на функциониращо правителство е жизненоважно за доверието в бизнеса и по-широките ни икономически възможности\", заяви генералният директор Адам Маршал.Британската лира падна рязко след обявяването на първите резултати, достигайки най-ниското си ниво от април насам заради желанието на пазарите да се постигне яснота за това какво ще бъде управлението на Великобритания, коментират експерти. Големи промени при долара, еврото и йената нямаше.", "date": "09-june-2017", "title": "Британският бизнес: Искаме бързо формиране на кабинет и яснота за Брекзит"}
{"url": "http://www.dnevnik.bg/detski_dnevnik/2017/06/09/2979497_s_decata_v_pochivnite_dni_10_i_11_juni/", "text": "\"С децата в почивните дни\" е рубрика на \"Детски Дневник\" за хората, които предпочитат в края на седмицата да изгонят от мислите си служебните проблеми и да се насладят на удоволствието да се забавляват с децата си. Ако имате информация за интересно предстоящо събитие и искате да я споделите с други родители, пишете ни на . - форум  започва в 10 часа в сградата на Биологическия факултет на Софийския университет \"Св. Климент Охридски\". В програмата на ученическа конференция, организирана от ученици на \"Заедно в час\", са предвидени работилници, дискусии и представяния, ръководени от самите деца.В специални \"щандове на успеха\" ученици с различни постижения ще се представят пред своите връстници и външните гости. Те ще разказват за своя опит, натрупан по пътя към постигането на целите си. Децата ще проведат и своеобразни обучения за малки и големи, чрез които ще демонстрират нагледно придобити умения през учебната година. - От 10 до 13 часа децата са поканени в CoKitchen на работилница за сладолед. Децата ще приготвят два вида сладолед с домашни палачинки и ще научат кой, къде и как е измислил любимото ледено изкушение. Цената е 50 лв., а записването е на тел. 0877124774 или чрез съобщение на . - \"Диксит\", \"Заселниците на Катан\", \"Вещици по Тери Пратчет\", \"Ticket to Ride\", \"7 чудеса\", \"Yu-Gi-Oh!\", \"Пиксел арт\" - това са само част от игрите, които ще са на разположение безплатно за всички от 10 до 21 часа в подлеза на Ларгото, до античен комплекс \"Сердика\".На място на  \"Хексакон\" ще има аниматори, които ще показват нови за България настолни игри. Ще има анкети и викторини с награди. се провежда в изложбената зала на ЦУМ (входът е откъм Централната баня). Освен огромни количества вкусотии посетителите ги очакват много изненади, томболи с награди, вкусни и привлекателни предложения, специални намаления и дегустации. - Родители и деца са поканени от 10 часа в Южния парк на . Те са предизвикани да се присъединят за дълга разходка от 3000 крачки. Участието е безплатно, но се изисква предварителна регистрация на .Голямото лятно бутане, организирано от \"Академия за родители\", подкрепя каузата за благотворителното бягане на , а събраните средства от даренията, обединени в едно от София, Варна, Бургас и Пловдив ще бъдат предоставени за закупуване на специализирана медицинска техника за Първа детска клиника към Университетската болница \"Света Марина\" във Варна. Който иска, може да направи дарение на място.Ден на бащата е организиран в Националния военноисторически музей от 10 до 18 часа. С многобройни атракции за децата и техните родители в този ден музеят отваря своите врати с вход свободен. Специално за събитието Българската армия представя военни машини, които са на въоръжение, а музеят отваря кабините на някои от машините експонати.На повече от 25 места из целия музей децата ще бъдат изненадвани с интерактивни игри, иновативни играчки, състезания с ketkar колички, колела, програмиране на роботи и създаване на игри, телевизионен кът, уникални транспортни средства, огромен матрак за скачане, състезателни тренажори и забавни книжки. Заедно със своите родители децата ще правят оригами, ключодържател или магнит от дърво, ще решават логически задачи, ще рисуват, ще посетят скаутския лагер в двора на музея, ще запечатат спомена във вълнуващи снимки и много от тях ще си тръгнат с вълнуващи и полезни подаръци.- Читалище \"Умение-2003\" организира празник за деца и родители от 11 часа до Детския кът в Градския парк. В деня на бащата семействата са поканени да довършат изречението \"Да бъдеш баща е...\", ще има турнир по чилик, турнир с топчета, морски шах с камъчета, рисунки по телата.- Международният хоров фестивал \"Черноморски звуци\" се провежда в града. - В Залата на жирафите в Дома на хумора от 11 до 17 часа е организиран е пътуваща библиотека с богата колекция от настолни игри за малки и големи. Повечето от игрите са специално подбрани – да са подходящи за различни възрасти, да са лесни за обясняване и относително бързи за разиграване. Някои от тях са избрани и заради уменията, които развиват и възможността да се пригодят за образователни цели. Входът е свободен. - В Морската градина в района на Морско казино и Обсерваторията 20 игри от детството на нашите родители очаква малки и големи. От 10 до 18 часа в  всеки ще може да поиграе на Как се играят всички те. е описано в сайта- Близо 2000 деца, учители и родители от 90 училища, както и младежи от доброволчески групи в цялата страна се събират за четиринадесетото издание на Детския ромски .- София -  се провежда в изложбената зала на ЦУМ (входът е откъм Централната баня). Освен огромни количества вкусотии посетителите очакват много изненади, томболи с награди, вкусни и привлекателни предложения, специални намаления и дегустации. - От 10 до 13 часа децата са поканени в CoKitchen на работилница за сладолед. Децата ще приготвят два вида сладолед с домашни палачинки и ще научат кой, къде и как е измислил любимото ледено изкушение. Цената е 50 лв., а записването е на тел. 0877124774 или чрез съобщение на .на National Geographic KIDS се провежда от 10 до 17.30 часа в парк \"Заимов\". Под мотото \"Учи, забавлявайки се!\" фестивалът за трета поредна година отправя предизвикателство към всички любознателни деца. Те са поканени на многобройни игри и работилници – викторината \"Невероятно, но факт!\", игрите \"Познай думата\" и \"Познай динозавъра\" заедно с холограми на древни влечуги, оцветяване с боички на касички-динозаври, моделиране с глина, експозиции на открито, щура лаборатория и още много други.- Международният хоров фестивал \"Черноморски звуци\" се провежда в града.- Близо 2000 деца, учители и родители от 90 училища, както и младежи от доброволчески групи в цялата страна се събират за четиринадесетото издание на Детския ромски .- Празникът \"Малките таланти на Пловдив\" е организиран в мол \"Марково тепе\". Деца на възраст между 2 и 15 години ще могат да представят своите умения и заложби. Тричленно жури ще определя тримата победители, за които, разбира се, ще има много изненади. А останалите таланти ще получават грамоти за участие. Записването на участниците е във \"Фейсбук\" страницата на мола чрез лично съобщение с двете имена на детето, годините и таланта, с който то ще се изяви. Големият финал на футболното първенство за ученици  ще се проведе на площад \"Свобода\". Дванадесет отбора от цялата страна ще се борят за престижния приз и голямата награда – участие в спортен лагер в базата на португалския футболен гранд \"Спортинг\" в Лисабон. - В Морската градина в района на Морско казино и Обсерваторията 20 игри от детството на нашите родители очаква малки и големи. От 10 до 18 часа в  всеки ще може да поиграе на Как се играят всички те. е описано в сайта", "date": "09-june-2017", "title": "С децата в почивните дни (10 и 11 юни)"}
{"url": "http://www.dnevnik.bg/zelen/2017/06/09/2986016_ekoministurut_zamrazi_vremenno_proekt_za_kariera_za/", "text": "Министърът на околната среда и водите Нено Димов \"замрази\" временно проектът за кариера за добив на варовици и скалнооблицовъчни материали в землището на луковитското село Ъглен.Димов разпореди на Регионалната инспекция по околната среда и водите – Плевен да спре разглеждането на доклада по оценка за въздействие върху околната среда (ОВОС) за инвестиционно намерение за разкриване на кариерата. Това съобщи министърът, цитиран от пресцентъра на МОСВ. Той и омбудсманът Мая Манолова посети селото и се срещна с жителите, които протестират срещу концесията.Разглеждането на доклада по ОВОС ще се прекрати, докато \"ВиК – Ловеч\" не извърши хидрогеоложко проучване, с което да се определят зоните за сигурност около карстовите извори в района на селото и ще се види дали кариерата попада в техния обхват. Основните опасения на населението, изразени на срещата са, че дейността на кариерата може да замърси питейната вода на селото, трафикът на тежкотоворни автомобили може да предизвиква шум, запрашаване и разбиване на пътищата, както и да бъде увредена чистотата на въздуха и земеделските земи в района. Министър Димов съобщи, че е поискал допълнителни становища от Регионална здравна инспекция в Ловеч за евентуалните рискове за здравето на населението от дейността на кариерата, както и от областно пътно управление за допълнителните натоварвания от тежкотоварния трафик.  Ще се изчака и хидрогеоложкото проучвате на \"ВиК-Ловеч\". Министърът увери, че лично ще се запознае с всички становища и ако се докаже, че има какъвто и да е риск за здравето на гражданите и околната среда, разрешение за добив няма да бъде дадено. Ако обаче експeртизите покажат,че няма риск от негативно въздействие, няма да има основателна причина да се спре доклада за ОВОС.", "date": "09-june-2017", "title": "Екоминистърът \"замрази\" временно проект за кариера за варовик до село Ъглен"}
{"url": "http://www.dnevnik.bg/sviat/2017/06/09/2986004_pet_izvoda_sled_greshkata_na_tereza_mei/", "text": "Консервативната партия на Мей, която първоначално бе сочена за голям фаворит, губи места в парламента. А Мей бе поискала от избирателите да й дадат възможността да разполага с по-голямо мнозинство, за да преговаря за Брекзит. Очакванията й не се оправдаха. Тя допусна същата грешка като предшественика си Дейвид Камерън, който насрочи референдума за Европа и Брекзит миналата година, за да заглуши гласа на най-заклетите еврофоби в партията си. Избирателите не подкрепиха идеята за оставане в ЕС, както искаше Камерън, и в крайна сметка той подаде оставка.Лейбъристката партия на Корбин се очертава да има повече депутати в сравнение с предишния парламент. Така нейният лидер спасява образно казано главата след опити за вътрешеннопартийни преврати срещу него. Досега центристите в партията му не търпяха неговите радикални идеи, смятайки, че те пречат на лейбъристите да стигнат до властта, но сега Корбин може да се наслаждава на победата си в момент, в който всички прогнозираха горчиво поражение за него. По време на кампанията той се показа близък до хората и до техните безпокойства, противно на Мей и това очевидно даде резултат.Изненадата на тези избори бе лошото представяне на Шотландската националистическа партия, очертаваща се да изгуби 20 места. Израз на нейното поражение е, че бившият й лидер Алек Салмънд и фигура номер две в партията Ангъс Робинсън не бяха преизбрани в избирателните си окръзи. Самата лидерка Никола Стърджън призна, че това е много лоша новина за партията и за нейните амбиции да организира втори референдум за независимост на Шотландия. Досега Партията за независимост на Обединеното кралство - ЮКИП, имаше само един депутат, но сега се очертава тя да го изгуби. Въпреки това тази антиимигрантска и еврофобска политическа сила беляза историята на страната, като беше пламенен защитник на каузата Брекзит - нещо, което се очертава да се случи. След това нейният лидер Найджъл Фараж се оттегли от поста и партията потъна във вътрешни караници и психодрами.Тереза Мей не получава ясен мандат, който искаше, за да води преговорите за Брекзит и сега има несигурност как ще се развие този процес. Вотът на избирателите, който не даде искания от Мей мандат на абсолютното мнозинство, за да води тя преговорите с по-голяма свобода, говори за едно нещо. Избирателите може би искат един по-мек Брекзит от този, за който се застъпва Мей, която иска излизане от европейския единен пазар и подновяване на контрола по границите с оглед ограничаване на имиграцията. Сега Мей ще се окаже в трудно положени и това ще бъде забелязано от европейските лидери, от Ангела Меркел, от Еманюел Макрон и може да окаже влияние в преговорите за Брекзит. Мей може да поиска разни неща в хода на преговорите, но ЕС може да й отговори уклончиво: \"Ще видим\".", "date": "09-june-2017", "title": "Пет извода след грешката на Тереза Мей"}
{"url": "http://www.dnevnik.bg/biznes/2017/06/09/2986092_ministerstvoto_se_otmetna_ot_promiana_v_standarta_za/", "text": "На 16 юни Българският институт по стандартизация ще обсъди предложение за промяна в националния стандарт за българското кисело мляко.Въпреки че предложението идва формално от Министерството на земеделието, вчера то се разграничи от него, обяви, че не подкрепя изменението и се обявява за запазване на традиционния състав и вкус на продукта. От посочената в документацията като подкрепяща изменението фирма \"Вамид 2002\", също са отрекли пред медиите да имат нещо общо със случая.Сега Министерството изразява позиция, че количеството на двата основни щама в българско кисело мляко – лактобацилус булкарикус и стрептококус термофилус трябва да остане без промяна, така както е записано в действащия стандарт.Предложението за изменението е с дата 9 май и въпреки вчерашната реакция на министерството продължава да стои на сайта на Българския институт за стандартизация с отметката \"за обществено обсъждане\".За подготвяната промяна алармира депутатът от БСП Румен Георгиев, който е отправил парламентарен въпрос до ресорния министър на земеделието Румен Порожанов. Депутатът иска да научи повече и за друга процедура, започната през март, която цели да даде повече свобода на компаниите при опаковането на киселото мляко. Въпросите му към министъра включват и темите за контрола и проверките на качеството на продукта и влага ли се сухо мляко в него.Стандартът е препоръчителен и всяко дружество само преценява дали да го прилага. Производителите придобиват правото да сложат логото на БДС върху опаковката на продуктите си, едва след одобрение от министерство на земеделието и Патентно ведомство. Тогава те получават правото да изписват на опаковката думите \"БЪЛГАРСКО КИСЕЛО МЛЯКО БДС 12:2010\" и да поставят логото на БДС. След това трябва системно да следят показатели като киселинност, масленост, микробиологични показатели.", "date": "09-june-2017", "title": "Министерството се отметна от промяна в стандарта за киселото мляко"}
{"url": "http://www.dnevnik.bg/sport/2017/06/09/2986005_kristiano_ronaldo_e_nai-dobre_plateniiat_sportist_v/", "text": "Звездата на \"Реал\" (Мадрид) Кристиано Роналдо е най-добре платеният спортист в света. Португалският футболист оглавява класацията на сп. \"Форбс\" за втора поредна година с приходи от 93 милиона долара в периода 1 юни 2016 г. - 1 юни 2017 г.Роналдо е спортистът с най-висока заплата в света - 58 млн. долара, а останалите 35 милиона от приходите му идват от рекламни договори.Втори в класацията е Леброн Джеймс, който миналото лято изведе \"Кливланд кавалиърс\" до историческа първа титла в Националната баскетболна асоциация (НБА). Неговите приходи за последните 12 месеца са 86.2 млн. долара, 55 от които идват от реклама.Лионел Меси отстъпва една позиция и вече е трети. Лидерът на \"Барселона\" е заработил 80 млн. долара, като може да се похвали с втората най-висока годишна заплата - 53 милиона.Носителят на рекордните 14 титли от Големя шлем Роджър Федерер е четвърти с 64 млн. долара. Швейцарският тенисист е номер 1 в света по приходи от рекламни договори - 58 милиона.Кевин Дюрант, който е , допълва челната петица с приходи от 60.6 млн. долара.В топ 10 са още голфърът Рори Макилрой, състезателят по американски футбол Андрю Лък, баскетболистите Стеф Къри и Джеймс Хардън и трикратният световен шампион във Формула 1 Люис Хамилтън.Спортистите в топ 100 са заработили общо 3.11 млрд. долара за последната година. Това е с 40 милиона по-малко от приходите на членовете на топ 10 в миналогодишната класация.Сред стоте спортисти в списъка има представители на 11 спорта. Най-многобройни са баскетболистите - 32-ма, което е с цели 14 повече в сравнение с 2016 г. На второ място са бейзболистите (22), следвани от състезателите в НФЛ (15) и футболистите (9).В топ 100 влизат спортисти от 21 различни страни. 63 от тях са американци. Британците са деветима, петима са от Доминиканската република, а испанците - трима. Нито една друга страна няма повече от двама представители в класацията.Преди Роналдо да оглави класацията на \"Форбс\" през 2016 г., Тайгър Уудс и Флойд Мейуедър неизменно бяха начело в продължение на 15 години. Тази година голфърът е 17-и с 37 млн. долара, като едва 110 хиляди идват от наградни фондове в турнирите.Мейуедър е извън списъка, тъй като прекрати кариерата си през есента на 2015 г. Това обаче може да се промени, ако американският боксьор се качи на ринга срещу звездата на смесените бойни спортове Конър Макгрегър.Цялата класация може да видите .", "date": "09-june-2017", "title": "Кристиано Роналдо е най-добре платеният спортист в света"}
{"url": "http://www.dnevnik.bg/pr_sfera/2017/06/09/2986078_sap_razkriva_finalistite_ot_hr_innovation_challenge/", "text": "HR Innovation Challenge CEE, конкурс за HR лидери от Централна и Източна Европа, организиран с подкрепата на SAP SuccessFactors, обяви финалистите си. След внимателно разглеждане на подадените предложения от целия регион бяха избрани седем финалисти – представители от Полша, Чехия, Словакия, Унгария и България. Техните автори ще присъстват на значимата регионална HR конференция , която ще се проведе от 12 до 14 юни и на която ще бъде обявен носителят на Голямата награда.\"\", каза Деймън О'Нийл, ръководител Бизнес развитие на SAP SuccessFactors в Централна и Източна Европа.Всички изброени по-горе финалисти получават безплатни пропуски за SuccessConnect в Лондон с основни теми: Здраве, Благосъстояние и Conversational HR, включително машинно обучение и изкуствен интелект, както и целодневен HR Digital Transformation Design Thinking семинар със SAP SuccessFactors експерти. Един от финалистите ще спечели Голямата награда – сесия на място с екипа и цялата компания на победителя с Кун Гонисен, бившия треньор на Ким Клайстерс, получил международно признание за треньорските си умения. предлага над 100 сесии, които ще помогнат на специалистите в областта да разберат текущата ситуация в компаниите, начина, по който се развиват техните стратегии в областта на човешките ресурси, и как SAP SuccessFactors им помага в това. Те ще имат възможност да разширят експертните си познания за решенията SAP SuccessFactors – от базов HR, през ведомости, до управление на таланти, както и ще получат информация за пътната карта и продуктовата стратегия на компанията, ще създадат нови контакти и ще се забавляват със своите колеги.За повече информация посетете . Последвайте SAP в Twitter на Като пазарен лидер в сектора за бизнес софтуер, SAP (NYSE: SAP) помага на компании от всички размери и индустрии да оперират по-успешно. От административния офис до заседателната зала, от склада до магазина, от настолния компютър до мобилното устройство - SAP вдъхновява хора и организации да работят заедно по-ефикасно и да използват бизнес процесите по-ефективно, вървейки една крачка пред конкуренцията. SAP приложенията и услугите дават възможност на повече от 345,000 клиента да оперират доходно, да се адаптират правилно, и да растат постоянно. За повече информация посетете .", "date": "09-june-2017", "title": "SAP разкрива финалистите от HR Innovation Challenge CEE 2017"}
{"url": "http://www.dnevnik.bg/kultura/2017/06/09/2986065_evreiski_staropechatni_knigi_sa_dostupni_na_saita_na/", "text": "Частта от колекцията, която може да се види на сайта на институцията, съдържа еврейски книги, печатани от 16 до 19 век в Константинопол, Солун и Измир.Целият масив е от 10 157 книги и документи. Има ръкописи, открити в кориците на томовете, по-нови документи, свързани с историята на българските евреи след Освобождението. Има издания, правени във Венеция, Ливорно, Амстердам, Виена, както и от други по-малки печатарски центрове в Италия, Русия, Чехия, Сърбия, Румъния и България.В книгите освен ръкописи се намират и приписки. Архивистите се надяват да получат съдействие от Националната библиотека на Израел за разчитането на ръкописни текстове.Някои от томовете, отпечатани в Германия, са илюстрирани с гравюри.Специалистите оценяват книгите освен като образци на ранното еврейско книгопечатане, така и като ценни извори както за историята на евреите в България и на Балканите, значими както са гръцките, латинските и турските извори за историята на Балканския полуостров.", "date": "09-june-2017", "title": "Еврейски старопечатни книги са достъпни на сайта на агенция \"Архиви\""}
{"url": "http://www.dnevnik.bg/sviat/2017/06/09/2986077_brjuksel_dopusna_proval_na_pregovorite_za_brekzit_sled/", "text": "Европейските лидери изразиха безпокойството си от възможността  във Великобритания, които оставиха премиера Тереза Мей без мнозинство, да отложат  и да увеличат риска от провал.Миналия месец Мей обяви 19 юни за начало на разговорите между Лондон и Брюксел. В хода на кампанията си тя настояваше и че британците може да прекратят диалога \"без сделка\", ако резултатът от него не съответства на интересите им. Часове след първите резултати премиерът обяви, че  в името на стабилността на Великобритания.Еврокомисарят Гюнтер Йотингер, който отговаря за бюджета на ЕС, обяви в петък, че не е ясно дали преговорите могат да започнат на първоначално предвидената дата. Той добави, че при слабо правителство по-трудно ще се достигне до сделка, която да ограничи сътресенията от напускането през 2019 г. \"Имаме нужда от правителство, което може да действа,\" каза Йотингер за радио \"Дойчландфунк\". \"При по-слаб партньор има опасност, че преговорите ще завършват зле и за двете страни... Очаквам още несигурност.\"В \"Туитър\" председателят на Европейския съвет Доналд Туск написа: \"Не знаем кога започват преговорите за Брекзит. Знаем кога трябва да свършат. Направете най-доброто, за да избегнете (варианта) \"липса на сделка\" като резултат от \"липса на преговори\".\"Според главния преговарящ от името на Европейската комисия, , позицията на ЕС за Брекзит и графикът на преговорите са напълно ясни. По думите му разговори за развод може да започнат само когато Великобритания е готова за това. \"Нека съсредоточим усилията си в това да ключим сделка,\" добави тий..  Визията на Мей включва окончателно напускане на общия европейски пазар и митническия съюз, а изборите бяха свикани, за да може премиерът да си издейства по-добри преговорни позиции и да направлява процеса на напускане.В Брюксел се опасяват, че именно слабата позиция на Мей би я направила уязвима и би позволила да се поддаде на искания от по-твърдолинейни тори, готови на \"твърд\" развод с ЕС. При провал на преговорите пък Великобритания автоматично ще излезе от съюза на 30 март 2019 г. и това ще доведе до хаос и правна несигурност както за гражданите на ЕС и Обединеното кралство, . Малко вероятно ще е и Великобритания да успее бързо да договори търговско споразумение с ЕС, след като напусне съюза.Европейските лидери не обсъждат възможността Лондон да промени решението си и да поиска да остане. Повечето предпочитат бърз и гладък Брекзит, какъвто самата Мей обещаваше, а и за прекратяване на процеса ще е нужно съгласие от останалите страни членки. Френският премиер Едуар Филип отхвърли предположенията, че Великобритания може да направи тази крачка, но обяви, че преговорите за Брекзит може да са \"дълги и сложни\" (Повече за сценариите пред Великобритания можете да прочетете ).", "date": "09-june-2017", "title": "Брюксел допусна провал на преговорите за Брекзит след британския вот"}
{"url": "http://www.dnevnik.bg/bulgaria/2017/06/09/2986084_nso_shte_naeme_80_koli_za_predsedatelstvoto_na_es/", "text": "Националната служба за охрана публикува обществена поръчка за наем на автомобили и микробуси за нуждите на председателството на Съвета на ЕС, което България ще поеме на 1 януари 2018 г. За шестте месеца на председателството ще бъдат наети 40 нови автомобила и 40 нови микробуса, като изискването е те да бъдат произведени през 2017 г. и неупотребявани.Прогнозната стойност на поръчката е 1 104 000 лева без ДДС, или 1 324 800 с ДДС. Най-голяма тежест при определянето на фирмата победител и ще има предложената цена. Тя ще формира 60% от крайната оценка, а по 20 на сто ще дадат мощността на двигателя и разходът на гориво.Изискването към фирмата, която ще осигури превозните средства, е да разполага със собствени или наети сервизни бази, като трябва да осъществява за своя сметка техническото обслужване. За сметка на спечелилия поръчката ще бъдат и застраховките на колите и/или микробусите - \"Гражданска отговорност\" и \"Автокаско\".За наема на 40-те леки коли НСО предвижда 600 хил. лева. Изискването е автомобилите да са от една марка и модел, седан или лифтбек, черен металик, с не по-малко от 4 врати. Двигателят да е с максимална мощност над 132 kW/180 к. с. и автоматична предавателна кутия с не по-малко от 6 степени.Според техническата спецификация разходът на гориво следва да е под 7 литра за 100 км, а автомобилите да имат стандарт за емисия на изгорелите газове EU 6 или по-висок.За наема на 40-те микробуси са предвидени 504 хил. лева. Заданието е за неупотребявани микробуси, произведени през 2017 г., с 4 врати и минимум 7+1 места, дизелов двигател с максимална мощност над 107 kW/145 к.с. и разход на гориво по-малък от 7 литра на 10 км пробег в смесен цикъл. Изисква се и наличие на стандарт за емисия на изгорелите газове не по-малък от EU 6.", "date": "09-june-2017", "title": "НСО ще наеме 80 коли за председателството на ЕС срещу 1.3 млн. лева"}
{"url": "http://www.dnevnik.bg/biznes/2017/06/09/2986081_britanskiiat_paund_zagubi_2_ot_rezultatite_na_mei/", "text": "Британският паунд загуби 2.5 процента в търговията тази сутрин, когато се разбра, че премиерът Тереза Мей губи мнозинството си в парламента.Водещият индекс на фондовата борса в Лондон FTSE 100 откри търговията с повишение, след като британските гласоподаватели не дадоха парламентарно мнозинство на никоя партия, хвърляйки страната в политически хаос дни преди началото на преговорите по Брекзит, предаде \"Ройтерс\".Към 12:30 ч. българско време индексът добавя 0.81% към стойността си от вчера.Изненадващият резултат, който повдигна въпроси за това как Великобритания ще продължи с плана си за излизане от ЕС и дали някоя партия ще може да сформира стабилно правителство, доведе до поевтиняване на британския паунд до 8-седмичен минимум спрямо долара и до 7-месечен минимум спрямо еврото.При затварянето на избирателните пунктове снощи и след обявените резултати от екзитполовете, сочещи, че се оформя парламент без парламентарно мнозинство, паундът рязко поевтиня, но в азиатската търговия успя да се стабилизира малко.Когато обаче лондонските дилъри пристигнаха на работните си места, паундът отново рязко тръгна надолу.\"Пазарът има нужда от по-голяма яснота сега за това кой ще бъде премиер, каква форма на управление ще предприеме и как ще се развият преговорите по Брекзит\", коментира валутният стратег от MUFG Лий Хардман от Лондон пред \"Ройтерс\". В близко бъдеще повишената политическа нестабилност и очакването за още по-голям хаос по Брекзит ще държат паунда слаб, допълва той.Букмейкърите предвиждаха по-рано, че FTSE 100 ще изгуби 1 процент заради изборните резултати. Индексът обаче отчете нарастване с 1 процент, тъй като е съставен предимно от компании, печелещи в чужда валута и следователно котировките им вървят нагоре, когато курсът на паунда се понижава.Доходността на държавните облигации на страните от еврозоната днес спадна, след като управляващата британска партия изгуби парламентарното си мнозинство, което накара инвеститорите да търсят сигурни убежища за инвестициите си.Доходността на германските държавни облигации достигнаха 6-месечен минимум, след като вече бяха спаднали през последните седмици заради вероятността за изборни разочарования, понеже проучванията сочеха намаляваща преднина между водещите партии.Доходността на френските 10-годишни държавни облигации достигна 5-месечен минимум до около 0.63 процента.Доходността по италианските държавни облигации пък е на равнище 2.14 процента, което е най-ниското ниво от седмица и половина.", "date": "09-june-2017", "title": "Британският паунд загуби 2% от резултатите на Мей"}
{"url": "http://www.dnevnik.bg/sviat/2017/06/09/2986056_tereza_mei_pragmatichkata_koiato_si_igrae_s_ogunia/", "text": "Изградила кампания върху своята \"солидна и стабилна\" личност, Тереза Мей убеждаваше британците да я преизберат за премиер, но изгуби облога; сега е под натиск да подаде оставка.Според почти окончателните резултати нейната Консервативна партия губи абсолютното си мнозинство - знак за провала на стратегията ѝ. Тя бе свикала предсрочни парламентарни избори с цел да засили позициите си преди преговорите за Брекзит, насрочени за средата на юни. Но положението ѝ след вота е по-лабилно отвсякога.Високата 60-годишна жена с късо подстригани сивеещи коси извади късмет, когато: страната току-що бе гласувала за Брекзит - за всеобщо учудване, и резултатът от референдума принуди предшественика ѝ да хвърли оставка.Тогава Мей умело изигра картите си, стана фигура, вдъхваща доверие през този бурен период - с образа на сериозна и почтена жена, скромна и \"прагматична\", както я описват симпатизантите ѝ, - и пое кормилото на страната в един от най-несигурните моменти в историята.Втората жена след , заела премиерския пост, и пасторска дъщеря, тя си постави за задача да договори с Брюксел един(макар че дотогава подкрепяше без особен ентусиазъм оставането в ЕС наред с Камерън), включващ подновяване на граничния контрол, за да се свие имиграцията. През април ласкателни данни от анкети убедиха Мей, която не е свикнала да обикаля страната, че може да обяви предсрочен вот, въпреки че няма опит с изборни кампании.Но през последните седмици се очертаха слаби места - ненатрупала вещина в предизборните практики, тя избягваше да контактува с хората, придържаше се към подготвените речи, вместо да импровизира или да се пошегува, или дори да поговори с публиката, оставяйки впечатление за студенина и леко механично поведение. Тя дори се изплъзна от телевизионен дебат лице в лице със своя съперник лейбърист . И на два пъти внезапно смени ориентирите - първо свика предсрочни избори противно на предишните си уверения, после рязко обърна курса по повод финансирането на социалните програми. \"Ако бях седнал в Брюксел и Ви гледах с мисълта, че ще преговарям с Вас, бих си рекъл, че сте самохвалка, която се издънва, щом само замирише на бой\", подхвърли в разговор с нея коментаторът телевизионна звезда Джереми Паксман; междувременно песен, в която Мей бе наречена \"лъжкиня\", стигна върха на класациите.А \"черната серия\" от кръвопролития, ударила страната -  за по-малко от три месеца, изведе на повърхността въпроса за орязването на полицейските сили, което Мей осъществи като министър на вътрешните работи от 2010 до 2016 г. Тереза Мери Брейзиър е родена на 1 октомври 1956 г. в Истбърн, крайбрежен град в Югоизточна Англия. Следва география в Оксфорд, където среща бъдещия си съпруг Филип, после работи за кратко в Bank of England. През 1997 г. Мей става депутат на консервативната партия в Мейдънхед, Южна Англия. От 2002 до 2003 г. е първата жена генерален секретар на консервативната партия. През 2005 г. тя подкрепя Дейвид Камерън в похода му за завладяване на партията и получава през 2010 г. ръководния пост във вътрешното министерство, който заема до идването си на власт. Като вътрешен министър поддържа много твърда линия и към престъпниците, и към незаконните имигранти и ислямистките проповедници.\"Страшно труден човек е тая жена\", коментира бившият министър Кенет Кларк, депутат консерватор по времето, когато тя поема властта. Нейна сътрудничка, пожелала анонимност, я хвали като \"невероятно работоспособна\" и \"взискателна\", като изтъква, че Мей \"мрази да рискува\".След идването ѝ на власт нейни подчинени, потърсени за коментар от АФП, единодушно заявяват, че е \"спокойна\", \"заляга над работата\" и е \"сдържан, но много достъпен човек\". Мей полага усилия да компенсира недостига на топлота с поредица интервюта, дадени по време на кампанията заедно с нейния съпруг. Не разкрива обаче кой знае колко - споменава, че обича походите и готвенето.Изгладен и грижливо обработен профил с една-единствена нотка на фантазия - емблематичните ѝ вече обувки с леопардова шарка", "date": "09-june-2017", "title": "Тереза Мей: прагматичката, която си играе с огъня"}
{"url": "http://www.dnevnik.bg/sviat/2017/06/09/2986196_za_pruv_put_ot_200_godini_v_iaponiia_pozvoliha_na/", "text": "Японският парламент прие днес закон, който позволява на император Акихито да се откаже от трона и да го предаде на най-големия си син принц Нарухито, което ще е първата абдикация в Япония от над 200 години, съобщи Франс прес.В гласуването участваха 235 от общо 242 депутати в горната камара и всички подкрепиха документа. Законът се отнася единствено за 83-годишния Акихито, който трябва да предаде престола на 57-годишния Нарухито на определена чрез указ дата в рамките на три години след влизането му в сила.Акихито направи изненадващо изявление миналата година, в което изрази опасения, че заради напредналата си възраст може да не бъде способен да изпълнява императорските си задължения. През 2012г. той бе подложен на 5-часова операция на сърцето.Законите в Япония определят монархът да управлява до смъртта си. Последният владетел, който се е отрекъл оj престола приживе е император Кокаку, управлявал в края на XVIII и началото на XIX век. Той абдикира на 46-годишна възраст и предава през 1817г. престола на сина си.Съгласно следвоенната Конституция на страната от 1947г. владетелят не може да управлява и изпълнява само представителни функции. Той няма право без съгласието на парламента да получава или да дарява собственост, смята се за духовен водач на нацията и разполага с политическа неприкосновеност.Престолонасредник може да е само мъж, но в страната се води дебат дали това да не се промени, за да може принцеса Айко, дъщерята на престолонаследника Нарухито, един ден да стане императрица.", "date": "09-june-2017", "title": "За пръв път от 200 години в Япония позволиха на императора да абдикира"}
{"url": "http://www.dnevnik.bg/biznes/2017/06/09/2986152_prikljuchi_remontut_na_peti_blok_na_aec_kozlodui/", "text": "На 9 юни 2017 г. приключи плановият годишен ремонт на пети блок на АЕЦ \"Козлодуй\", съобщи пресслужбата на централата. ", "date": "09-june-2017", "title": "Приключи ремонтът на пети блок на АЕЦ \"Козлодуй\""}
{"url": "http://www.dnevnik.bg/sviat/2017/06/09/2986151_gardiun_mei_se_e_sporazumiala_za_mnozinstvo_sus/", "text": "Британският премиер Тереза Мей е постигнала споразумение със северноирландската Демократична юнионистка партия (ДЮП), което ще ѝ донесе крехко мнозинство в парламента, съобщи в. \"Гардиън\", цитирайки източници в двете партии.Предсрочните избори, свикани от Мей, ѝ отнеха мнозинството, което тя искаше да засили, за да има по-добри позиции в преговорите за напускане на Европейския съюз. Още през нощта, след първите екзит пол резултати, тя е започнала да разговори с ДЮП, които традиционно я подкрепят. Комбинирано, мнозинството на торите и ДЮП би било 328 депутати - само двама повече от необходимите 326.Очаква се Мей да се срещне с кралица Елизабет в 12.30 ч., за да получи възможност да състави нов кабинет. Тогава се очаква и да потвърди, че ДЮП ще бъде новият ѝ партньор.\"Искаме да има правителство. Работихме добре с Мей. Алтернативата е неприемлива... Докато лейбъристите са водени от (Джеръми) Корбин, ще гарантираме, че министър-председателят е от торите,\" каза източник от ДЮП, цитиран от \"Гардиън\". Не се очаква обаче да се стигне до участие на партията в правителството.", "date": "09-june-2017", "title": "\"Гардиън\": Мей се е споразумяла за мнозинство със северноирландска партия"}
{"url": "http://www.dnevnik.bg/biznes/2017/06/09/2986231_angelkova_shte_unificira_pavilionite_v_kurortite/", "text": "През следващия летен туристически сезон ще влезе в сила ново изискване за унифициране на временните търговски обекти в курортните комплекси, съобщи в \"Златни пясъци\" министърът на туризма Николина Ангелкова, цитирана от БТА.Стопаните на бараките ще имат възможност да избират само между няколко вида материали и цветове, се казва в съобщението на агенцията.Друга новост от догодина ще е инспекторат за хотелите и ресторантите, каза министърът. С облекчаването на реда за категоризиране ще се засили контролът върху дейността на обектите, допълни тя.Ангелкова уточни, че новите правила ще станат факт с промяната на Закона за туризма. Според нея проектът ще бъде готов до септември тази година и през октомври ще бъде внесен в Народното събрание.", "date": "09-june-2017", "title": "Ангелкова ще унифицира павилионите в курортите"}
{"url": "http://www.dnevnik.bg/bulgaria/2017/06/09/2986192_mario_nikolov_e_opravdan_na_purva_instanciia_i_po/", "text": "Марио Николов и подсъдимите с него във второто от делата по скандала \"САПАРД\", са били оправдани от Специализирания наказателен съд. За това информира специализираният сайт \"\", който се позовава на справка в системата на институцията. Решението не е окончателно и подлежи на протест, който вече е подаден от прокуратурата.Съставът с председател Мария Кавракова е прочел оправдателните присъди на 30 май, като освен Николов, невинни според първата инстанция са и съпругата му Марияна, Иван Иванов, Радмил Петров, Валентин Ангелов, Ана Шаркова, Лазарина Георгиева и Петя Хаджииванова.Според държавното обвинение подсъдимите са действали като организирана престъпна група, която е източила 7.5 млн. евро от програмата САПАРД чрез документни престъпления. Групата е внасяла в България стари машини за месопреработка и пакетиране, които обаче били представяни за нови, а след това са получавани пари от програмата.Делото започна преди 9 години, когато беше внесено в Софийския градски съд, който през 2010 г. постанови осъдителни присъди като Марио Николов беше осъден на затвор от 12 години. Две години по-късно втората съдебна инстанция - Апелативният съд отмени присъдите и върна делото на прокуратурата, а от държавното обвинение го внесоха отново, но вече в специализирания съд.Процесът е сред наблюдаваните от Брюксел, което не попречи да постави рекорд от над една година, в която не можеше да започне изобщо в спецсъда. Прокуратурата го внесе в края на 2013 г., но на първото заседание не му беше даден ход заради нередовно призоваване на подсъдимите, а след това и заради неполучени навреме преписи от обвинителния акт. След 3 месеца пък беше поискан отвод на съдия Пламен Панайотов и той се отведе, а след това съдия Кавракова констатира нарушения в обвинителния акт и го върна на прокуратурата. Така мина повече от година преди делото да започне по същество.Първото дело срещу групата на Николов за изпирането на парите от САПАРД започна на първа инстанция отново с осъдителни присъди, но Софийският апелативен съд оправда всички подсъдими. Стигна се до възобновяване, но в края на миналата година ", "date": "09-june-2017", "title": "Марио Николов е оправдан на първа инстанция и по второто дело \"САПАРД\""}
{"url": "http://www.dnevnik.bg/sviat/2017/06/09/2986229_kakvo_shte_predloji_iohanis_na_trump/", "text": "Румъния не си позволява да критикува американския президент дори за дилемата му, свързана с член 5 от Северноатлантическия договор, според който съюзниците се намесват с военна сила в помощ на която и да е страна от НАТО, ако тя бъде нападната. Доналд Тръмп е първият президент на САЩ, който не обеща изрично прилагането при необходимост на прословутия член, заради който страните, отцепили се бившия социалистически лагер, побързаха да се приютят под стряхата на НАТО.В неотдавнашата си реч в централата на Северноатлантическия алианс в Брюксел Тръмп предпочете да пренебрегне член 5 и да постави акцента върху европейците, които са затънали в задължения към американците, не защото бяха спасени в двете световни войни, а защото от години Съединените щати плащат за сигурността на Европа.Румъния, също като Полша, може би разбра по-добре от други страни упреците на президента на САЩ, тъй като поне засега заплахите идват от съседна на нас зона. След анексирането на Крим през 2014 г. Русия докара в Севастопол и Новоросийск, най-големите военни пристанища в Черно море, модерно въоръжение и започна да провежда военни учения в Приднестровието. Освен това Владимир Путин продължава да бъде нервен във връзка с противоракетния щит в Девеселу, от който се оплака наскоро в дълго интервю във френския всекидневник \"Фигаро\", в което настоява, че настоящото международно напрежение е ефект от това дефанзивно оръжие. Руският президент не пропуска да се върне отново към фиксидеята на последния си мандат, според която Западът е нарушил обещанието си, дадено на Москва след разпадането на СССР, че НАТО няма да се разширява със страните от Източна Европа.Президентът Клаус Йоханис, първият източноевропейски лидер, поканен в Белия дом, по-малко от шест месеца от встъпването в длъжност на Доналд Тръмп, разбира както посланията н Кремъл, така и жестовете на американския президент, особено предложението от края на май, с което иска от Конгреса във Вашингтон увеличение на бюджета, предназначен за източния фланг на НАТО, с 40 процента. Йоханис няма нужда от ясни уверения във връзка с член 5, докато на територията на Румъния функционират две американски военни бази. Няма по-сериозни гаранции за сигурността от присъствието на американски военни тук.Възможно е румънският президент да предложи страната му да стане домакин и на други американски военни съоръжения, включително на някои от тези, останали в бившата ФРГ, особено след като канцлерът Ангела Меркел отново поде изявлението си от началото на годината, в което казваше, че \"ние, европейците, трябва да вземем наистина съдбата си в собствените си ръце\". Не е ясно дали Ангела Меркел вярва действително, че Европейският съюз може да се отбранява сам срещу евентуална военна агресия или тази повтаряща се идея е използвана сега само с предизборна цел.Големите европейски сили все още не са намерили решения, за да защитят границите си от мигрантите, но искат да се откъснат от САЩ и да поставят основите на една обща армия, именно за да излязат изпод опеката на САЩ, които де факто ръководят Северноатлантическия алианс. Румъния знае обаче, че има нужда да остане на оста Букурещ-Вашингтон, независимо откъде духа вятърът, а Клаус Йоханис ще бъде приет от Доналд Тръмп именно защото има какво да му предложи: предмостие към Близкия Изток, където Румъния все още има видими или невидими лостове за действие, мост към Балканите и при необходимост, опорна точка спрямо Русия. В замяна Букурещ очаква по-сериозни икономически инвестиции от страна на САЩ, а Клаус Йоханис има нужда от запазване на американската лупа върху румънското правосъдие, за да може да запази контрола си върху властта. (БТА)", "date": "09-june-2017", "title": "Какво ще предложи Йоханис на Тръмп"}
{"url": "http://www.dnevnik.bg/sport/2017/06/09/2986221_ilian_iliev_e_noviiat_trenyor_na_vereia/", "text": "Илиан Илиев е новият старши треньор на \"Верея\". 48-годишният специалист заменя на поста Александър Томаш, който застана начело на другия отбор от Стара Загора - \"Берое\".Представянето на Илиев ще бъде в понеделник, 14 юни, когато отборът се събира за начало на предсезонната подготовка.\"Верея\" е шестият отбор в треньорската му кариера след \"Черно море\", \"Берое\", \"Левски\", \"Локомотив\" (Пловдив) и анголския \"Интерклуб\".\"Ръководството, служителите и футболистите на \"Верея\" пожелават много успехи на Илиян Илиев като треньор на тима\", заявиха от клуба.В края на януари Илиев беше представен като старши треньор на казахстанският \"Алтай\". Той обаче напусна само две седмици по-късно, след като местната футболна федерация не даде лиценз на отбора за първа дивизия.За последно бившият национал беше начело на \"Локомотив\", но се задържа само осем месеца в Пловдив и напусна през октомври с обвинения към ръководството за вмешателство в работата му.Илиев постигна най-големите си успехи като треньор с \"Берое\", който водеше в периода 2006-2007 г. и 2008-2012 г. През 2010 г. той изведе старозагорци до първата им Купа на България и беше избран за треньор на годината. ", "date": "09-june-2017", "title": "Илиан Илиев е новият треньор на \"Верея\""}
{"url": "http://www.dnevnik.bg/politika/2017/06/09/2986239_borisov_zapazil_v_taina_sreshtata_s_barzani_ot/", "text": "Визитата на президента на Иракски Кюрдистан – Масуд Барзани в България и срещата му с премиера Бойко Борисов са запазени в тайна, заради съображения за сигурност.\"Знаете, че основните армии, които се бият срешу Ислямска държава са те. Нали така? И тука спирам. Надали е най-доброто да правим манифестации и посрещане на фронтови армии\", отговори Бойко Борисов на парламентарен въпрос от Елена Йончева (БСП). Тя пита защо срещата е била тайна и обещал ли е Борисов военна помощ или подкрепа за референдума за независимост на Иракски Кюрдистан, който Барзани смята да инициира.Срещата ми с Масуд Барзани беше част от усилията на Иракски Кюрдистан да представи идеята си за провеждане на референдум за независимост на автономния иракски регион, каза Борисов за необявената среща. Тя се е състояла в края на май и за нея се разбра от кюрдските медии.\"Не сме вземали отношение по темата – той дойде да я представи и само го изслушахме. По отношение идеята за референдума, ние позиция не сме давали\", каза Борисов. \"Нееднократно сме заявявали подкрепата си за единен Ирак. Отношенията между Багдад и Ербил са вътрешноиракски работи, каза още премиерът. Той отрече и да е разисквана темата за предоставяне на военна помощ\"Когато са поискали да се видят с мен, ако откажа, пак взимам страна. Ако сте забелязали, съобщенията се пуснаха на другия ден. Много хора гледат телевизия. Такива като нас гледат да се изказват и после решават да накажат. За съжаление с днешния отговор, аз привличам внимание\", каза още Борисов. Той спомена няколко пъти името на Славчо Велков (БСП), който като служител на службите знаел, защо такива срещи не се обявяват.Велков взе думата \"по начина на водене\" и каза, че срещата с Барзани не била протоколна и дори бил учил заедно с някои от хората с които Борисов се срещнал. Той разкри, че срещата била в резиденция на Министерски съвет. \"Ако някой не знае как се правят такива срещи да пита, ще му кажем\", каза Велков и добави, че за срещата не знаел нито посланикът а България в Багдад, нито посланикът на Ирак в София. Той припомни на Борисов, че вчера \"Ислямска държава\" е обявила, че ще започне клане на Балканите. Председателят на парламента Димитър Главчев го предупреди, че ще му отнеме думата. Имате предвид, че държави, като САЩ, Иран, Сирия и Турция не одобряват подобна политика, каза Велков, преди да му бъде изключен микрофона и Главчев да помоли квесторите да го заведат до мястото му.Цветан Цветанов протестира, че Главчев е дал думата на Велков. \"Данните, които той изнася могат действително да провокират напрежение. Ако иска да каже нещо, конкретно, по чувствителна тема, трябва да бъде направено на закрито заседания\", каза Цветанов.Бойко Борисов излезе от пленарната зала хванал под мишница Славчо Велков. Главчев обяви почивка.", "date": "09-june-2017", "title": "Борисов запазил в тайна срещата с Барзани от съображения за сигурност"}
{"url": "http://www.dnevnik.bg/bulgaria/2017/06/09/2986234_kalin_kalpakchiev_shefovete_na_sudilishtata_davat/", "text": "Административни ръководители раздават на съдиите листчета с имената на седем кандидати, които да бъдат подкрепени на предстоящия избор на членове в съдийската колегия на новия Висш съдебен съвет (ВСС). За това предупреди Калин Калпакчиев на днешното извънредно заседание на колегията, на което бяха одобрени наблюдатели и застъпници.Калпакчиев научил за това от сигнали на съдии до него. Самият той не съобщи за кои съдилища става дума и кои са кандидатите, чиито имена фигурират в листчетата, информира \"\".Утре в първото общо събрание на съдиите в страната. На него ще бъдат избрани избирателни и мандатни комисии и ще бъдат изслушани 27-те кандидати за шестте места в колегията от професионалната квота. Самото гласуване ще е следващата събота на 17 юни. Вече са избрани всички членове на прокурорската колегия от професионалната квота. За тях четете  и .\"В рамките на кампанията се направи не малко от загриженост за честността на избора. Занимавахте пленума и съдийската колегия дали председателят на ВКС е оказал влияние с осветляването на протоколи от общи събрания, абсурдно е това да е натиск. Но останахте глухи и слепи на поведението на председателя на ВАС и главния секретар на съда във връзка с номинацията на един колега. При данни, които лесно могат да бъдат проверени, отказахте с несъстоятелни аргументи да оцените, определите това поведение. А вчера два часа дискутирахте личността на един от кандидатите. Трябваше от самото начало ВСС да осигури законосъобразно и честно протичане на процеса като укаже на административните ръководители да се въздържат от влияние и натиск под каквато и да е форма. Не го направихме. И вече получавам от колеги съдии сигнали, че административни ръководители раздават листче със седем имена на кандидати за членове на ВСС, които да бъдат подкрепени\", заяви днес Калпакчиев пред колегията.Изказването му отново провокира скандал между членовете на съвета. Представляващият ВСС Димитър Узунов на висок тон попита шефа на ВКС Лозан Панов коя точка се обсъжда и не го ли е срам. После някои от членовете напуснаха залата, което не се случва за първи път, и заседанието бе прекратено за кратко заради липсващ кворум.Извънредното заседание на колегията бе, за да бъдат разгледани заявления за регистрация на наблюдатели на процедурата по избора. Такива бяха постъпили от \"Отворено писмо\", Българския институт за правни инициативи (БИПИ) и от Съюза на съдиите, както и искания от кандидатите Мирослав Йорданов и Георги Йовчев за застъпници. В писмото на БИПИ имаше искане - техни представители да могат да наблюдават \"административния интерфейс\" за наблюдение на системата за електронно гласуване, т.е. да могат да следят междинни резултати, което предизвика дебати сред членовете на съвета.Мнозинството в колегията се обединиха около становището, че няма как да осигурят достъп на организацията, за да наблюдават електронното гласуване, защото няма административен интерфейс за отчитане на междинни резултати. Бяха регистрирани обаче техни наблюдатели, както и такива от \"Отворено общество\" и Съюза на съдиите.\"Допускаме наблюдатели, но не може да им осигурим наблюдение\". Така Калин Калпакчиев коментира решението на колегията.", "date": "09-june-2017", "title": "Калин Калпакчиев: Шефовете на съдилищата дават листчета с имена на точните кандидати за съвета"}
{"url": "http://www.dnevnik.bg/razvlechenie/2017/06/09/2986128_jenata_iznasilena_ot_polanski_prez_1977_g_iska_da/", "text": "Жената, която режисьорът Роман Полански призна, че е изнасилил преди 40 години, ще присъства на изслушване пред съда в Лос Анджелис на 9 юни, на което ще помоли случаят да бъде прекратен, каза адвокатът на Полански, цитиран от \"Ройтерс\". Саманта Геймър била на 13-години, когато Полански я изнасилва в Лос Анджелис през 1977 г.През последните години тя е казвала неколкократно, че е простила на вече 83-годишния Полански, но присъствието ѝ на 9 юни ще е първият път, в който Геймър ще се появи публично пред съда по този случай. \"Саманта Геймър е уморена от това. От години тя моли съда да сложи край на този случай. Тя иска да се свършва с това\", каза адвокатът на режисьора Харланд Браун пред \"Ройтерс\".Браун каза, че Геймър ще каже пред съдиите, че Полански е \"излежал\" присъдата си и не трябва да бъде наказван допълнително. Дебра Тейт, сестрата на убитата съпруга на Полански Шарън Тейт, също ще присъства на изслушването на 9 юни, каза Браун.\"Дебра Тейт идва да подкрепи Роман. Тя се надява, че съдът най-накрая ще реши този случай\", добави Браун. Бременната съпруга на Полански Шарън Тейт беше убита през 1969 г. на 26-годишна възраст от последователи на Чарлс Мансън.Делото срещу Полански е известен случай от 40 години. След като през 1977 г. се призна за виновен в изнасилване и прекара 42 дни в затвора, режисьорът напусна САЩ, опасявайки се, че споразумението му с прокуратурата може да бъде отхвърлено и да се наложи да излежи тежка присъда.Най-скорошният опит въпросът да бъде решен беше през април, когато съдът реши, че режисьорът не може да направи споразумение и да се върне в САЩ преди да излежи още време в затвора.Браун каза, че целта на изслушването във Висшия съд на Лос Анджелис на 9 юни е да се разпечатат свидетелства за споразумението от 1977 г., които да бъдат използвани за доказателства, отменящи международната заповед за арест на европейските органи на властта срещу Полански.\"Искаме да имаме транскрипциите, за да покажем на хората в \"Интерпол\", че вече е излежал присъдата си\", каза Браун.Полански, режисьор на емблематични филми като \"Бебето на Розмари\" и \"Китайски квартал\", беше арестуван в Полша и Швейцария през последното десетилетие, но и двете държави отказаха да го екстрадират.Не е ясно дали ще е позволено на Геймър и Тейт да се обърнат към съда на изслушването на 9 юни. Ако не, те ще представят изявленията си пред медиите, каза Браун.Областният прокурор на Лос Анджелис, който активно се е борил да изправи Полански пред съда в САЩ, каза, че ще помоли съда да отхвърли молбата на Браун, както и всяка друга, \"при липсата на нови факти или промяна на обстоятелствата\".Геймър, която сега живее в Хавай, промотира документален филм през 2008 г., който разглежда възможни нарушения от страна на съда по този случай. Тя каза, че не вярва, че Полански е опасност за обществото или, че трябва да бъде затворен.", "date": "09-june-2017", "title": "Жената, изнасилена от Полански през 1977 г., иска да прекрати делото срещу режисьора"}
{"url": "http://www.dnevnik.bg/biznes/2017/06/09/2986228_sloveniia_otlaga_privatizaciiata_na_nlb/", "text": "Словенското правителство реши да замрази процедурата за продажбата на NLB (\"Нова Люблянска банка\", НЛБ), оценявайки, че в този момент цената, която може да получи от потенциалните инвеститори, няма да бъде задоволителна, съобщават от институцията, цитирана от БТА.Словенската институция имаше свое поделение в България - НЛБ банка София , което обаче през 2011 г. стана собственост на Холандско-израелският холдинг \"Кардан\". Това стана след като NLB получи правителствена помощ в Словения срещу ангажимента да продаде свои непечеливши поделения.С това решение на правителството в Любляна се отлага планът, който бе договорен между Словения и Европейската комисия, за продажба на НЛБ. Правителството заключи, че не може да се съгласи на продажба на акциите на НЛБ на минимална цена от 55 евро за брой, се казва в съобщение от правителственото заседание.Словенското правителство сега най-вероятно ще се опита чрез нови преговори да издейства отлагане на крайния срок за продажба на НЛБ.Съгласно договора между Европейската комисия и словенското правителство приватизацията на НЛБ трябва да се осъществи в две фази. В първата фаза в течение на тази година трябва да бъдат продадени 50 процента от акциите на банката, а до края на 2018 г. още 25 процента.В плана за приватизация на банката е предвидено словенската държава да задържи 25 процента от акциите на НЛБ, която сега изцяло е собственост на държавата.Банката е 100% собственост на държавата от 2013 г., когато правителството трябваше да я рекапитализира. Тогава това се наложи за още две институции - NKBM и Abanka. По този начин управляващите успяха да избегнат нуждата от спасителен план от чужбина.През октомври 2014 г., след проведен стрес тест от страна на Европейската централна банка, се оказа, че NKBM и NLB имат капиталов недостиг.В страната има 18 банки (три от които са клонове), които управляват активи за 40 млрд. евро. През 2015 и 2016 г. бяха затворени общо 5 институции.Към края на 2016 г. 50 на сто от активите на местните банки са държавна собственост. През 2007 г. процентът е бил едва 15.", "date": "09-june-2017", "title": "Словения отлага приватизацията на NLB"}
{"url": "http://www.dnevnik.bg/sviat/2017/06/09/2986160_katalunia_obiavi_nov_referendum_za_nezavisimost_na_1/", "text": "Премиерът на автономната испанска област Каталуня Карлес Пучдемон обяви, че на 1 октомври тази година ще организира  на североизточния испански регион въпреки забраната на съда, предадоха световните медии.Въпросът, който ще бъде зададен на каталунците, ще бъде: \"Искате ли Каталуния да бъде независима държава във вид на република?\" В урните той ще фигурира на испански, каталунски и аранес (разклонение на окситанския език, което има официалел статут в цяла Каталуня.)Не последва незабавен коментар от консервативното централно правителство на премиера Мариано Рахой. Правителството в Мадрид обаче вече е заявявало, че няма да позволи произвеждането на референдума, защото го смята за противоконституционен, пише БТА. Говорителят на управляващата Народна партия в испанския парламент Рафаел Ернандо обаче се противопостави на идеята. \"Да не лъже хората повече, да разпусне парламента и да свика избори,\" каза той, цитиран от \"Ла вангуардия\". Пучдемон казва, че е готов за диалог с Мадрид, но че референдумът не подлежи на преговори.Каталуня има население от над 7 милиона души и произвежда една пета от испанския БВП, припомня АП.44,3 на сто от каталунците подкрепят независимостта, а 48,5 на сто са против нея, показва последното проучване на правителствен институт. 73,6 на сто от тях обаче искат да гласуват на референдума, отбелязва АФП.", "date": "09-june-2017", "title": "Каталуня обяви нов референдум за независимост на 1 октомври"}
{"url": "http://www.dnevnik.bg/sviat/2017/06/09/2986297_mei_potvurdi_che_ima_mnozinstvo_s_junionistite_ot/", "text": "Единствено консерваторите и Демократичната юнионистка партия (ДЮП) могат да осигурят мнозинство в новия британски парламент, обяви британският премиер Тереза Мей в реч, продължила по-малко от три минути.След среща с кралица Елизабет Мей, връщайки се на \"Даунинг стрийт\", каза, че правителството незабавно се залавя със задачите, поставени в програмата на торите преди вота,  в четвъртък - на първо място с излизането на Великобритания от Европейския съюз.Заедно с юнионистите, които получиха 10 места в парламента, торите ще разполагат с 328 депутати - едва двама над нужните 326, които осигуряват мнозинство.\"Нашите партии имат силна връзка от години. Вярвам, че ще можем да работим заедно за Обединеното кралство... и за  и споразумение с ЕС. За това гласуваха хората през юни,\" каза премиерът. По-рано \"Гардиън\" съобщи, че торите и ДЮП  още през нощта за коалиция, като най-голямата северноирландска партия няма да има министри в кабинета.\"Ще формирам кабинет, който може да предостави стабилност и да преведе Великобритания през преговорите за Брекзит, които започват след 10 дни и изпълни волята на британските граждани. То ще доведе и до промените, които изброих след атаките в Лондон. Ще изкореним екстремизма и ще дадем на полицията нови правомощия.\"\"Ще изградим страна, в която никоя общност не е изоставена (и) в която възможностите са споделени,\" добави премиерът и напусна брифинга, без да даде възможност за въпроси и да изложи подробности за разговорите си с ДЮП.", "date": "09-june-2017", "title": "Мей потвърди, че има мнозинство с юнионистите от Северна Ирландия"}
{"url": "http://www.dnevnik.bg/sviat/2017/06/09/2986294_jeni_sa_rekordnite_32_ot_deputatite_v_noviia_parlament/", "text": "Нови 10 жени влизат в Камарата на общините в Лондон след извънредните избори в четвъртък, с което дамите депутати достигат рекордните 207.Така една трета (32%) от народните представители ще бъдат жени, като между партийните групи има отчетливи разлики, съобщи Би Би Си.При лейбъристите дамите вече са 45% - 118 от 261 депутати, след като досега бяха 102 от 231 (44%). Сред тях е и Прийт Гил, първата в историята на Великобритания депутатка от сикхски произход.При консерваторите делът на дамите е два пъти по-малък - 21% или 67 от 317. Този показател се запазва въпреки изборната загуба и намалелите места, след като в досегашния парламент торите имаха 70 от 330 депутати.Практически без промяна остава положението и при шотландските националсти, претърпели тежка загуба на близо 40% от досегашните си депутати. В предишния парламент шотландките бяха 18 от 54 депутати (33%), а сега са 12 от 35 (34%).Либерал-демократите, които увеличиха представителите си с една трета от 9 на 12 този, път имат повече жени в групата - от 1 те стават 4.При по-малките партии жена е единственият депутат на Зелените, три са жените сред четирите депутати на социал-демократите от Уелс, две дами са сред 7 депутати на северноирландската \"Шин Фейн\" (но тя обяви, че по традиция представителите ѝ ще бойкотират парламента в Лондон), една е жената в 10-членната група на юнионистите от Северна Ирландия, на които е много вероятно да се крепи евентуалното ново правителство на Тереза Мей.", "date": "09-june-2017", "title": "Жени са рекордните 32% от депутатите в новия парламент в Лондон"}
{"url": "http://www.dnevnik.bg/biznes/2017/06/09/2986256_loreal_se_opitva_da_prodade_the_body_shop/", "text": "Френската компания за козметика и луксозни стоки \"Л'Ореал\" (L'Oreal) е започнал преговори за продажбата на \"Боди шоп\" (The Body Shop) с бразилската козметична компания \"Натура\" (Natura) за евентуално 1 млрд. евро, предаде \"Ройтерс\".\"Л'Ореал\" обяви по-рано тази година, че преразглежда стратегията си за \"Боди шоп\" - компания, която купи за 652 милиона британски лири през 2006 година. Френският козметичен гигант също така отбеляза, че продажбата е привлякла много заинтересовани.\"Л'Ореал\" каза днес, че е получил твърдо предложение от \"Натура\" и че предложената сделка определя цена от 1 млрд. евро за 40-годишната козметична марка, която е пионер в масовата продажба на козметика, произведена без тестване върху животни и с природни съставки.", "date": "09-june-2017", "title": "L'Oreal се опитва да продаде The Body Shop"}
{"url": "http://www.dnevnik.bg/biznes/2017/06/09/2986244_ruskiiat_poslanik_obeshta_s_40_poveche_turisti_v/", "text": "През тази година в България ще почиват с 40% повече руски туристи след бума от 600 хил. през 2016 г. Това прогнозира посланикът на Русия Анатолий Макаров на Форума на побратимените български и руски градове, който се провежда в комплекса \"Златни пясъци\", предаде БТА. По думите му това лято на летищата във Варна и Бургас ще пристигат всекидневно по над 20 чартърни полета от Русия. Имотите на руски граждани в България са над 300 хил., основно по Черноморието, съобщи министърът на туризма Николина Ангелкова. По думите й собствениците на имоти и техните семейства са извън туристическата статистика.На днешната среща в \"Златните пясъци\" руският посланик препоръча да се разработи фериботна линия между Русия и българското Черноморие. По думите му това ще даде възможност на сънародниците му да пристигат тук с личните си автомобили и да обикалят вътрешността на България. Според , направена преди половин година, с руски собственици са малко под 74 хил. имота, четири пъти по-малко от съобщеното от министъра. Справката е за периода 2006 и 2016 г. Данните за 300 хил. руски собственици на имоти в Българи Според Националния статистически институт посещенията на руски граждани в България през 2016 г. са общо 589 844. С цел почивка и екскурзия са били 538 348, в командировка - 12514, с друга цел - 39 хил.", "date": "09-june-2017", "title": "Руският посланик обеща с 40% повече туристи в България"}
{"url": "http://www.dnevnik.bg/bulgaria/2017/06/09/2986292_stolichniiat_zoopark_zabrani_velosipedite_domashnite/", "text": "В столичната зоологическа градина вече не може да се влиза с домашни любимци. Това се разбира от заповед, подписана от директора на зоопарка Добромир Бориславов, която беше публикувана на страницата на институцията във \"Фейсбук\".От 6 юни, вторник, посетителите на зоологическата градина нямат право да влизат на територията ѝ и с всички видове велосипеди, тротинетки, ролери, скейтбордове, топки, балони, както и с всякакви други предмети, които биха могли да дразнят и безпокоят животните.Изключение ще може да се прави само при посещение на деца със специфични потребности, които могат да използват колела или други подобни уреди за облекчаване на придвижването си.\"Зоопарковете по цял свят поставят на първо място грижата за доброто настроение и комфорта на посетителите си. Същевременно, пред тях стои нелесната задача да подсигурят спокойствието и подходящи условия за живот на своите обитатели\", уточняват от зоологическата градина.", "date": "09-june-2017", "title": "Столичният зоопарк забрани велосипедите, домашните любимци и балоните"}
{"url": "http://www.dnevnik.bg/zdrave/2017/06/09/2986155_surdechnata_nedostatuchnost_e_smurtna_prisuda_za_50_ot/", "text": "Над 140 хиляди души в България живеят със сърдечна недостатъчност. За повече от половината от тях това означава прогноза за преждевременна смърт в рамките на 5 години след поставянето на диагноза, но причината не е в липсата на пари и модерни лекарства, а в лошата система за връзка между пациентите и лекуващите.Това се разбра по време на пресконференция на Дружеството на кардиолозите в България днес, на която водещи специалисти по сърдечно-съдовите болести у нас подчертаха необходимостта от създаването на регистър за пациентите със сърдечна недостатъчност и по-адекватна възможност за проследяването и лечението им.Сърдечно-съдовите заболявания като хипертония, състояния след прекаран инсулт, коронарна болест на сърцето и др. остават водещата причина за по-голяма част от смъртните случаи по света и в България. Сред тях сърдечната недостатъчност е на първите места с над 20 хиляди смъртни случаи на година за страната. Един от четирима пациенти със сърдечна недостатъчност у нас умира до една година, а всеки втори – до пет години след поставянето на диагнозата.Сърдечната недостатъчност представлява сериозно хронично заболяване, при което сърцето не може да изтласква достатъчно кръв, за да отговори на нуждите на тялото. Най-честите причини за появята й са коронарна болест на сърцето, инфаркт на миокарда, вродени сърдечни дефекти, увреждане на сърдечните клапи, предсърдно мъждене. С всяка декада в човешкия живот рискът от сърдечна недостатъчност се удвоява, затова най-често се проявява след 60-ата и 70-ата година, поясниха лекарите.Основен риск е претърпеният инфаркт и особено забавеното му лечение в болница, подчертаха специалистите. Председателят на Дружеството на кардиолозите проф. Арман Постаджиян от УМБАЛ \"Св. Анна\" коментира, че на практика и лечението допринася за развиването на сърдечна недостатъчност, но е наложително за спасяването на живота на пациента, и у нас то е успешно в 80% от случаите.\"Сърдечната недостатъчност е най-честата причина за хоспитализация при пациентите нaд 65 г. възраст. Хоспитализациите са един от най-силните предиктори за смъртност и огромен икономически разход за здравната система. Около една четвърт от всички рехоспитализации са през първия месец, а около 40% са в т.нар. вулнерабилен период до 3-ти месец след изписване. Една от мерките за подобряване на грижите за тези пациенти ще е да се подобри приемствеността между болничната и амбулаторната кардиологична помощ например с разработването на програми за ранно проследяване на дехоспитализираните пациенти\", посочи доц. Йото Йотов от УМБАЛ \"Св. Марина\" във Варна.Дружеството на кардиолозите има още много идеи и добри чужди примери, които биха променили статистиката, ако държавата откликне. Най-съвременните лекарства също вече са достъпни по здравна каса за българските пациенти. Изисква се обаче насочено усилие на здравните власти за събиране на национално представителни данни за заболеваемостта и ефектът от инвестициите в системата за лечение на сърдечно-съдовите болести, също и за програми за превенция, за скрининг и за мониторинг на рисковите пациенти и на болните. Затова е необходима и национална стратегия за контрол на сърдечно-съдовите заболявания, каквато сега няма, смятат специалистите.За добри грижи за хората със сърдечна недостатъчност е необходимо редовно да се следят показателите им, но това е затруднено сега от системата, изискваща направления и хоспитализиране за изследвания, посочиха от Дружеството на кардиолозите. Друг проблем е и че за възстановяване след инфаркт и за връщане към по-добро състояние след установяване на сърдечна недостатъчност, е необходима рехабилитация и дозиран спорт, но клиничните пътеки са кратки. Лекарите препоръчаха да се засили спортната култура в България, която може да защити сърцето и на старини, само да не се изпада в крайности на претоваране.", "date": "09-june-2017", "title": "Сърдечната недостатъчност е смъртна присъда за 50% от болните, но има как тенденцията да се обърне"}
{"url": "http://www.dnevnik.bg/bulgaria/2017/06/09/2986302_komandir_na_bulgarski_helikopter_zagina_dvama_dushi_sa/", "text": "Хеликоптер \"Пантер\" от състава на Военноморските сили е паднал днес в Черно море близо до устието на река Камчия, по време на тактическото учение \"Черно море – 2017\", съобщиха от пресцентъра на министерството на отбраната. При катастрофата най-тежко пострада командирът на машината, койтоОстаналите двама членове на екипажа са адекватни, без опасност за живота.Тримата са транспортирани и настанени във Военната болница във Варна. Инцидентът е станал в 12.30 часа, при маневра след изпълнена задача \"артилерийска стрелба по надводна цел\", уточняват от министерството.По време на инцидента, който е станал край устието на река Камчия, в района са се намирали фрегатата \"Дръзки\" и водолазен катер. Екипажите им са оказали помощ на пострадалите, предаде Би Ти Ви.По случая се води разследване.Учението \"Черно море – 2017\" започна в понеделник и приключва днес. В него участват общо 23 бойни и спомагателни кораба, два вертолета \"Пантер\" и хеликоптер Ми-24 на ВМС и два самолета СУ-25К от Военновъздушните сили.България получи три вертолета \"Пантер\" през ноември 2011 година. Хеликоптерите са част от сделката с френската компания \"Юрокоптер\", част от европейския гигант EADS, сключена през януари 2005 г. от кабинета \"Сакскобургготски\" и подписана от тогавашния военен министър Николай Свинаров. Договорът беше за доставката на 18 вертолета на обща стойност 358 млн. евро - 12 \"Кугар\" и 6 \"Пантер\". В последствие беше отказана покупката на три хеликоптера \"Пантер\".\"Пантер\" са многоцелеви леки военноморски хеликоптери и се използват за контрол и наблюдение на морските пространства, търсене и спасяване, медицинска евакуация, доставка и вземане на товари и личен състав от борда на кораб или труднодостъпен терен, антитерористични действия.По данни на военните френските вертолети развиват скорост до 324 км/ч. На борда си освен двамата пилоти \"Пантер\" може да качи и 10 командоси. Цената на хеликоптерa е 20 милиона евро без боеприпасите и логистичната поддръжка. Разполага с торпедни системи и 20 мм оръдие. С едно зареждане може да прелети 150 мили, което е достатъчно за осигуряване на българския морски отговорен район.\"Пантер\" са пригодени да летят в диапазона между минус 40 и плюс 50 градуса, което ги прави приложими за използване при почти всички условия.По-късно  си на семейството на загиналия пилот. В момента не може да се каже какви са причините за инцидента, комисията ще установи това, каза Радев в интервю за Би Ти Ви. По думите му екипажът има нальот далеч по-малък от стандартния - поне три пъти по-малък от стандарта на НАТО. \"Летим опасно малко и това трябва да се знае\", заяви Радев.", "date": "09-june-2017", "title": "Командир на български хеликоптер загина, двама души са ранени при инцидент в учение над Черно море"}
{"url": "http://www.dnevnik.bg/bulgaria/2017/06/09/2986275_investitorut_za_zlatodobiv_v_trun_se_oplaka_che_na/", "text": "Фирмата инвеститор за златодобив в Трън \"съзнателно и категорично не участва в инициирания местен референдум в общината\". Това заяви самото дружество в писмо до медиите. Аргументите му са, че дебатът за развитието на общината е редно да се води между местните хора, а компанията не иска да бъде въвличана в \"популистки схеми и в умишлено създадената напрегната обстановка в момента\". От Евромакс Сървисис ЕООД се оплакват още, че в града се разпространявало твърдението, чеинвеститорът обещава материална подкрепа за сметка на гласове на референдума, което определят като лъжа.На 11 юни трънчани ще трябва да отговорят на въпроса - \"Против ли сте община Трън чрез Общинския съвет да одобрява устройствени планове, определящи територии за добив и обработка на метални полезни изкопаеми?\". Местното допитване с друга формулировка на въпроса трябваше да се състои ведно с предсрочните парламентарни избори в края на март, но жалба на областния управител спря референдума. След това общинският съвет промени въпроса и последваха нови жалби - отново от областния управител Васил Михайлов и от прокуратурата. . Решението му не е окончателно, но прекратяването на едното дело е заради оттегляне на жалбата, а другото - защото държавното обвинение е протестирала след законовия срок.Инвестиционното предложение предвижда добив и преработка на златно-сребърни руди. То доведе до социално напрежение в региона. След като се разбра за него бяха сформирани два инициативни комитета. Единият в подкрепа на златодобива, а другият – против. Πoддpъжницитe на златната мина смятат, че тя ще развие икономически региона. Πpoтивницитe пък смятат, че тя ще увреди природата и водата на трънчани.\"Компанията осъжда разпространяваните твърдения, с които се заблуждават местни жители, че гласуване с \"Да\" означава подкрепа за рестартиране на добивната дейност. Напротив, поради формулировката на въпроса, гласуване с \"Да\" означава глас против мината\", пише днес фирмата инвеститор.В писмото си Евромакс Сървисис ЕООД напомня за позицията на , според която с местни референдуми не могат да се решават национални въпроси.Фирмата припомня предупрежденията си, че референдумът ще бъде повод да се задълбочи противопоставянето между хората, а не да се търси диалог и дългосрочно решение. Според нея формулировката на въпроса не е издържана от законова гледна точка и това предполага объркване и дори умишлена заблуда сред избирателите.Преди дни на фейсбук-страницата на \"Евромакс Сървисиз\" ЕООД - проект Трън, изненадващо се появи информацията, чеВ нея бе записано, че \"Евромакс Сървисиз\" се отказва от т. нар. \"Участък Север\" в района на връх Руй (под закрилата на \"Натура 2000\") и вече се предвижда \"само едно хвостохранилище с променено местоположение\", което \"ще се ползва в хода на 23 години експоатация на находището\".Освен това обаче, след няколко месечни настоятелни твърдения, че в района уран няма, в новото задание за ДОВОС (Доклад за оценка въздействието върху околната среда) е записано, че ще бъдеПовече четете .Иначе няколко дни преди местния референдум , която обоснова с лични причини. От края на април той е подсъдим за пътен инцидент с дете, станал преди близо две години.", "date": "09-june-2017", "title": "Инвеститорът за златодобив в Трън се оплака, че на хората са предлагани пари от негово име"}
{"url": "http://www.dnevnik.bg/detski_dnevnik/2017/06/09/2986321_prosvetnoto_ministerstvo_pusna_probno_sistemata_za/", "text": "Министерството на образованието и науката пусна пробно електронната система за кандидатстване след 7 клас в гимназиите в страната. Демоверсията е достъпна на специално създаден .През системата не могат да се подават документи и тя не съдържа целия план-прием по региони. Достъпни са само отделни профилирани и професионални гимназии. Целта е родителите и учениците да могат да добият реална представа как става електронното подаване на заявление за участие в класирането преди да започне реалният прием. Пробният интерфейс ще бъде достъпен до 24 часа на 14 юни 2017 г.Кандидатстването след 7 клас  на електронната система.Тази година документи се подават онлайн или на хартиен носител в училище. Заявлението се подава еднократно и ако бъде подадено онлайн, не може да се подаде отново на хартия. През електронната система кандидатстването ще става чрез входящ номер и уникален за всеки ученик 10-цифрен код за достъп. Тях бъдещите осмокласници ще намерят в служебните си бележки, с които се явяваха на национално външно оценяване.Попълването на онлайн заявлението включва данните на ученика, предпочитаните училища с избраните профили или специалности от професии, подредени последователно според желанията. Всяка паралелка е отделно желание. Изборът става от падащо меню, което включва училищата с прием след завършен 7 клас с утвърдените им паралелки по профили и специалности от професии, както и кодовете им, за да не се допусне грешка.Ако ученикът кандидатства и за професионални гимназии, задължително прикачва и сканираното копие на медицинско свидетелство, издадено от общопрактикуващия му лекар (след като натисне бутон \"прикачване на медицинско (PDF). Оригиналът се подава при записването. За да се потвърди електронното подаване на заявлението, се натиска бутон \"потвърди\", след което в отделен прозорец излиза декларация за съгласие на родителя.", "date": "09-june-2017", "title": "Просветното министерство пусна пробно системата за онлайн кандидатстване в гимназия"}
{"url": "http://www.dnevnik.bg/bulgaria/2017/06/09/2986347_osemnadeset_posolstva_podkrepiha_sofiia_praid_2017/", "text": "Осемнайсет дипломатически мисии, УНИЦЕФ – България, и Върховният комисариат на ООН за бежанците за България публикуваха обща декларация за подкрепа на София Прайд 2017 - десетото мирно шествие на лесбийки, гей мъже, бисексуални, трансджендър и интерсекс хора (ЛГБТИ) и техните близки и приятели. София Прайд 2017 не се ползва с подкрепа от българските власти и официални лица, припомниха организаторите. Изпратените близо 60 писма до институции, българските членове на Европейският парламент и действащите политически партии с покана за официална подкрепа и участие в София Прайд 2017 са оставени без отговор. Сред получателите са президентът на Република България Румен Радев, председателят на Народното събрание Димитър Главчев, омбудсманът Мая Манолова и министър-председателят Бойко Борисов. Нито една българска политическа партия не е заявила подкрепата си за София Прайд 2017, допълват те.\"В навечерието на предстоящото ротационно председателство на Съвета на ЕС, благодарим за подкрепата на редица посланици и представители на дипломатическата общност на ЕС в България. По този начин официалните лица потвърждават ангажимента си към ценностите на Европейския съюз за зачитане на човешките права и равенството и ни се иска българските политически лидери да намерят смелостта да направят същото,\" заяви Лилия Драгоева от организационния комитет на София Прайд.Ето пълния текст на заявената подкрепа:Бихме искали да изкажем подкрепата си на всички участници в тазгодишния \"София Прайд\" на 10 юни 2017 г. Насърчаването на равното третиране на лесбийките, гейовете, бисексуалните, транссексуалните и интерсексуалните (ЛГБТИ) хора е важен аспект на толерантното и уважаващо гражданско общество.В продължение на десет години \"София Прайд\" популяризира основни демократични ценности като човешките права и толерантността; всяка година Прайд чества разнообразието и подчертава постиженията на българската ЛГБТИ общност. Тази общност нараства и се разраства постоянно, както и международната ѝ подкрепа. Само миналата година, всичките 28 държави-членки се договориха за изготвянето на годишен доклад на Европейската комисия, който измерва напредъка на държавите-членки в тази област.Никой не трябва да се страхува от дискриминация, независимо дали е въз основа на етнически произход, религия, увреждане, сексуална ориентация или пол. Това е подчертано и в Хартата на основните права на Европейския съюз. Все пак, дискриминацията продължава да съществува в различни ситуации на ежедневието. Прайд движенията по света и \"София Прайд\" са жив знак за толерантност и срещу хомофобията, изпращайки важно послание до хиляди гей мъже и лесбийки в цялата страна - \"не сте сами\".Годишнината на \"София Прайд\" тази година е под мотото \"Да прогоним предразсъдъците\". Целта е да се обедини ЛГБТИ общността чрез кукерството, една от най-популярните традиции в България. Традицията и разнообразието не си противоречат: цветните кукери ще бъдат символ на преодоляването на предразсъдъците спрямо ЛГБТИ хората, като нагледно покажат, че те са част от едно цяло.Подписвайки това изявление, ние насърчаваме българите да се присъединят към шествието \"София Прайд\" и да приемат ЛГБТИ хората като равноправни граждани, без предразсъдъци или дискриминация и да насърчават равенството към ЛГБТИ общността.Пожелаваме на всички мирен и щастлив празник.", "date": "09-june-2017", "title": "Осемнадесет посолства подкрепиха София Прайд 2017"}
{"url": "http://www.dnevnik.bg/sport/2017/06/09/2986327_ludogorec_se_priceli_v_novo_vlizane_v_shampionska_liga/", "text": "\"Лудогорец\" ще гони влизане в групите на Шампионска лига със силния отбор, който има в момента\", заяви старши треньорът Георги Дерменджиев.Шесткратните шампиони на България започнаха днес предсезонната си подготовка, а според Дерменджиев настоящият му състав е напълно способен отново да преодолее квалификациите на най-силния клубен турнир. .\"При нас входящите трансфери зависят от това дали ще продадем някого. Моето желание е да не се разделям с никого, но при добра оферта ще решават собствениците\", каза треньорът.Дерменджиев смята, че отборът му е над всички в България, но би спечелил още от по-силна конкуренция. \"Бих искал да има конкуренция, но на този етап сме над всички. Вече шест години го доказваме и ще опитаме да станат седем\"., отборът има всички шансове да играе всички европейски мачове, дори и тези от груповата фаза в Разград. Клубът ремонтира сектор В на стадиона, но трябва да завърши до 15 юли.\"В момента сме в ръцете на строителите. Ако те завършат до 15 юли, тогава няма да има проблем да играем групова фаза в Разград. Ще има и компромиси от УЕФА, но те се съгласиха, че можем да приемем такива мачове\", каза Петричев.Директорът коментира и договора на треньора Дерменджиев, който изтича в края на месеца. Според него, специалистът ще води отбора и през следващия сезон, като подписването е само формалност.По време на лятната си подготовка \"Лудогорец\" ще изиграе осем контролни срещи. Първите две са в България – срещу \"Родопа\" и \"Евроколеж\" по време на лагера на тима в Смолян.В Австрия Лудогорец ще мери сили срещу гръцкия шампион \"Олимпиакос\", руските , \"Динамо\" (Москва) и \"Терек, азербайджанския \"Габала\", както и \"Университатя\" от Румъния.", "date": "09-june-2017", "title": "\"Лудогорец\" се прицели в ново влизане в Шампионска лига, пожела си по-силна конкуренция"}
{"url": "http://www.dnevnik.bg/sviat/2017/06/09/2986339_merkel_zavinagi_-_zashto_germancite_tolkova_haresvat/", "text": "Докъдето ти стига погледът - все кризи. Близкият изток се тресе, под ръководството на Ердоган Турция се е отправила към автокрация, а в САЩ президентът Тръмп всекидневно подкопава общите ценности на западния свят. На този фон германците явно са доволни, че си имат Ангела Меркел: в последното допитване на института \"Инфратест-Димап\" канцлерката получава най-високото си одобрение от началото на бежанската криза насам. Нека да припомним, че когато през 2015 година в Германия пристигнаха почти 900 000 кандидати за убежище, доверието към Меркел рязко спадна - тъкмо заради положителното ѝ отношение към тези хора.Днес обаче 64 процента от германците отново са доволни от работата на правителствената ръководителка, а Ангела Меркел се оказва най-харесваният политик в страната. Това показва представителното допитване, проведено тази седмица.Ако изборите за Бундестаг бяха днес, а не на 24 септември, ХДС щеше да ги спечели - и то главно благодарение на Меркел. За християндемократите биха гласували 38 процента от избирателите, а за социалдемократите на Мартин Шулц - само 24 на сто. Рязко нараства подкрепата за либералната Свободна демократическа партия, която на миналите избори не успя да влезе в Бундестага, а сега вече се ползва с 10-процентна подкрепа.Двете опозиционни партии в сегашния парламент, Левите и Зелените, получават съответно 8 и 7 процента доверие и трябва доста да се поизпотят, за да привлекат повече избиратели. Във времена на голяма международна несигурност хората предпочитат да се доверят на избраното правителство, поради което на опозицията не ѝ е никак лесно.Дяснопопулистката партия \"Алтернатива за Германия\", която агитира за радикална промяна в политиката за чужденците, получава 9%. Това ще ѝ осигури влизане в Бундестага, но подкрепата за нея е доста по-слаба в сравнение с подкрепата за подобни партии в други страни - например за Националния фронт във Франция.Драматично се развиват събитията около Мартин Шулц, бившия председател на Европарламента, който в началото на годината беше избран със 100 процента от делегатските гласове за лидер на социалдемократите и техен кандидат за канцлер. В седмиците след това социалдемократите рязко дръпнаха нагоре, десетки хиляди се записаха в партията, а Мартин Шулц в определен момент дори водеше пред Ангела Меркел. После обаче Шулц някак изчезна от сцената и от телевизионния екран, а Меркел си върна вниманието на хората с няколко силни международни изяви. В момента 36% от германците одобряват Шулц, а неговата партия изостава с цели 14 пункта от християндемократите.И още един показателен резултат от това допитване: в Германия авторитетът на САЩ се е срутил катастрофално. В момента само 5% от хората вярват на новоизбрания президент Доналд Тръмп. И едва 21 на сто от анкетираните смятат, че може да се има доверие на САЩ. А през последните десетилетия именно САЩ бяха най-важният съюзник на Германия.Парадоксално, но факт: тези резултати показват, че доверието към САЩ е на същото равнище като доверието към Русия. Съвсем друго е отношението към Франция: цели 94 процента от германците имат доверие в съседната страна, най-вече след като Еманюел Макрон бе избран за президент.", "date": "09-june-2017", "title": "Меркел завинаги - защо германците толкова харесват канцлера си"}
{"url": "http://www.dnevnik.bg/sviat/2017/06/09/2986460_ruskite_voenni_obiaviha_krai_na_grajdanskata_voina_v/", "text": "Генщабът на руската армия съобщи, че гражданската война в Сирия е прекратена. След създаването на зони за деескалиране на конфликта ситуацията кардинално се подобри, заяви ген. Сергей Рудской, началник на оперативното управление.Мирните жители се прибират по домовете си, добави той. В градовете се възстановява инфраструктурата, провежда се разминиране, а за последния месец в зоните са доставени 14 хуманитарни конвоя, казва още Рудской.Той обяви още, че на 2 юни в Алепо е приключило обучението на поредния курс сапьори във филиала на руския Международен противоминен център. В град Маскана и други селища в източните части на провинции Алепо и Хомс са изпратени 92-ма сирийски сапьори.В действителност, генералът говори изключително за териториите, над които Башар ал Асад е установил контрол с помощта на Русия, Иран и Турция - предимно в западна и Югозападна Сирия.За 12-13 юни в столицата на Казахстан беше насрочен нов кръг преговори на трите страни с Дамаск и някои антиправителствени групировки, но в четвъртък те бяха отложени без да се определя нова дата. Руската страна каза, че делегациите не са готови и вероятно среща ще има на 20 юни.", "date": "09-june-2017", "title": "Руските военни обявиха край на гражданската война в Сирия"}
{"url": "http://www.dnevnik.bg/sport/2017/06/09/2986287_neuvajenie_kum_jertvite_ot_london_ili_mnogo_shum_za/", "text": "Националният отбор по футбол на Саудитска Арабия си навлече яростни критики заради поведението си по време на минутата мълчание в памет на жертвите от атентатите в Лондон преди световната квалификация с Австралия.Двубоят се игра в Аделаида, а домакините почетоха паметта на две свои сънароднички, които бяха убити при терористичните атаки в събота - 21-годишната бавачка Сара Зеленик и 28-годишната медицинска сестра Кристи Броуди.Докато футболистите на Австралия се бяха подредили и прегърнали в центъра на терена, каквато е обичайната практика в такива случаи, техните колеги от Саудитска Арабия заеха игровите си позиции в своята половина на терена. Част от тях уважиха минутата мълчание, докато други продължиха загрявката си.След края на двубоя от австралийската футболна федерация (ФФА) обясни, че преди срещата представителите на Саудитска Арабия са се съгласили да има минута мълчание, но не са пожелали да го направят по традиционния начин.\"Официалните лица от саудитския отбор ни предупредиха, че тази традиция не е в съответствие със саудитската култура и футболистите им ще се преместят от своята страна на игрището и ще уважат нашия обичай, докато заемат местата си на терена\", заявиха от австралийската федерация.Вчерашният мач не беше изключение и саудитските футболисти наистина не се придържат към обичайната практика, когато има минута мълчание. Освен това трябва да се отбележи, че след изтичането на минутата мълчание, те се включиха към традиционните ръкопляскания от целия стадион.В края на 2016 г., когато саудитският \"Ал Ахли\" игра с \"Барселона\", бяха почетени жертвите от самолетната катастрофа с бразилския отбор \"Шапекоенсе\". Тогава само чуждестранните играчи на \"Ал Ахли\" запазиха минута мълчание, докато местните футболисти разговаряха помежду си и оправяха своята екипировка.От футболната федерация на Саудитска Арабия поднесоха извинения за случилото в четвъртък, но посочиха, че играчите не са искали намерение да засегнат някого.\"Дълбоко съжаляваме и искрено се извиняваме за всяко оскърбление, причинено от това, че част от членовете на нашия представителен отбор не спазиха едноминутно мълчание в памет на жертвите от терористичните атаки в Лоднон.\"\"Играчите не са имали намерение да проявят неуважение към жертвите или да разстроят техните семейства, приятели и всеки друг, засегнат от тази жестокост. Футболната федерация на Саудитска Арабия осъжда строго всеки акт на тероризъм и екстремизъм и изразява най-искрени съболезнования на семействата на всички жертви и на правителството и гражданите на Великобритания\", се казва в изявлението.Поведението на саудитските играчи предизвика вълна от недоволство и призиви за наказание. \"Няма извинение за това. Тук не става въпрос за култура, а за липса на уважение. Много съм ядосан от случилото се\", заяви говорителят на лейбъристката партия в Австралия Антони Албанесе.Днес от ФИФА заявиха, че няма основание да бъде налагано такова. \"След преглед на доклада от мача и видеозаписите, можем да потвърдим, че няма основание да се предприемат дисциплинарни действия във връзка със споменатия случай\", се казва в становището на световната футболна централа.", "date": "09-june-2017", "title": "Неуважение към жертвите от Лондон или много шум за нищо - какво направиха саудитските футболисти"}
{"url": "http://www.dnevnik.bg/politika/2017/06/09/2986322_deputati_ot_bsp_vnesoha_v_prokuraturata_i_dans_signal/", "text": "Депутати от БСП внесоха сигнал до прокуратурата и ДАНС за \"сериозни нарушения\" при строежа на оградата с Турция.\"Внасяме сигнал в прокуратурата с копие до ДАНС за сериозни нарушения, свързани с проектирането и изграждането на инженерно-възпрепятстващото съоръжение по българо-турската граница\", коментира пред журналисти депутатът Елена Йончева. Пред време тя публично заяви, че част от оградата по границата не е двуредна, а едноредна и това е заради корупционна схема. Освен това имало проблем и с камерите за видеонаблюдение, като някои от тях не работели. Последното стана повод Валери Симеонов да сезира вчера държавното обвинение за думите на депутата от левицата, защото според него тя подсказвала на Отново вчера прокуратурата обяви, че още пред март е била сезирана от депутата от \"Движение за радикална промяна Българска пролет\" в 43-то Народно събрание Велизар Енчев с твърдения за евентуални нарушения и престъпления във връзка с изграждането на оградата и че държавното обвинение е разпоредило извършване на проверка от Агенцията за държавна финансова инспекция и ДАНС,Днес Йончева заяви пред журналисти, че в сигнала има факти. Факти, които доказвали, че имало сериозно разминаване между проектираното от МВР и това, което е построено по границата с Турция.По повод обвиненията на вицепремиера Валери Симеонова, че тя изнася информация, която е държавна тайна и не би следвало да има достъп до нея, Йончева заяви, че данните в сигнала са от доклад на инспектората към Министерския съвет, който е качен на сайта на Народното събрание, т.е. е публичен.За другите твърдения на Симеонов, че говорейки къде работят камерите и къде не, Йончева подсказва на мигрантите откъде да минат, тя заяви, че за уязвимите места се говори отдавна, но не се вземат абсолютно никакви мерки. От доклада се разбирало, че тези камери не са работили повече от две години и половина", "date": "09-june-2017", "title": "Депутати от БСП внесоха в прокуратурата и ДАНС сигнал за \"сериозни нарушения\" за оградата"}
{"url": "http://www.dnevnik.bg/sviat/2017/06/09/2986483_nai-vajnite_britanski_ministri_shte_ostanat_na_posta/", "text": "Британският премиер Тереза Мей обяви, че няма да прави промени в ключовите министерства, след като получи най-добрия резултат на изборите, , съобщи \"Ройтерс\".Министрите на вътрешните работи Амбър Ръд, първият дипломат Борис Джонсън и финансовият министър Филип Хамънд ще продължат да работят и в новото правителство. Позициите си си ще запазят и Дейвид Дейвис - министърът, който отговаря за Брекзит - и министърът на отбраната Майкъл Фалън.В хода на кампанията Мей неколкократно даде сигнал, че е възможно Хамънд, смятан за най-малко евроскептичен в сравнение с останалите членове на кабинета, да бъде заменен след вота. Този сценарий обаче се очакваше при голямо мнозинство на торите.Не се очаква да бъдат обявени други имена от кабинета до края на вечерта, обяви Мей.", "date": "09-june-2017", "title": "Най-важните британски министри ще останат на поста си, обяви Мей"}
{"url": "http://www.dnevnik.bg/citat_na_deniia/2017/06/09/2986487_citat_na_denia_ochakvam_izvinenie_kum_generali_za/", "text": "Това каза президентът Румен Радев в интервю за Би Ти Ви на въпрос за оградата по турско-българската граница, за строежа на която депутати от БСП днес .\"Всеки ден гледах как командирът на сухопътни войски, покойният генерал Нейко Ненов и неговият заместник - сегашният началник на отбраната ген. Боцев, всеки ден бяха подлагани на огромен натиск. Не знам колко пъти ходиха до тази ограда, когато армията я строеше. Този натиск беше за това, че била се оскъпила и стигнала 250 хил. лв. на километър\", коментира Радев.По думите му тези хора са били наказани. \"Сега, когато цената на километър, и то за двуредова ограда, е 1 млн. лв., някой ще се извини ли на тези двама български генерали и да речем на семейството на ген. Нейко Ненов. Очаквам го – извинение. Аз нямам органи и правомощия да следя. Това е в полето на прокуратурата\", допълни държавният глава.На въпрос дали има заплахи, идващи от Турция, Радев заяви, че по време на предизборната кампания е имало такава намеса на всички нива. \"Може би забелязахте, че в рамките на няма и два месеца, наложихме принудително административна мярка на 6 турския граждани, които водеха дейност в България. Тя не е само по време на изборите, тя е дългогодишна дейност. Главният прокурор каза много ясно каква е била тази дейност\", посочи той.Попитан от кого е зависело това извеждане, Радев отговори, че това е политическа воля. \"Искам да благодаря на всички отговорни служители, които не само, че се справиха с този проблем, но спомогнаха това влияние да бъде неутрализирано и да се проведат едни честни избори. Трябва да гарантираме нашата собствена сигурност и суверенитет с превантивни мерки. Трябва да развием отношенията с Турция\", заяви Радев.", "date": "09-june-2017", "title": "Цитат на деня: Очаквам извинение към генерали за оказания натиск, когато оградата се строеше от армията"}
{"url": "http://www.dnevnik.bg/sport/2017/06/09/2986488_nadal_ne_ostavi_shansove_na_tiim_po_putia_kum_desetiia/", "text": "Рафаел Надал продължи наказателната си акция на \"Ролан Гарос\" и се класира за финала без загубен сет. Той не остави никакви шансове на австриеца Доминик Тийм и спечели безапелационна победа с 6:3, 6:4, 6:0 след 127 минути игра.Испанецът ще се изправи срещу шампиона в Париж от 2015 г. Стан Вавринка в опит да стане първият тенисист в историята с десет титли в един турнир от Големия шлем. По-рано днес швейцарецът , продължил над четири часа и половина.Очакванията бяха, че мачът между Надал и Тийм също ще бъде доста оспорван. 23-годишният австриец нанесе единствената загуба на испанеца на червени кортове този сезон и също не загуби нито един сет в предишните си пет двубоя - срещу Бърнард Томич, Симоне Болели, Стив Джонсън, Орасио Себайос и миналогодишния шампион Новак Джокович.Надал обаче се оказа прекалено силен за Тийм, който така и не намери начин да се противопостави на убийствения форхенд на деветкратния шампион. Носителят на 14 титли от Големия шлем беше изключително стабилен през цялата среща и излезе победител във всички ключови моменти.Испанецът беше изправен пред осем точки за пробив и спаси цели седем от тях. В същото време той реализира шест от своите десет възможности да спечели подаването на съперника.Надал спечели първите две разигравания в двубоя, но след това набързо загуби четири поредни точки и беше пробит още в първия гейм. Това обаче се оказа единственият пробив, който той допусна в целия мач.Деветкратният шампион бързо настрои мерника си и отговори по впечатляващ начин на предизвикателството. Той спечели четири поредни гейма, за да поведе с 4:1 и до края на сета не изпусна преднината си.Надал пое рано контрола и във втория сет. Той проби в третия гейм, след което с лекота затвърди предимството си, за да поведе с 3:1. В следващите си три подавания испанецът даде едва две точки на съперника и не му позволи дори да помисли за връщане на пробива.В третата част бившият номер 1 беше още по-категоричен. Той не даде нито един гейм на Тийм, чиито съпротивителни сили окончателно приключиха, и краят на сета дойде след едва 27 минути игра.Надал записа 77-а победа в 79-ия си мача на \"Ролан Гарос\" и 23-и успех в 24-те си двубоя на червени кортове през 2017 г. По пътя към финала в Париж той отпусна общо едва 29 гейма на Беноа Пер, Робин Хаазе, Николоз Басилашвили, Роберто Баутиста Агут, Пабло Кареньо Буста и Тийм.Испанският тенисист постигна пета победа в седмия си двубой с младия австриец, който за втора поредна година беше спрян в полуфиналите на \"Ролан Гарос\". През 2016 г. на пътя му застана бъдещия шампион Новак Джокович. Надал никога не е губил мач за титлата в Париж и е спечелил 14 от досегашните си 21 финала в турнирите от Големия шлем. Той води с 15:3 победи в директните мачове с Вавринка.", "date": "09-june-2017", "title": "Надал не остави шансове на Тийм по пътя към десетия си финал на \"Ролан Гарос\""}
{"url": "http://www.dnevnik.bg/biznes/2017/06/09/2986356_temenujka_petkova_razgovaria_s_protestirashtite_ot/", "text": "След протести на служители в държавното дружество \"Предприятие ВЕЦ Пловдив\", част от Националната електрическа компания, енергийният министър Теменужка Петкова е назначила проверка там. Докладът на проверяващите трябва да е готов в понеделник - 12 юни, а до сряда Петкова ще вземе решения по него, се казва в съобщение на ведомството.Служителите в компанията протестират срещу методите на управление, организацията на работа и кадровата политика на шефа на дружеството Веселин Маневски и настояват той да бъде освободен. Маневски е и общински съветник на ГЕРБ в Пловдив. В средата на май над 300 души участваха в подписка за свалянето на директора. Последва проверката, а резултатът се очаква в понеделник. Днес група протестиращи са разговаряли с министър Петкова в кабинета й по нейна покана. \"Длъжна съм да гарантирам сигурността на системата. Затова, след получени сигнали за различни нарушения съм назначила проверка, в която участват представители на министерството, НЕК и Българския енергиен холдинг. Резултатите от нея ще бъдат готови в понеделник, а до сряда ще взема решение по тях\", каза министър Петкова пред работещите в компанията.Дружеството отговаря за над 30 държавни ВЕЦ с над 2 700 MW инсталирана мощност. ", "date": "09-june-2017", "title": "Теменужка Петкова разговаря с протестиращите от \"Предприятие ВЕЦ Пловдив\""}
{"url": "http://www.dnevnik.bg/sport/2017/06/09/2986496_voleibolistite_pobediha_svetovniia_shampion_polsha/", "text": "Българският национален отбор по волейбол направи драматичен обрат срещу световния шампион Полша и спечели първото си домакинство в тазгодишното издание на Световната лига.Възпитаниците на Пламен Константинов се наложиха с 3:2 гейма (25:16, 20:25, 19:25, 25:23, 16:14) пред пълните трибуни в зала \"Конгресна\" във Варна.Те записаха втора победа в четвъртия си мач от началото на турнира и втори пореден обрат Цветан Соколов беше най-резултатен за успеха срещу Полша с 21 точки. Диагоналът реализира 19 от 38-те си атаки и добави две блокади. Страхотен мач изигра и Николай Пенчев, който завърши с 15 точки при 70% ефективност в нападение.Николай Николов се отличи с четири блокади и общо 12 точки, а другият централен блокировач на българския състав - Виктор Йосифов, записа два аса и общо осем точки.България изигра страхотен първи гейм, в който натрупа пет точки преднина още при първата техническа пауза - 8:3. Разликата продължи да расте и след няколко отлични блокади стана двуцифрена при 22:12. До края на гейма поляците взеха само още четири точки.Българските волейболисти обаче не успяха да задържат нивото от първата част, а в основата на проблемите им беше лошият начален удар. Те допускаха много грешки от сервис, докато поляците използваха отлично това си оръжие. Световните шампиони бързо отвориха разлика от три-четири точки, която съумяха да поддържат до края.В третата част българските волейболисти два пъти наваксваха изоставане от три точки. След второто техническо прекъсване обаче разликата се увеличи и поляците затвориха безпроблемно гейма на 19.Възпитаниците на Пламен Константинов се озоваха в тежка ситуация, след като изостанаха с 19:21 в четвъртия гейм. Малко след това обаче дойде видеоповторение, което коригира решение на съдията на стола и доведе до равенство при 22:22. Атака в аут на Бартош Курек даде геймбол на българите, а грешка при посрещането на поляците прати мача в тайбрек.Решителният пети гейм започна по-добре за домакините, които отвориха разлика от три точки при първото техническо прекъсване - 8:5. Поляците обаче изравниха и тайбрекът продължи точка за точка.България стигна до мачбол при 14:13, но не успя да го реализира. Блокаут на Пенчев обаче доведе до втора възможност за спечелването на двубоя при 15:14 и този път тя беше оползотворена след успешна блокада на Соколов.", "date": "09-june-2017", "title": "Волейболистите победиха световния шампион Полша след драматичен обрат"}
{"url": "http://www.dnevnik.bg/bulgaria/2017/06/09/2986491_miastoto_na_razuznavaneto_e_pod_shapkata_na/", "text": "Мястото на разузнаването е под шапката на президентството, защото Министерски съвет (МС) има две служби с идентични функции – Държавна агенция \"Разузнаване\" и Служба \"Военна информация\" и е редно едната да бъде към президента.Това смята президентът Румен Радев, а също и че мястото на дирекция \"Корупция\" трябва да бъде изведена от шапката на МС. \"Няма логика в тази дирекция да събираш информация и да разследваш своя принципал\", коментира държавният глава в интервю за Би Ти Ви. Той заяви, че не вижда мястото на тази дирекция при президента, а по-скоро при единния орган за борба с корупцията.Президентът каза, че не е повдигал въпроса за разузнаването на . \"Не е сега моментът, но той ще дойде, защото президентът има своите правомощия и като върховен главнокомандващ, и във външната политика. Той трябва да може не само да получава информация, но и да поставя задачи за нейното добиване\", заяви Радев.\"С премиера Борисов не играем нито мач, нито тенис, за да броим някакъв резултат. Напротив има победа и тя е за всички. Ние наистина се обединихме - всички участници в КСНС. Нямаме противопоставяне и противоречие с премиера Борисов. Политическата декларация, като такава, постигна консенсус. Оттук нататък обаче ще следя ще се изпълни ли тази политическа декларация без шикалкавене\", декларира Радев. Той нарече отношенията им \"делови и конструктивни\". \"Не мога да подмина обаче някои скандални назначения в последно време, като например това на Герги Костов за шеф на митниците, добави президентът.\"Ще остана задължен на Корнелия Нинова, защото тя издигна моята кандидатура и пое целия този огромен риск с това\", отговори Радев на въпрос какви са отношенията му с лидера на БСП, която го подкрепи в изборите за държавен глава.\"Алогична\" нарече Радев идеята на Лозан Панов главният прокурор да бъде изваден от съдебната система. \"Когато го изведем от тази съдебна власт и го направим абсолютно самостоятелен орган ще го направим още по-недосегаем\", обясни президентът. \"Що се отнася до свикване на Велико народно събрание (ВНС), в глава 9 на Конституцията, която се надявам, че Лозан Панов е чел, много ясно пише, че за да се свика такова, събрание трябва да има проект за промяна на сегашната Конституция или изцяло нова. Г-н Панов не ми представи такъв, нахвърли ми някакви мъгляви идеи. Но не може да поставя на президента задача да изготви такъв проект. Не е президентът органа, който проект за нова Конституция\", коментира Радев срещата си с председателя на Върховния касационен съд.Според президента има политически елемент в тези искания. \"Проблемите не са само в прокуратурата. Проблеми има в цялата съдебна система, проблеми има и в Народното събрание, което не работи вече втори месец, проблем има с недоверието в политическите партии и това референдумът го показа много ясно. Трябва да знаем защо ще свикваме такова ВНС – само, за да орежем правомощията на главния прокурор ли?\", попита Радев.Той посъветва Панов да иде при ГЕРБ, в чиято програма \"също има виждане за свикване на ВНС и промяна в Конституцията, макар и да не се казва каква\".Във връзка с инцидента с колата на Лозан Панов, държавният глава коментира: \"Бях информиран за инцидента от г-н Лозан Панов. Знаете . Веднага говорих с началника на НСО, той е извършил служебна проверка. Случаят вече е във Военно-окръжна прокуратура\". Президентът информира още, че има забавяне в уведомяването на прокуратурата, но не може да каже в момента защо.Президентът Радев обяви, че скоро ще има разговор с президента на Русия Владимир Путин и ще го покани за 140-годишнината от Освобождението на България. \"Има много въпроси, които трябва да разгледаме, освен уважението към историята. Тогава нямаше реакция от управляващите\", каза Радев.\"Нямам никакви намерения да правя компромис с историята заради обсесията на шепа изпаднали от парламента депутати. България не трябва да третира никоя държава като враг\", подчерта той. Според него България трябва да развива отношения с Русия на \"на една прагматична основа, от която България да извлича своята полза и за своята сигурност, и за своята икономика\". \"Санкциите срещу Русия вредят, това е ясно. С удоволствие ще подкрепя всеки акт на отмяна на тези санкции. Президентът самостоятелно не може да инициира един такъв акт. Механизмите в ЕС са такива, че дори една държава трудно може да инициира такъв акт. Рано или късно ще се стигне и до това решение\", коментира Радев. По темата за уседналостта на българските граждани, той посочи, че иска българите зад граница да гласуват. \"Това е една връзка с България, но в никакъв случай да не гласуват под строй – това, което видяхме. Трябва такива законови инициативи да се осъществят, че на този срамен акт да бъде сложен край\", заяви президентът. ", "date": "09-june-2017", "title": "Мястото на разузнаването е под шапката на президентството, каза Румен Радев"}
{"url": "http://www.dnevnik.bg/bulgaria/2017/06/09/2986509_sekretar_na_prezidenta_se_maskiral_kato_hitler/", "text": "Секретарят на президента Румен Радев по правни въпроси и антикорупция и бивш служебен министър на вътрешните работи в кабинета \"Герджиков\" Пламен Узунов също се оказа почитател на нацистки превъплъщения.Негови снимки, на които е маскиран като Хитлер с униформа на българските Военновъздушни сили бяха показани в четвъртък от предаването \"Господари на ефира\". Изображенията са били изпратени на редакционната поща на телевизионното предаване, обясниха оттам. На тях Узунов е вдигнал ръка в хитлеристки поздрав, на един от фотосите е направил знака за хеви метъл.Наскоро служителят на Министерството на отбраната Иво Антонов, , се извини за постъпката си. Заради подобна снимка .В интервю за \"24 часа Узунов обяснява, че снимките са от семейно тържество от посрещането на 2004 година. Били правени на маскараден купон във вила край Пловдив, а да облече тази униформа му се паднало след томбола. Снимките са правени по времето, когато Узунов е служител към Криминалната полиция в Пловдив.В интервюто Узунов не се извинява и не говори за подаване на оставка. До момента няма реакция и от президента, който доскоро беше командващ Военновъздушните сили, чиято униформа е облякъл Узунов на тържеството.В края на май Румен Радев остро  за снимките на държавни служители в нацистки поздрави. \"Не приемам наистина подхода на властта с коментарите, при които те се измъкват с професионализма на хората. Не е въпросът в професионализма, въпросът е ние осъждаме ли тези явления, или не\", заяви държавният глава.Скоро след като се разбра за  на вече  Павел Тенев, вицепремиерът Валери Симеонов го защити, а премиерът Борисов заяви, че е човешко да се греши. Според Румен Радев коментарите в случая внушават, че подобни постъпки са допустими за обикновените граждани и забранени за хората от властта.\"Мисля, че осъждането на нацизма трябва да е абсолютно задължително\", каза Радев и даде пример, че дори по времето на желязната завеса в Европа имаше абсолютен консенсус за това.", "date": "09-june-2017", "title": "Секретар на президента се маскирал като Хитлер"}
{"url": "http://www.dnevnik.bg/biznes/2017/06/09/2986470_prezidentstvoto_publikuva_purvata_stenograma_za_ktb/", "text": "\"Дневник\" публикува пълния текст на стенограмата от Консултативната среща при президента Росен Плевнелиев с политическите лидери в 42-то Народно събрание от 29 юни 2014 г. Стенограмата  Румен Радев и качена на сайта на президентската институция. От нея са премахнати имената на банки и финансови институции, различни от КТБ, обяви Радев.АДМИНИСТРАЦИЯ НА ПРЕЗИДЕНТА НА РЕПУБЛИКА БЪЛГАРИЯКОНСУЛТАТИВНА СРЕЩА ПРИ ПРЕЗИДЕНТА НА РЕПУБЛИКА БЪЛГАРИЯ РОСЕН ПЛЕВНЕЛИЕВ С ЛИДЕРИТЕ НА ПАРЛАМЕНТАРНО ПРЕДСТАВЕНИТЕ ПОЛИТИЧЕСКИ ПАРТИИ В 42-ТО НАРОДНО СЪБРАНИЕ И ЧАСТ ОТ МИНИСТРИТЕ ОТ КАБИНЕТА \"ОРЕШАРСКИ\" 29.06.2014 г., \"Дондуков\" 2, зала 2 (14.00 ч.)На срещата присъстват: Росен Плевнелиев - президент на Р България, Михаил Миков - председател на Народното събрание, Пламен Орешарски - министър-председател, Бойко Борисов – ГЕРБ, Владислав Горанов - ГЕРБ, Сергей Станишев - Коалиция за България, Янаки Стоилов – Коалиция за България, Лютви Местан – ДПС, Йордан Цонев - ДПС, Евгени Узунов – Николай Бареков – България без цензура, Красимир Каракачанов – България без цензура, Меглена Кунева – Реформаторски блок, Радан Кънев – Реформаторски блок, Поканени са да присъстват: Иван Искров – управител на БНБ, Калин Христов – подуправител на БНБОт Администрацията на Президента: Екатерина Захариева – началник на кабинета на Президента, Росен Кожухаров – главен секретар на Президента, Румяна Коларова – секретар на Президента, Милен Любенов – секретар на Президента, Мария Иванова - прессекретар Добре дошли на всички! На днешните консултации са поканени да вземат участие председателят на УС Иван Искров и член на УС и подуправител Калин Христов. Г-н Председател, заповядайте, добре дошли, г-н Христов, също добре дошъл, заповядайте! Благодаря на всички участници в днешните консултации.В петък бях информиран от председателя на Народното събрание г-н Миков за преведените консултации в Народното събрание, за което благодаря, както и за постигнатите резултати. Аз съм удовлетворен, че в рамките на вече няколко формата, а именно посочвам Консултативния съвет за национална сигурност, който се проведе на 17 юни, както и консултациите в Народното събрание, които бяха проведени на 27 юни, виждаме един отговорен национален подход, постига се съгласие, има и конкретика, което мисля, че в ситуацията, в която държавата се намира днес, е много важно.Искам да благодаря за сигнала, който вие изпращате за постигане на съгласие и, разбира се, за решителност и отговорност да се предприемат и следващи стъпки в интерес на държавата и в интерес на плавния преход в един труден период, както ние всички заедно го нарекохме, към повече стабилност в държавата\".Разбира се, действах максимално бързо, защото вярвам, че ситуацията е различна, тя изисква бързи и спешни действия.Много пъти сме си казвали, очевидно днес всички ще се съгласим, че се намираме в, аз бих я нарекъл \"криза на доверието\". Дори и това, което се вижда в различни сектори, дори и това, което виждаме в банковия сектор но и някои други действия в последните месеци, факти и констатации ни дават да разберем колко важно, колко крехко и колко ценно е доверието към парламента, доверието към президента, доверието към политически партии, доверие, разбира се, и към банковата и всички останали системи. Говоря именно за тази криза на доверието, защото, когато доверието в институциите като цяло е ниско, чак тогава разбираме, че тази криза на доверие или това ниско доверие може да се разпростре и върху сектори или сфери от нашия живот, а гражданите са много по-уязвими и, разбира се, трябва да мислим именно за заплахите към тях, за тяхното бъдеще и за бъдещето на държавата.Благодаря още веднъж, че сме всички заедно днес тук, благодаря за решителния подход, бих казал, за поредното доказателство, поредният сигнал за конструктивен диалог и национално отговорен подход, прагматично, ясно, решително които се надявам днес да излъчим към нацията. Когато е трудно, мисля, че така трябва да се действа - да се излезе с конкретика от днешната консултация, да стане ясно на хората какво правим. Трябва да успокоим себе си, като предпоставка да успокоим и народа. Трябва да имаме план, да повярваме в този план, за да може и народът да ни повярва. Вярвам, че сме на прав път. Посочена беше конкретна дата за избори, около която има обединение, за избори.Същевременно има и ясни проблеми, които трябва да се решат. Но позволете ми, въпреки предварително ясно посочените приоритети, които искаме днес да обсъдим, с оглед спешността на ситуацията във финансовия сектор, да дам думата и да помоля да изтегля напред заедно с вас първо констатациите и възможните решения, с които ние всички заедно, убеден съм, ще излезем от гледна точка на финансовия сектор, да чуем анализа. Вярвам, че е важно за всеки един от вас да го направим това в началото. Уважавам всяка една от политическите партии, убеден съм, че ще се борите да спечелите доверието и да управлявате. Въпросът е какво ще се управлява, ако в следващите часове и дни не вземем единодушно отговорни, силни и ясни мерки. Затова може би е добре да чуем какво е положението към момента. Много експерти работиха. Регулаторът се ползва с достатъчно силна репутация. Нека да го чуем. Ако нямате нищо против, да минем през тази жизнено важна за народа тема и да продължим с всичко останало. Г-н Председател, заповядайте! Уважаеми г-н Президент, Уважаеми г-н Председател на Народното събрание, Уважаеми г-н Премиер, Дами и господа, Преди всичко искам да благодаря от името на нашия Управителен съвет за поканата да бъдем тук и да се опитаме заедно с вас да формираме единна позиция на държавата, за да знаем какво правим ние, като Централна банка, и правителството като основният провайдър на ликвидност във всяка една страна, в т.ч. и в България.Това, което искам да маркирам, е с две думи какво се случи до Корпоративна търговска банка /КТБ?, защо се случи? Това, беше коментирано много в публичното пространство. Искам да маркирам и какво се случи след това,а именно, след като работихме цяла събота и неделя с правителството на най-високо ниво, говоря за миналата събота и неделя, в т.ч. с доказани парламентарни експерти, канили сме само парламентарно представени сили, за да не влизаме в излишни дебати защо, как, кое и т.н., при цялото ми уважение към другите колеги, които също са представени вече в Европейския парламент.(прекъсва Иван Искренов) Г-н Президент, а защо започваме от втория етап, има време, предполагам, може би трябва да чуем как се стигна до тук, защо прескачаме един етап, а започваме от събота, имаме време да изслушаме всичко? Г-н председателят трябва да бъде достатъчно подробен. Съгласен съм с Вашата констатация. Просто молим за достатъчно подробно изложение от Ваша страна, г-н Управител, как и защо стигнахме до тук и какво правим оттук нататък? Благодаря, г-н Президент! Разбира се, ще говоря в рамките на банковата тайна, не очаквате от мен... Между другото, искам да апелирам към всички представители на днешните консултации - нека това, което се чуе тук, да остане тук, нека всеки един от нас внимателно премери публичните си послания след това. Много е чувствителна ситуацията за следващите часове и дни. Апелирам, вярвам във вас и благодаря за отговорния подход. Поради случки, които, при цялото ми уважение към г-н Борисов, няма да ги маркирам отново, тъй като те са в общественото пространство и не са моя работа. БНБ няма никакъв принос към случилото се. Поради тези случки започна масирано оттегляне на депозити в КТБ от предходната сряда -мисля че беше 12-ти или 13-ти, и свързаната с нея \".\", която е .% собственост на КТБ, но просто е в процес на смяна на името. Така че за това сме уведомили нашите европейски партньори, за да е ясно и да не въвличаме такова голямо и важно име в световен мащаб в наши вътрешни проблеми.Ситуацията започна в сряда, много се усили, особено след като излезе анонимката, знаете за каква анонимка говоря, и в петък на практика, след като до към 10.00 - 11.00 ч. бяха изтеглени значителни суми, цитирам по памет - само в петък бяха над 350 млн. до това време, като подчертавам, че КТБ беше изключително ликвидна банка, както всяка една българска банка в момента, и на това ще се върна сега, като обсъждаме сектора като цяло. Към 11.00 - 11.40 ч. физически писмено тримата изпълнителни директори на КТБ уведомиха управителя на Централна банка и чрез него Управителния съвет, че поради масираната атака на вложители, не биха могли повече да си позволят да изплащат средства. На основание чл.102, прощавайте, ако греша, поискаха да бъдат поставени под специален надзор, т.е. да бъдат защитени, тъй като знаете, когато банка е под специален надзор, вече никой няма правно основание, било директно, било чрез съдебната система, да предявява своите претенции за срока на специалния надзор. Съответно в рамките на час и нещо, след 2005 г. не ми се беше случвало подобно нещо, се наложи да намерим двама квестори - един наш служител с една госпожа, която сме ползвали при последната случка 2005 г., Международната банка за търговия и развитие беше малка банка, но в 12.30, цитирам по памет, вече УС беше свикан, докладната беше налице, предложенията бяха налице и ние назначихме квестори, с което изпълнихме единствения си възможен законов ангажимент и отговорност към този момент, с което банката затвори и прекрати своите операции - както в страната, така и в чужбина. Към 19.40 ч., за щастие, в края на работния ден вече, след като е приключил ТАРГЕТ 2, всички разплащания за страната и чужбина, получихме писмо от двамата изпълнителни директори, които са все още бяха от \"...................\" в тази по-малка банка, че банката, поради .%-та си свързаност с голямата банка, е подложена също на паника, на масирано изтегляне на депозити. Поради тази причина те не могат вече да изпълняват своите задължения. По сметките си имат , Калин е до мен и може да ме коригира, бяха написали от порядъка на 20-25 млн. лв., които остават за понеделник, като само за понеделник бяха заявени над 30 млн. безкасови плащания, около 20-тина милиона на каса и някакви по-дребни суми, които трябваше да платят по някакви други ангажименти. Съответно ние пък имахме достатъчно свободно време и през съботата и неделята, когато работихме заедно, както казах, с колеги от правителството и от парламента, стигнахме до варианта, че така или иначе ситуацията е такава, че няма как за такъв кратък срок да търсим някакво саниращо или друго решение, с което било да продадем банката на някой за 1 лв. или нещо друго да се случи, и съответно трябва да разширим квестурата и към \".\". Това не е в компетенциите изцяло на Централната банка, но пак казвам, в събота обсъждахме как би трябвало да се процедира с голямата банка и въобще с групата така, че да не се предизвика паника между вложителите, тъй като атаките продължаваха и по вестници, и по интернет особено, Фейсбук и т.н.: а коя е следващата банка, коя е по-следващата банка , и т.н. Така или иначе вие знаете, че съгласувано с правителството, в неделя УС на Централната банка взе важни решения и някъде около 16.00 ч. следобед уведомихме нашата общественост за разширяване на квестурата и към \"\" за решението ни незабавно да назначим независим одит, и то от световно известни и признати имена, който в рамките на 10 работни дни да извърши оценка на активите и пасивите, и най-вече да обърне внимание на кредитния портфейл в какво състояние е, след което вече чрез .................................................... и в банките, на практика банката да се национализира. Това е нещото, което ние вече го съобщихме. Просто обобщавам какво се случи до преди тази седмица.Разбира се, ние много добре знаем закона и много добре ще го спазим, ще го спазим стриктно, така че преди да се пристъпи към тази \"национализация\", слагам я в кавички, разбира се, че ще потърсим в кратък срок миноритарните акционери, в лицето на .. и на .., но . междувременно се произнесе, че те нямат интерес, имат само 10% и не биха се интересували, което пък може и да е добре, тъй като знаете и геополитическата ситуация в момента в света. Така или иначе за какво ли не съм чувал, тук да ме извинят представителите на ДПС– било Доган фонд, какво ли не, но искам категорично да заявя и да се знае това нещо, че 30-те % са притежание на .... . и всички други приказки са просто спекулации в интернет мрежата и няма нищо общо с това, което се говори тук. Те участват в банката чрез свое офшорно дружество, регистрирано ., но това е практиката на големи инвеститори в световен мащаб поради данъчно третиране и други причини да участват чрез такива дружества. Но отзад седи ., като председателят на този фонд, това е така нареченият техен \"сребърен фонд\", председателят е министърът на финансите на ... Казвам го, за да няма и такива спекулации.Въобще нас не ни интересува искат ли или не искат. Така или иначе те имат законовото право да заявят. Аз съм информирал премиера, че проявиха интерес, информирах и държавния глава, доколкото все пак той е е човекът, който трябва да бъде информиран, защото формира 40% от моя Управителен съвет. Но към този момент след една среща, която беше бегла, и моля да не се коментира в медиите, нямаме някакви други заявени интереси. Още повече, че ако се опитат въобще да си запазят техните проценти, това означава да се ангажират много сериозно, и не с жълти стотинки. Едва ли ще го направят, така че ние не работим по този вариант - нито Централната банка, нито правителството. Дано да съм отговорил на въпросите до този момент, до тази седмица.За жалост, на фона на политическите пререкания, на фона на медийни пререкания, на фона на всякакви хейтърски участия, най-вече в социалните мрежи, започна да се говори коя е следващата банка и започна да се нагнетява напрежение около . Искам да знаете, че .., поголяма от КТБ, и .. по големина по размер на депозитите на населението след .. Добре седи на пазара. Преди атаката имаше от порядъка на % ликвидност. Понеже чух някъде по телевизиите, че един друг е казал, че трябва да си подам оставката и т.н. Не че това е проблем за мен, но да е ясно, че не става въпрос за проблем с капитал, проблем с ликвидност. Няма такъв банков сектор в по-голяма част от страните на Европа с такава капиталова адекватност и висока ликвидност. Но когато се създаде недоверие, тогава това недоверие рефлектира в изтичане на средства и никоя банка не би могла да устои на такива безумни тегления.Така или иначе се стигна до там, че в рамките на четвъртък и петък, но най-вече в петък, банката, както знаете, пусна прес съобщение. Бяха изтеглени, по наши данни, някъде от порядъка на около 800 млн. лв. Това, което е притеснителното, разбира се, и ние трябва категорично да си застанем зад банковия сектор, след малко ще ви кажа какво предлагаме, ако преди това финансовият министър не е имал възможност да говори. Искам да кажа, че през петъка вече започнаха да пълзят слухове и за други банки и на практика, поради банковата тайна и молбата на колегите от банковия сектор, няма да споменавам банки извън тази, която вече публично беше афиширана и пусна прес съобщение, но все пак ще ви спомена, че от излезлите около близо 890 млн. пари от банковата система, само 25% са в свръх в други банки. Тоест, имаме едно голямо изтичане. Пак ще повторя молбата ми - моля да бъдем много пестеливи след заседанието. Г-н Искров, кажете ми колко са в чужбина?Аз не съм инспектор, който да знае тези данни, тъй като никой не може да го каже към този момент. Отчетността, която е по линия на платежния баланс и на финансовата сметка, тук икономистите знаят, че се получава на един по-късен етап и не можем да го разберем, тъй като е свързано и с търговски операции и с много други такива. Така че не мога да кажа колко от тях са изнесени в чужбина или не.Така или иначе от цялата седмица, разбира се и особено от петък, колегата Костов го оставихме да работи по техническите въпроси с нашите юристи и други, затова не е тук, но той постоянно следи какво се случва в RTGS системите за разплащане и в ТАРГЕТ 2. Виждаме, че банката плати, и то много коректно, до 15.00ч. работиха в петък, всичко възможно, което можеше, но сами трябва да разберете, че не е възможно при такава огромна клонова мрежа, технически е невъзможно да бъдат зареждани клоновете и с лева, и с евро.Това, на което искам да обърна внимание и затова пледирам да бъдем единни тук, и най-вече вие, политиците, е, че винаги това непремерено говорене, страхът, който се всява от всякакви псевдоексперти, за валутния борд започна доста да се говори напоследък, в последните дни, и затова значителна част от депозитите от тези банки, които бяха засегнати, бяха веднага обръщани в евро -видите ли, да не би да паднел бордът. А в някои, в които дори имаше внасяне, типичен пример е , например, много често пък се правеха депозити в евро.Това, което трябва да е ясно на всеки един и ние много пъти сме го обяснявали - бордът не може да падне, бордът е политическо решение на цяло едно поколение. Тук голяма част от тези, които седят на тази маса, са взимали участие в дебатите и са гласували за борда и знаят, че борд току-така не пада. Така че много важно е също да излъчим и такъв сигнал, че няма никакви проблеми от гледна точка на валутата.Ако позволите, уважаеми г-н Президент, помъчих се и ще извинявате, ако не са много гладки в изказването ми тези няколко точки, но буквално ги пишех в колата, докато идвахме към служебния вход - това, което направихме вчера и днес заседаваме с правителството, под прякото наблюдение на премиера, икономическият екип на правителството, заедно с Асоциацията на банките в България. Имаме няколко мерки, които предлагаме да бъдат подкрепени абсолютно единодушно: Първо, незабавно да се блокира и премахнат източниците на дестабилизация, генериращи безпричинно безпокойство и сеещи лъжливи слухове срещу една от най-добре капитализирани-те банки. (прекъснат от Михаил Миков) Едва ли ще ми разберете, г-н Миков. После ще пишем, сега дебатираме. Вие говорете, ние Ви чуваме, със сигурност ще има въпроси. Ясно и просто формулиране на тезите. Имаме време след това да формулираме и общия документ. Защото знаем какви са показателите - те са публични и ние като Централна банка, седим зад тези показатели на банковата система. Тук, според нас, трябва заедно да обединим усилията си и трябва да си призная, че аз не съм много силен в тази част, но тук трябва да се говори с главни редактори на медиите, собственици, където можем и ги познаваме, и съответно ДАНС много сериозно да си върши работата. Г-н Президент, говорим в единствено число за една банка. Питам, защо за нея говорим, а не говорим и за другата, и за третата? Дотук в изложението няма нищо конкретно, за да имаме такава среща днес, нищо не съм чул, въпреки личното си приятелство, което имам с Искров. Ние сме се събрали да спасяваме . или говорим за банковата система, която включва целия период? И когато се говори за ДАНС, за тези смешници снощи, за тези, които отидоха по офисите, за това правителство, което мълча 10 дена, докато се случи всичко, сега Вие искате те да са стожери и ние да се обединим. Първо ще се разграничим, после ще се обединим. Кажете истината, кажете тези хора, които са го направили, защо го направиха, кой прати ДАНС, кой прати прокурорите, кой прати всички там, премиерът знаеше ли, този вътрешен министър, където води като маймуна вчера хора с маски, знае ли кой води? И днес тези провокации през ДАНС, където пускат до БГ-нес и навсякъде, че ние сме едва ли не виновни за това? Дайте да си сложим истината на масата, за да видим можем ли нещо да направим. Върху какво да се обединя? На ДАНС не му вярвам, на кого да вярвам в ДАНС, на тези, които отидоха и заградиха офиса на едната, на втората, на третата?И не си мръднаха пръста досега. А истината я знаем всички. Или трябва да вземем решение и това да не се повтори по никакъв начин, или само така да ни залъгвате и после да излезем и да кажете: ама Борисов не се съгласи. Защо, аз искам да се съглася, но искам да знам виновниците, искам да знам има ли изтеглени държавни пари, има ли заръчани от тези банки. И ние искаме да ги знаем, защото и на нас не ни ги дават. Ами като искаме да ги знаем, защо мълчаха правителството, ДАНС и МВР и не тръгнаха да атакуват още през първите 10 дни? Извинявайте, но от нас искате да си заложим партиите, да си заложим авторитета и да излезем и да кажем нещо на хората, което да ги успокои. За да мога да не ги излъжа..., аз не вярвам на министър Чобанов, не вярвам, че може да се справи. Казвам го публично и в очите. Не вярвам на ДАНС, гледах ги снощи с цялата пропагандна машина - барети, качулки, същият този, който в комисия в парламента говореше за мен. Кой? Този Чикагото. Синът му който говореше в парламента на комисията срещу мен. Ами ти трябва да си доволен от цялата тази работа. Аз не съм доволен, и тук разбирам Искров Ако може процедура. Уважаеми г-н Президент, Г-н Председател на Народното събрание, Г-н Премиер, Уважаеми лидери на политическите сили, които участват днес, Има много въпроси, наистина, и аз предлагам въпросите към г-н Искров да бъдат т.2, или да ги зададем след изложението. Аз не знам какво включва изложението на г-н Искров, но при всички случаи би било полезно, ако в аванс той направи коментар и на едно ширещо се в публичното пространство предположение, че има преднамерени действия, в т.ч. и от страна едва ли не на държавни органи към първата банка. Да, това е много е важно, да чуем отговор на този въпрос и да бъде част от изложението, 2ко е възможно. Защото, ако не го чуем, явно е, че този въпрос ще бъде зададен, тъй като аз чувам една оценка, че това се е случило в изпълнение на постановление, което забранява на държавата или на търговски дружества с принципал държавата да не държат повече от 25% от своите активи в една банка. Това ли се е случило или се е отишло по-нататък? Това е много важно, за да си изясним цялата картина. Има и много други въпроси. Предлагам да ги зададем, след като чуем изложението на г-н управителя. Благодаря Ви, г-н Местан. Г-н Миков, Вие също искате да добавите нещо. Вероятно ще помогнете към изложението. Уважаеми г-н Президент, благодаря Ви. Може би за всички ще е много полезно и ще разсъждаваме много по-рационално и отговорно, ако имаме някаква информация, тя да се предостави, ако трябва, вкл. по каналите на най-високата степен на секретност. Защото и миналата седмица, по повод на първия казус, и тази седмица, по повод на този казус, и перспективите за следващите седмици ние разсъждаваме по вестниците. Това не е намеса, казвам го категорично - не е намеса в работата на Централната банка, защото се търси подкрепа от всички обединени. За да се постигне подкрепа и обединение, цялата истина трябва да е на масата за цялата система, защото мисля, че в момента обсъждаме цялата система.Аз иначе ще си изпратя мои въпроси утре и ще искам г-н Искров да ги достави по линия на секретното деловодство. Аз ще ги направя достъпни за тези, които имат достъп. Но е абсурдно ние да боравим с най-общи представи за нещата, а да се иска от нас да се дадат конкретни съвети, защото ние решения, нека да е ясно, нито парламентът, нито правителството, те могат да помагат, но действията, стъпките и мерките са детайлно разписани в закона и са пълно право и отговорност на Централната банка. Така че ще кажа на г-н Искров - когато се иска помощ, трябва да е ясно за какво. И от кого. Уважаеми г-н Президент, Уважаеми дами и господа, Също искам процедурно да вляза в дебата с едно уточнение, с което трябва да сме наясно. Сега е 14.30 ч., утре е понеделник. Затова мисля, че найважното е да проведем дискусия по целия проблем за стабилността на финансовата и банкова система. Това е въпрос на национална сигурност. Така е записано и в Концепцията за национална сигурност. Но всички въпроси трябва да ги поставим след като чуем плана на БНБ и предложението, защото, ако искаме да направим нещо днес, е действително да се обединим около това какво се прави от БНБ като институция, която е водеща и като правомощия, и като отговорност за стабилността на банковата система от правителството, от Асоциацията на търговските банки и търговските банки. Защото най-важното е, според мен, днес държавата да покаже че има държава, че има единодействия по отношение на този риск, който е вече за системата, а не за една или друга банка. И за съжаление ние, политиците, с непремерено говорене засилваме подобни неща. Няма сега да влизам в коментари. Бих могъл, но няма да го направя. Имам какво да кажа за всички последни дни, но смятам, че отговорното сега е да намерим решение, зад което да застанат институциите - президентът, правителството, парламентът, БНБ с тяхната инициатива. Затова нека да изслушаме предложението на БНБ по същество, тъй като тази т.1 би трябвало да бъде последна, бих казал. Първата точка е какво точно се прави, за да може утре сутринта да не влязат квестори в , след това в други банки, ако истерията продължи. Трябва да има план за действие. Знам, че днес е имало разговор с Асоциацията на търговските банки. Нека видим какво се предлага, какво трябва да направи всяка институция - БНБ, правителството, асоциацията, за да се гарантира стабилността на системата.Обръщам внимание - днес гледам международните коментари, в т.ч. в германските медии, които доста покриват. Те говорят за атаки към конкретни банки. Ние се намираме в абсурдна ситуация. Всички твърдят - международни експерти, български експерти, че българската система е високо капитализирана, високо ликвидна, огромни резерви на БНБ..., така ли е? Преди няколко дни успешна емисия на правителството на международните пазари, което също говори за доверие в системата. Отвътре в България разклащаме системата. Това е абсурдна работа. Г-н Искров, въпросите към Вас бяха и подпомагащи. Заповядайте! Аз искам да погледна г-н Миков в очите, ако може и той да ме погледне. Ние се познаваме с него от 39-то Народно събрание. Г-н Миков, никога, когато съм говорил с Вас, не съм си гледал бомбетата на обувките, защото винаги съм гледал хората в очите, защото знам какво съм работил. Грешка е, Иване, че не съм ти писал. Аз нося отговорност за това, че след миналата седмица не изисках по официален път, а се задоволих с телефонни разговори и общи приказки. От утре ще си пишем. Г-н Искров, ще се опитам да Ви помогна с няколко изречения оттук нататък, за да можем да бъдем бързи, ясни, решителни и точни. Имаме две банки, които са под особен надзор. Капиталът на едната, която е четвърта по големина в българския сектор, ако бъдат изтеглени спестяванията на всички от тази банка, практически и целият фонд за гарантиране на влоговете е заминал, плюс, разбира се, и допълнителни резерви. Имаме втора банка, която е под особен надзор. Ние, като политици, очакваме истината за това какво се случва в банките. Това е категоричен факт.Второ, ние очакваме БНБ като силен регулатор, който се ползва с доверие, да работи за повече доверие. Това означава каквото пише в закона - ясно, решително и точно. Очакваме също така да се погледне на сектора като системен проблем, но да не се изпуска от очи справедливостта, която е основен проблем за гражданите. Ако някой е източвал банка, той е източвал банка. Същевременно, обаче, ако ние си даваме сметка, че започна да се говори за ваканции, за банкови ваканции, това ще ни убие. Ако започнем да говорим за Кипър,... но България не е Кипър. България е България, 30% капитализирана банка, в Европа са 8. Тази банка е по-капитализирана от средноевропейската. Защо се случва така? Днес разговарях с главния прокурор, вчера също разговарях с него. Заявил съм категоричното желание на политическите партии, вкл. и днес - ние очакваме от вас, но очакваме и от правораздавателните органи, като са казали \"А\", че има злонамерена атака, да кажат и \"Б\" - кой, кога, къде и т.н.Готови сме да предприемем законодателни мерки във всяка подкрепа за стабилността на сектора. Готови сме да направим дебати в парламента, при президента, в правителството. Валутният борд е монолитен, стабилен, няма да мръдне, докато не влезем в еврото. Това ще го кажем днес. Готови сме на всичко, но има хора, които носят отговорност, и институции, които носят своята отговорност. Затова Ви моля да ни разкажете по-конкретно картината и може би идеята на г-н Станишев е добра да тръгнем отзад напред. Според Вас какво трябва да се случи, за да видим оттам нататък дали ще постигнем и съгласието и как точно ще го постигнем?Между другото моята молба е и към правителството все пак, защото работихте заедно с БНБ - когато кажем какво трябва да се случи, много Ви моля, г-н Министър -председател и Вие да се включите в дебата, за да бъдем бързи и ефективни. Ясно е, че следващите часове са важни, ясно е, че в понеделник очакваме трета банка да подаде молба, ясно е,че е възможно още 2-3 до края на понеделника и те да подадат молби. И повече от ясно е, че ние се надбягваме с времето, а факт е, че масовото теглене на пари води до паника. Паниката е лош съветник. Същевременно секторът е капитализиран, имаме кризи на доверие, имаме криминална атака, но нямаме банкова криза, нямаме такава, според мен. Г-н Управител, заповядайте! Благодаря, г-н Президент! Уважаеми дами и господа, познавам се с повечето от вас от много години. Само това искам да кажа, преди да продължа. Не искам подкрепа за г-н Искров, както се изказа г-н Миков, искам подкрепа за Българската народна банка и правителството в опита ни да удържим това, което се случва в момента. Г-н Искров няма никаква необходимост от подкрепа. Двете заедно не могат да вървят. Или БНБ напред и единствена да я подкрепяме, но с правителството няма как, няма да слушам дори. За кое правителство говорите? Г-н Станишев казва: държавата. Но тази държава доведе нещата до тук. Нали се разбрахме за избори, нали се разбрахме да подадат оставка, нали се разбраха да изместим фокуса от банките върху фокуса на политиката, ние да се млатим там колкото си искаме, но хората да се махнат от банките. Нали това се разбрахме? И когато видях г-н Чобанов по \"Панорама\" да обяснява, че всичко е стабилно, и Когато каже, че е стабилно, това е все едно да ти каже : добър ден, и пускаш лампата веднага. Значи ситуацията е зле. Дайте да изместим фокуса от банките, а не да слушаме Искров. Човекът ще се справи колкото може. Но аз искам да го чуя. Добре, щом искате да го чуете, чуйте го. Аз искам да кажа, че мога и ще подкрепя. Макар че и формата, г-н Президент, хубаво е като се каже двама души, да са двама души. Правим изключения, ОК, но както аз съм взел експерт, за да може това, което каже Искров, ако е добро, да кажа \"да\" и съм готов да го кажа в пълния му обем. Все пак искам да се знае, че ние подкрепяме банката и банковата система. Няма как прибавяне на думата \"правителство\", което спа, което Вие нарекохте случки..., какви случки са това да ти влезе прокуратура, следствие, ДАНС, жандармерия в офисите, това случка ли е? Това е пряка атака срещу една банка, която и да е, не ме интересува. Защо си мълчахте Вие, когато същите тези хора се наредиха пред Общинска банка? Ако бяха съборили ., щеше да е виновна Фандъкова и ГЕРБ, нали? Рецидив става, господа, и ако не се посочи, не се гарантира..., на това правителство нямам грам доверие. Оставка на правителството. Ако не може целият кабинет заедно, заради датата на изборите, тотално всички утре да осъмнат с нови министри. Това ще успокои хората. (всички говорят едновременно) Това не може да стане.Тогава какво искате от нас? Искаме първо да решим този проблем. Този проблем е нерешим в този формат. Ако може да кажа нещо - говорим за отговорностите на банките. Много ясно са написани в законите. Правителството е тук, това, друго или трето да подкрепи, ако банката казва: дай 1, 2, 3 млрд. Нека да видим мерките на банките, премиерът ще каже колко може и в какви срокове да осигури да вървим нататък. Ако ще свързваме банката с разговора ни от онзи ден, тогава банката да си излезе, да си проведе разговор и банката да се обсъжда на друго място.Ако може само една дума. Струва ми се, че говорим за два аспекта на един и същи проблем. Темата днес е изход от ситуацията и пътят към стабилността - и на банките, и на политическата стабилност. Не трябва да се противопоставят двата аспекта. Ние трябва да решим днес и двата въпроса. Тоест, кои са мерките - правни, строго специфични относно стабилизирането на банковата система, какъв е ангажиментът на правителството, на парламента, ако се появят такива ангажимента - това е едната страна на въпроса. Второ, политически измерения на стабилността, свързано с разговорите при Вас и последвалите в петък също са тема на днешното заседание. Не бива да се противопоставят двата аспекта. Ако изходът са предсрочните избори, казахме, че са, т.е. не се връщаме към тази тема, правим го.Оставка - кога, също днес тук. Едно е ясно, че имаме хоризонт, имаме дата, която е фиксирана, за да няма злоупотреба, и ние няма да отстъпим от постигнатото споразумение. Няма да се възползваме от ситуацията, за да удължим изкуствено живота на кабинета. Какви други политически и стабилизационни мерки са необходими, без ограничение тази тема е на масата и ние сме с нагласа. Но каквото и да е решението, е добре то да се вземе не дори с широко съгласие, а с консенсус, когато става въпрос за банки. Аз моля разговорът ни да е достатъчно организиран и сериозен и да продължи със своето изложение председателят на Централната банка, след което да му бъдат поставени всички въпроси, които тук бяха засегнати. И искам да подчертая, че преди ние да имаме отговор на въпроса - утре българските банки ще отворят ли и ще работят ли, смятам, че е безотговорно да обсъждаме каквито и да е други политически теми, които засягат главно нас. Защото хората отвън се интересуват дали утре тази система ще функционира. Ако ние нямаме отговор на този въпрос, мен твърде малко ме вълнуват другите теми, които са в нашия дневен ред. Абсолютно правилна е Вашата констатация. Г-н Искров, заповядайте, моля Ви, продължете Вашето изложение, предложения какво очаквате? Бъдете прагматичен, точен, ясен. Благодаря, г-н Президент. Винаги съм се стремял да бъда ясен и разбираем. Ще спомена 7 неща, които се опитахме да формулираме заедно с колегите от правителството и Асоциацията на банките, с които Ви казах, че говорим вече втори ден. Първото, повтарям го още веднъж - незабавно блокиране на всички дестабилизиращи източници. Това няма как да стане без разговори с главни редактори на медиите и ДАНС да върши добре работата си. Вече виждам, че в тази насока си върши добре работата. Дано да хване всички, но едва ли е възможно. Второ, от гледна точка на обществения интерес и все пак, за да всее малко ред, предлагаме безкомпромисното противодействие на държавата срещу криминалната атака към банките да включи криминализиране на неверните слухове и призиви за атаки срещу банките. Няма как да си забравил един доклад някъде или да не знаеш къде е и да те разследват, тъй като е било държавна тайна, оттам национална сигурност, а основен елемент на националната сигурност, какъвто представлява финансовата стабилност, да било наказуемо само с глоба. Абсурд. Никога няма да излезем от тази каша, ако е така.Трето, и това е много важно - след като ви отговоря на всички въпроси, пледираме за това - ясна и категорична публична подкрепа за предприетите от БНБ и правителството стъпки. Не говоря и не е моя работа да казвам трябва ли да го одобрява правителството като цяло, като дейност, но в тази насока за банките, след днешните консултации при президента, казано простичко, говорене на един глас, защото побъркахме хората в нашата държава. Говорим като един, когато става въпрос за банки и какво трябва да се прави. Четвърто, пълна ликвидна подкрепа от БНБ и правителството и банковата система като цяло за банките, които са поставени или биха били поставени под натиска за изтегляне на депозити. Тук не говорим въобще за никакви такива варианти, за които намекна г-н Плевнелиев и не е необходимо да ги обсъждаме към този момент - пълна ликвидна подкрепа.Пето, в рамките на тази ликвидна подкрепа, тъй като аз не мога да говоря от името на премиера и на финансовия министър, те ще кажат как го виждат от тяхна страна, БНБ за пръв път, след като бе въведен бордът, ще предостави ликвидност при условията на чл.33, ал.2 и 3, а това е ликвидност, когато банката има държавни ценни книжа. Най-вероятно още утре може би ще пипнем и по Наредба № 6, която казва как се рефинансират банки, когато има ликвиден риск, засягащ цялата система. Тоест, ние не бягаме от своята отговорност. Шесто, незабавно уведомяване на Европейската комисия, тъй като аз лично не смея да говоря с никой, а доколкото разбрах, Калин поне ми каза, че се е чул с колеги от ЕК, звъннали са му и са му казали, че г-н Барозо е поискал премиерът и аз да се чуем с г-н Оли Рен. Така че това, което емного важно, за разлика от други някои стъпки, които се правеха последните години, поне по този въпрос да бъдем изключително предсказуеми и прозрачни пред нашия най-важен партньор, страните от Европейския съюз и в частност Европейската комисия, в частност Генерална дирекция \"Конкурентоспособност\" и Генерална дирекция \"Еквим\", и разбира се, аз трябва да уведомя нашия изпълнителен директор на холандската група в МВФ, тъй като те вече питат, звънят и аз се крия, тъй като няма как, без да имам мандат от вас, да се чувам и да му описвам какво се случва. Седмо, ако е възможно да се вземе тук като решение - очевидно е, че е нарушено доверието в страната. Чрез удара по подуправителя, ръководещ \"Банков надзор\", на практика и вероятно и затова г-н Миков е по-съсредоточен върху Централната банка, вероятно и нашата репутация е силно нарушена. Имаме нужда от внасяне на доверие в този момент в страната чрез даване на мандат на правителството и на БНБ за водене на преговори с МВФ и Европейската комисия при необходимост. Това са нещата, които исках да кажа пред вас, уважаеми дами и господа, и съм готов на всякакви въпроси да отговарям, ако преди това не е необходимо може би колегите от правителството да кажат няколко приказки. Г-Н Председател, няколко бързи въпроса и коментар, за да вървим по 7-те предложени от Вас теми. Първо, когато казвате за мандат за правителството, което и да е то, и БНБ за водене на преговори с МВФ или чрез Европейската комисия, защото преговорите се водят с ЕК, а не с МВФ директно, нали така - т.е., преговори с ЕК? Ако позволите, г-н Президент, такава е процедурата - винаги първо се уведомява ЕК и се водят преговори.И тя е водеща. Така че не говорим за МВФ, а за ЕК. Но трябва да уведомим фонда, тъй като ние сме пълноправен член на МВФ и няма как управителят, преполагама, че са въртели вероятно и в Министерство на финансите, да мълчим, да се крием и да не кажем че това се е случило, какво сме се опитали да направим, че това правим в момента и т.н. и се опитваме да фиксираме проблемите. Нали разбирате, че едно е да кажем Европейската комисия, друго е да кажем МВФ, но така или иначе ще има дебат по тази тема. Само искам да информирам уважаемите членове на днешните консултации - аз проведох два разговора, единият беше с Кристалина Георгиева, която помолих лично да разговаря с комисаря Алмуния и комисаря Оли Рен, който в момента се представлява, доколкото знам, от Синкалас, тъй като самият той има ангажименти по друга процедура. Европейската комисия, когато правителството каже, както каже и каквото нашето правителство каже, да излъчи като послание от Брюксел. Става въпрос за часове.Правителството изобщо не е наше. Да, съгласен съм, но правителството е на България, което има часове, да съгласува с ЕК посланията си. Второ, в моя разговор с главния прокурор, той също ме информира, че ще помогне на правораздавателните органи, ако има законодателна инициатива за криминализиране и т.н. Но сега стартира дебатът. Заповядайте, г-н Миков. Дами и господа, да ви кажа, че тази промяна в НК-то ще важи оттук насетне. Извинявайте, но стига сме правили промени и да плашим гаргите. Има достатъчно текстове, сега ще ви ги извадя, ще ви ги съобщя, които в момента могат да се прилагат ефикасно. Стига, на тези хора им омръзна, сто пъти го променяхме НК-то, г-н Президент. Има достатъчно текстове. Не възразявам да завъртим още една поправка на Наказателния кодекс и да въведем доживотен затвор без право на замяна. Аз няма да взема думата по същество на този дебат, искам просто да предложа помощ. Трябва да припомня, че пета година съм политически съветник на Сим Калас, с който съм работила и в целия си предишен мандат. Той е бивш премиер, финансов министър. Разчитайте, имам абсолютно директен, пряк, много бърз достъп. Освен това той познава добре България, така че разчитайте. Благодаря, г-н Президент! Г-н Председател на Народното събрание, Уважаеми лидери, Дами и господа, Два въпроса само - по т.5 на Плана на БНБ декларирахме и публично, и в експертните разговори, че правителството ще подпомогне с всичко, което е необходимо - инструментално и ресурсно, усилията на БНБ за справяне със ситуацията. За тази цел вероятно ще имаме нужда и от подкрепа на парламента в определени параметри, които са ни фиксирани в Закона за бюджета, в частност параметрите на дълга. Най-вероятно ще влезем в парламента, за да поискаме промяна на някои от тези параметри, но само това. Останалата част, която си е в нашите компетенции, ще си използваме компетенциите и ще подкрепим БНБ.Засега ми се струва, че само за този параметър ще молим лидерите за подкрепа в парламента, така че да бъде ефективна подкрепата ни на БНБ по отношение на инструментариума. И ще си позволя, макар че не е пряко във връзка с това, г-н Борисов, мълчанието на правителството е дискусируемо. Аз мисля, че правителството даде достатъчно анонси в умерена степен, не истерично, не се появявахме всяка вечер, за да казваме, че ще подкрепяме, защото истерията в някои случаи води до поголямо напрежение, но не сме призовавали хората да си теглят депозитите, както го направиха някои политически лидери. Благодаря! Г-н Президент, ако може, и аз имам няколко въпроса и коментар. Първо, наистина и аз ще направя една оценка. Смятам, че трябва да се спре да се говори по телевизиите, дори и телефонните интервюта на някои лидери нагнетиха доста напрежение събота и неделя. Имам конкретни въпроси към г-н Искров. Колко са парите, които ще трябват, за да се покрият тегленията на хората, защото тук Вие двамата с Орешарски говорите общи приказки - ще докарате, ще вземете. Колко ще ви осигурят чуждестранните банки, защото те могат да рефинансират и там има междубанкова задлъжнялост? Вие колко пари имате при вас и колко ще ви даде правителството? Вторият ми въпрос е свързан с двете първи банки, които пострадаха. Аз не ги смятам три, защото тази малката \".......... .........\" е несъществена. Теглени ли са държавни пари от КТБ? Държа да получа отговор веднага от Вас. Следващият ми въпрос е, каква е спецификата на фалита на КТБ, източвана ли е банката и до момента докъде стигна прокуратурата, защото аз чувам слухове за милиарди, но искам да ми ги потвърдите? И защо точно КТБ и ........ пострадаха първи, защо примерно не пострада .........................., а точно тези две банки? Тук мисля, че г-н Борисов, който разкритикува в началото, беше прав с тези въпроси.И още едно предложение - като говорите за правителство, аз мисля, че във втората точка, защото мисля, че пратихме г-н Миков при Вас, г-н Президент, със следната молба - да разгледаме банките, да разгледаме датата 5-ти октомври и какъв кабинет ще имаме от тази седмица. Аз твърдя, че най-здравословно и найдобре е г-н Орешарски още тази вечер, като излезем от тук, да каже, че си подава оставката утре сутринта пред парламента и да имаме някакъв срок и мандат. Малко изпреварвам времето, но до сряда, петък, г-н Президентът, заедно с нас, ако прецени, че това е форматът, да предложи вариант за правителство в рамките на това Народно събрание. И аз мисля, че така отговаряме на двата въпроса защо трябва да подкрепяме правителството. Защото ние тук, седналите от тази страна на масата, също не искаме да подкрепяме повече г-н Орешарски. Благодаря, обаче държа да получа отговор на въпроса. Благодаря за зададените въпроси. Искам само категорично да посоча, че темите с оставките и следващи правителства са т.2 в нашия дневен ред. Нека да изчистим темата с банковия сектор и след това ще намерим и всички останали решения. Аз също искам г-н Искров да отговори - има ли готовност БНБ да гарантира, че утре банките ще работят, извън особения случай на КТБ, по която вече има решение? Уважаеми дами и господа, Нека първо да отговоря на най-важния въпрос, според нас, а това е въпросът, който беше поставен от г-н Стоилов последен - има ли готовност БНБ и банките да работят? Категорично да, затова сме тук и затова казах, че трябва да говорим на един език, но само, ако говорим на един език, иначе ще се случи с банките утре това, което се случи в петък, и аз ви го гарантирам, че ще се случи. Оттам отговарям и на въпроса, който е много съществен и важен, който постави г-н Бареков - колко пари ще са необходими? Колкото по-дисциплинирани сме, говорим по един и същи начин и не плашим хората, медиите виждам, че проумяха, след като години наред говорят колко е важно, че говоря колко е важно, че за банка се говори добро или нищо, най-накрая разбраха, че това е най-криво разбраната, както нарече един вестник скоро, разбираме управителя, за финансова стабилност и виждам, че от 2 дена тук се държат по съвсем друг начин - и електронните медии, и вестниците. Така че колко ще бъдат, ние сме в постоянна координация с министъра на финансите и с премиера, зависи от това как ще се успокоят хората. Но така или иначе ние към този момент, и това го предложихме, ако го одобрите, и тук искам да поправя г-н Премиера, с който се познавам от 20 години, не искам да подкрепяте БНБ, искам всички ние да се подкрепяме, тъй като това не е отговорност само на БНБ. На БНБ отговорностите са ясно разписани в Закона за Българската народна банка и Закона за кредитните институции. Те са общи отговорности между нас и правителството. Тоест, тук трябва да подкрепите и БНБ, и правителството в тази му част, касаеща банките, г-н Борисов. БНБ изцяло я подкрепяме, ще подпиша всеки текст и ще гласувам всеки текст, който предложи. Г-н Цонев, процедурно едно изречение. Г-н Президент, Г-н Борисов, Няма транзакция, експертът е до Вас, попитайте го, която да не мине през транзакция по вливане на ликвидност, която да не мине през правителството. Затова слагаме думата \"правителство\". Не става въпрос за това, онова, утрешното, вдругиденшното. Всяка транзакция, която ще тръгне към банките за внасяне на ликвидност, минава през подписа на финансовия министър. Попитайте експерта до Вас. Затова говорим за правителството. БОЙКО БОРИСОВ: Утре в 10 часа извънредно заседание на парламента, сменят финансовия министър и той подписва транзакцията. Ако не може, ако Орешарски си подаде оставката, по конституция трябва да падне правителството и тогава идва датата на избора септември. Затова може да падне цялото правителство без премиера. Той може да ги свали всичките. А финансовият министър, защото, г-н Цонев, в случая говорим на един глас, в 11.00 ч. може да има финансов министър, който да подпише, а обществото ще се успокои, когато сме взели днес тези решения, и идва нов екип, който да спасява положението. Този екип е довел до това положение. Вие бягате от този отговор досега. Кой доведе държавата до това състояние? Аз предлагам да спрем с тези провокации. Г-н Борисов, извинявайте, че Ви прекъсвам, но това е провокация. Оценките на правителството могат да са всякакви и има време кога те да бъдат правени допълнително. Но, ако сега днес и утре няма действия от банката и от правителството, ние ще имаме колапс на банковата система и мен не ме интересува, че това правителство си е част от виновниците. Разбирате ли, че за 1-2 дена ние ще изпуснем цялата работа. Вие защо не искате да смените финансовия министър? Добре, но докога ще сменяме министри? Нали тази вечер и утре сутринта те трябва да предприемат нещо?След като е доведено до тук, сменете този, който го е довел това положение.Това е въпрос номер 2, първият въпрос е за хората. Г-н Миков, процедурно. Мисля, че въпросът на г-н Бареков и отговорът на г-н Искров ясно очертаха нещата. Г-н Искров в т.4 казва: пълна ликвидна подкрепа. Това значи 3-4 млрд. (всички говорят едновременно)Г-н Миков, имаме ли по 1-2 млрд. на ден, защото народът като усети 3-4 дена пари, ще спре да тегли на 5-тия ден? Радвам се, че банката е узряла да се ползва резервът на Управление банково, защото той е събиран за такива ситуации, правителството от другата страна с още няколко милиарда, парламентът ще подкрепи. Да успокоим нещата. Ако може да се изслушваме. Това, което казва г-н Миков, е важно. Сега отговор на въпросите, които са зададени, след това министър-председателят има думата, след него г-н Каракачанов. Заповядайте, г-н Искров! Благодаря, г-н Президент! Продължавам с отговора, докъдето бях стигнал, на въпроса на г-н Бареков. Колкото - толкова, колкото е необходимо - толкова. Когато попитаха и когато всички анализатори в еврозоната смятаха, и много ви моля да разберете защо е много точен отговорът ми - или подкрепяме банките нелимитирано докрай, или преминаваме в тяхната хипотеза, която е..., тогава става в компетенциите, г-н Миков, на Централната банка - квестори, затваряме, синдици след това и изплащане на депозитите. Но пак няма да стигнат парите и пак държавата ще се бръкне за много милиарди, само че ще сме си разбили банковата система. Марио Драги пръв се изправи и започнаха да се успокояват нещата в еврозоната, когато каза: колкото-толкова. Дотогава всички смятаха - експерти, кредитни агенции, квази агенции, и все им казваше: достатъчно е, не е достатъчно. Разберете, че когато става въпрос за доверие, не опираме до цифри и проблемът не е с банковите дела, аз го казвам за n-ти път, проблемът е криза на доверие. Криза на доверие се решава така или затваряш всичките, които са и ни плащаш това, което не достига във фонда, което ще е няколко милиарда допълнително от държавния бюджет, тъй като фондът има... (прекъсва Иван Искров) Един кратък въпрос, както казва и Бареков - ако по 1 млрд. теглят на ден и до петък не свършите работа, стои си Чобанов, стоят си всичките, доверие нула, и какво правиш от другия понеделник, вложителите са 50-60 млрд.? Питам и нормално ви казвам - отместете фокуса, г-н Стоилов, от банките върху политиката. По-добре ние, политиците, да се жертваме, там да правим панаири. Отместете го този фокус, за да се успокоят хората.Аз не съм сигурен, че ако си отидем където и да е, финансовата система ще се стабилизира. Такъв извод не можем да направим.Тогава да кажем защо сме се събрали днес, кое наложи това събиране - тежкото състояние и предстоящият колапс на банковата система. Добре, ясно е кой е довел и защо е довел, но днес ще има ли решение на този въпрос?Като кажете кой го е довел, казваме: след като сме го довели, отстраняваме поне няколко \"бушона\", които да отпушат напрежението. Излизаме долу и казваме: подкрепяме Искров и новия финансов министър Х, който и да е, нямам никакви претенции, подкрепяме го да отиде да преговаря с Европейската комисия, да действа, да прави и т.н. Но дотогава банките ще са фалиралиГ-н Борисов, склонни ли сте, понеже тук Борисов е прав, не ми е приятно да се съгласявам с него, но е прав - да вкарате сега т.2 в рамките на това, което каза г-н Искров, и да си дадем ясна сметка ние тук на тази маса съгласни ли сме, че банките са в добро състояние, а проблемът е в нас политиците. И, ако е така, наистина правителството на г-н Орешарски да си ходи час по-скоро и ние да излезем с политическо решение как решаваме въпроса. Просто да вмъкнем т.2 в мерките на г-н Искров. Това е моето процедурно предложение. Благодаря Ви. Преди това искам да чуя министър-председателя, който пожела думата, след това и аз ще обобщя.Имаше въпрос колко средства? И тъй като не се възприе отговорът на управителя, аз бих казал - от няколко стотин милиона до много милиарди, в зависимост основно от нашето говорене. Колкото повече говорим, то е по-скъпо. Всяка дума се измерва в милиони. В последните дни можем да извадим стенограми кой какво е говорил и можем да ги оценим по същия начин от - до, в зависимост от резултатите, които ще видим следващата седмица. За всяка дума можем да оценим колко милиона. Това е отговорът на въпроса колко струва.Пак ви казвам - сменете финансовия министър, поемете Вие да сте и финансов министър, излезте коалицията отвън, решете го това и да се успокои народът. Не може да излезем от тук и да кажем: ние подкрепяме. Тогава всички ние ставаме съпричастни на това, което се е случило. За цената на тока не помните ли как отидох и хвърлих оставката. Кой ме пожали от вас тогава, кой? Сега говорите с Искров за тези пари, ами Здравната каса - половин милиард, енергетиката - 3 млрд., Сименс и влаковете - 300 млн., ще спрат след 1-2 месеца.. Сметнете за колко милиарда става въпрос.Искаме да успокоим хората. Ето, повтарям, Влади ми пише и аз казвам това, което ми напише експертът и съм се съгласил с всичките думи в това. Отпушете малко, иначе, както излезе Бареков онзи ден, сега пък Волен Сидеров, те си сменят местата - единият на Консултативен съвет,другият сега,излиза и казва: БСП, ДПС, ГЕРБ и България без цензура направиха ундурма, сега ще включат и Реформаторския блок и нещо си решиха. То не е вярно, но то се тиражира и се говори. Дайте да отпушим напрежението, да го насочим към политиката и да оставим експертизата да я свърши. Подкрепяме ги, но не може да искате от нас да излезем и да кажем, че всичко е наред. То не е наред и затова днес, в неделя, е това съвещание, защото хич не е наред. Дайте човек, не искаме да ви се бъркаме, нямам претенциите на г-н Бареков да дам кабинет, вие си ги решете нещата, излезте 5 минути в почивка и си ги решете, отпушете напрежението и след днешното решение да излезе премиерът и да каже: реших, наказвам виновните - този, този и този, взимам им оставките, защото тази седмица е фатална и няма време за ново правителство, няма за еди кое си, подкрепят го двамата лидери - на БСП и ДПС, и въпросът се решава. Иначе сега Вие започвате да ми цитирате какво съм казал. Аз съм казал това, което казвам и сега - не вярвам на този кабинет, не вярвам, че може да изведе до петък страната. Нови милиарди, и ако до петък останат тези хора, другият понеделник или другата неделя ще се съберете пак. А сега в сайтовете всеки си пише каквото си иска. Това е довело? Не това е довело до планираната атака, която беше проведена от същата тази държава на много органи заедно. Навън това не можем да го говорим, но тук трябва да си го кажем. Да чуем отговорите на въпросите. Те не ни ги дават. Това се наричат \"случки\". Ако Цветан Василев е виновен, да го арестуват - червена бюлетина на Интерпол, издирват го, хващат го, арестуват го. Ако е източвал милиарди, милиони, има си криминализиране на този процес, отидете и го приберете, но защо атакувате цяла банка? И вие си мълчахте? А Общинска банка защо я атакуват? Защо тогава си мълчахте, г-н Искров? Както сега жандармерията на министър Йовчев и на кабинета \"Орешарски\" атакувахте ........, защо си мълчахте: това не е моя банка, тя е на хората. Но Вие си мълчахте мълчахте и Янаки Стоилов казва: било каквото било, днес да сме други. Добре, ОК, но поне накажете 2-ма -3-ма. Аз съм сменил сигурно 30 министри, не е страшно. Излизаш, махаш Йовчев, Чобанов, важните ти, тези, които са допринесли. Кой ръководи ДАНС, къде беше ДАНС ? Този главен секретар, който ходеше по автокъщите и да казва: горили са документи? Защо стои там? Махнете ги, вие ще си отдъхнете като две партии, защото няма как да изкарате, че Борисов е \"терористът\", както казва Мерджанов. Няма как да стане. Не съм аз виновен.Нека да чуем отговорите, тук няма медии, няма кой да Ви слуша, освен нас.Г-н Станишев, мисля, че Вие поискахте думата за коментар. Само искам да припомня на тук присъстващите - благодаря и го казвам откровено, че го свършихме двамата заедно с подуправителя на БНБ, че последната седмица въпросният финансов министър събра 3 млрд. за България на най-ниската цена досега. Защото ви оставихме финансова стабилност. Г-н Станишев, имате думата. Много моля за спокойствие. Г-н Президент, първо, предлагам да се понамали тонът, в т.ч. и на г-н Борисов. Ако може да ме изслушате, г-н Борисов, защото не съм Ви прекъсвал. Аз ви казах още в самото начало - най-важният въпрос, по който, според мен, сме длъжни всеки един от нас - институции, лидери на политически партии, представени в българския и европейския парламент, да поставим, е националният интерес над частно партийният. Г-н Борисов, това е първо условие за намиране на каквото и да е решение. Тук, според мен, трябва да се обединим и това е първата точка, която трябва да обсъдим много ясно, зад плана на БНБ. Нека го обсъдим него, защото тя е водеща и по конституция, и по закон. Това е силната позиция на всички институции и политически партии пред гражданите и в интерес на този ключов елемент от националната сигурност. И аз предлагам да коментираме съдържанието на плана, защото тук правителството, независимо кой го оглавява, кой е финансовият министър, е само инструментално - да оказва подкрепа, а оттам което трябва да чуем, е в конкретика и детайли. После да обсъждаме всички останали въпроси като следствие. Защото извинявайте, но това говорене, което чувам от политици, е абсолютно недопустимо, в последните 2 дни, в т.ч. и темите, свързани с МВФ. Ситуацията е много различна от 1996-1997 г. МВФ играе абсолютно друга роля. България е член на ЕС. Всички твърдят, че банковата система е високо капитализирана и ликвидна. Говоренето на първо място създава проблем, внушението също, които се отправят, защото срещу паника няма лек, ако няма единно говорене, няма единодействие на институциите и на политическите сили. Г-н Президент, ще си улесним работата. Очевидно е невъзможно да разделяме темата. Или не се получава, или може би ще се получи, ако в евентуална обща позиция за подкрепа на БНБ не се спомене българското правителство. Не може в такава политическа ситуация да очакваме, дори и заради чисто инструменталните технически функции на правителството да вкараме в една позиция на този състав тук подкрепа за правителство. Това е нереалистично. Опитът показва, че когато нещата са стигнали до предсрочни избори, да очаквате съгласие между политическите сили да подкрепят действия на правителството - това няма да се случи. Предлагам мерките, които предлага БНБ, да ги обсъдим и в т.1 или т.2, както предложи г-н Искров, думата \"правителството\" да отпадне. Мисля, че така ще си помогнем. Благодаря.Подкрепям категорично тези мерки и отпадане на \"правителството\". (възниква спор, всички говорят едновременно) Ако може да направя едно предложение по същество. Вижте, нека да проявим малко повече национална отговорност. Ние не сме говорили за мерките, а вече написахте декларацията какво да има в нея. Това е просто позорно. Нека да обсъдим какво ще направим, защото г-н Искров ни предложи 7 мерки. От тях 2-3 се повтарят и са общи приказки. Г-н Борисов е изключително прав. Факт е за бездействието на правителството и целенасочените действия на някои органи, но това е може би втората или третата точка. Нека да се концентрираме върху няколко мерки, защото утре е понеделник. Час и половина нищо конкретно не сме казали. До 17.00 ч. трябва да имаме яснота, защото в 17.00 ч. за вестниците...Оставете вестниците, те не са най-важни, важно е утре сутринта българските граждани ще могат ли да теглят пари от своите сметки, важно е, г-н Миков, да е ясно какво се случва, какви са мерките, които ще се вземат, за да се спре паниката. Имам две конкретни неща, едното е свързано с въпроса, който зададе и г-н Бареков: Първо, в две от мерките, които спомена г-н Искров, той говори за осигуряване ликвидност на банките. Възможно ли е и колко би струвало да се отворят банките, да се даде възможност на хората да видят, че никой не се опитва да избяга от това те да си теглят парите и да се успокоят.Още нещо, което е повече политическа мярка, което е нещо реално, което би успокоило хората - нека да променим закона и да въведем един текст, че се гарантира от страна на държавата всички пари на хората, а не само до 100 хил. евро.Това е малко или много, пак казвам, чисто политически ход. Аз разсъждавам за психологията на хората. Винаги би успокоило нещо подобно. Защото, ако така продължаваме, банковата система няма да издържи. После историците ще пишат колко стабилна държава сме били и как сами сме се взривили и унищожили. Така че благодаря, г-н Президент, че инициирахте тази среща. Аз мисля, че няма защо да си задаваме въпроса защо е тази среща. Тя е, за да търсим някакво решение. А кой е крив и кой е прав..., всъщност кой е крив е ясно, тук съмнения няма. Аз Ви благодаря, защото мисля, че в момента всички намираме допирната точка. Това е много важно. Нека бързичко да се придвижим напред и към окончателното решение. Г-н Искров имаше въпроси. Предложихте 7 мерки, така че моля да отговорите на въпросите и същевременно да минем и по 7-те мерки съвсем конкретно с \"да\" или \"не\". Г-н Цонев, заповядайте.Позволете ми да улесня г-н Искров с едно изречение, преди да каже отговорите на въпросите, които му бяха зададени. Уважаеми г-н Президент, уважаеми колеги, много подробно, вече една седмица, особено последните два дни, разискваме по въпроса колко. И понеже г-н Бареков, и всички г- н Миков питат колко, няма отговор на този въпрос по няколко причини. Първо, колко зависи от това какво?. Ще ви поясня какво означава това. Колко зависи от това как? Значи, може да трябват 2 млрд., които да погасят първите няколко дни и да спре паниката при определено говорене, при определен тип действия. Могат категорично да не стигнат 20 млрд., ако кризата и паниката се разшири. Българската банкова система има 86 млрд. активи. Съотношението пари към други активи е около 10%, при средно за ЕС 3 за еврозоната, 4 за ЕС, но тези 10% не могат да стигнат. Ето защо няма отговор на въпроса - колко? Колкото трябва - толкова.10 млрд. можем ли да извадим? Ако предприемем необходимите действия, можем, за това говорим. И не е нужно да ги даваме и никой няма да ги изтегли. Г-н Президент, само да улесня Искров, за да видят колко съм добронамерен и диалогичен Накрая можем да напишем текст, че парламентарно представените партии и независимите депутати ще подкрепят в парламента мерките, предложени от БНБ в тази посока. От правителството... Няма правителство. Защото БНБ не може да ги предложи. Искаме да кажем, че необходимите мерки и това, което Орешарски ще внесе, за да имате и от нас гласове, и от тях, в смисъл да покажем, че това е методът, да допишат 2-3 изречения, който може да пише добре, да го формулира, че сме готови да подкрепим тези точки, защото 4, 5 и 6 точки са за евентуални инструменти, където да подкрепят еди какво си. Искров, да допишем под твоите мерки отдолу, че парламентарно представените партии и независими депутати ще подкрепим в парламента тези мерки. Това дава възможност Орешарски да ги внесе, да ги гласуваме и да отидем нататък. Така горе-долу запазваме тази дистанция.Държа да чуя отговорите на моите въпроси, защото имам чувството, че някой не иска май тук да се чуят тези отговори. Г-н Президент, искам да уверя всички тук присъстващи, че от никой отговор няма да избягам. Просто трябва да ми се даде възможност да отговоря, вкл. въпросите на г-н Бареков. И сте прави, ако е възможно в 16.00 ч. да се каже на хората заради медиите, но в 16.00 ч. ще ми се обади Оли Рен по телефона, така че трябва да съм си в офиса или поне да се извиня, ако ще закъснея, за да мога да му кажа какво правим. Преди да премина към отговор на въпросите искам да кажа, че тези точки, които съм представил, те са за вас. Такава конкретика, според мен, не трябва да излиза в публичното пространство, а трябва да излезе в смисъла който г-н Борисов мисля, че го предложи. - че парламентарно представените партии и независими депутати подкрепят напълно всички мерки, които е необходимо да се вземат. Вие отговорете на въпросите, а аз веднага след Вас ще предложа проектотекст, който да чуем всички. Аз съм се подготвил и мисля, че ще се справим. На въпроса на г-н Местан, първо поставен, и след това и г-н Бареков го преповтори - преднамерени действия от страна на държавата срещу КТБ има ли и от гледна точка на държавни дружества да са теглени пари? Имаше, но доколкото се консултирах с г-н Христов, моят подуправител, някъде бяха от порядъка на 70-80 млн. Не е съществена тази част. Говоря за последния ден, когато изпуши банката. Е, точно тогава ли намерихте да изтеглите парите? Казваме фактология. Питам, защо този ден, когато банката \"пуши\", хвърляш бензин отгоре? Голямата част от изтеглените средства са на частни фирми и доста по-малко на физически лица - някъде около 70 млн. Искам да кажа ясно, за да няма спекулации. Имаме общо в класификация държавни фирми 70 млн. излизания в четвъртъка, 10 млн. влизания. Тоест, някои фирми са направили влизания. Нетният ефект е 60 млн. Постановлението беше прието май миналата година. Тогава всички знаят, че изходните условия бяха 740 млн. в КТБ, 47% на държавни - общо 740 млн. Имаше 6-месечен срок, в който това трябваше да се коригира по регулация. Тогава се бях захванал да работя..., не бях в банката, бях в Министерството на финансите като министър. Като изтече 6-месечният срок, те вече бяха коригирани. Тоест, от 700 бяха спаднали, така че да няма концентрация. Вижте, не може да са фатално на целия ефект, но фатализмът може да идва от говоренето, че това става, както става сега с говорене. Управителят пропусна да каже, че общини, че държавни болници се махат от .......... Значи всеки, който има влияние в общината си и държавни болници чрез правителството трябва да се издаде заповед да не си местят парите, ако искаме да вкараме... Не говоря като заповед, а като политика, като съгласие. Не може да обясняваме, че искаме да стабилизираме нещо, и след като политически елит и като решения, след това кметове да местят от една банка в друга. В смисъл, не е консистентно. Казвам го логически като технически факт. Вие решавате политически. Вторият въпрос е свързан с този - докъде стигна одитът и източвано ли е дружеството през банката, просто искам да знам това? Третият въпрос е свързан с втория - защо точно КТБ и ........., какво е там при тези банки, че тях ги удариха толкова лесно? Защо КТБ и ........? - Защото са български банки и този, който иска да дестабилизира, знае, че много по-лесно ще дестабилизира българска банка без кредитор от последна инстанция в лицето на Централната банка на Германия, на Италия и т.н. и най-лесно се дестабилизира чрез местните банки. На всичкото отгоре тези две местни банки са 3-та и 4-та по големина, системно значими, които могат да завлекат всичко в дерето, могат да ни върнат 15-20 години назад. Това е. Затова започнаха от там. Кой го започна това, аз не знам, това не е моя работа, работа е на органите. Какви са активите на КТБ ще разберем, когато изтекат 10-те дни. Първоначално искахме да назначим само Дъ войт одит, която е втората по големина световна фирма след Кеймпин джи тя, по обясними причини, тъй като с досегашния одитор не можеха да участват, но самите колеги от Дъ Войт, като чуха за 10 работни дни, казаха: това е абсурд, тъй като става въпрос за много голяма банка. И те самите предложиха да се включат и другите две фирми. Третата по големина или четвърта Ренексианкс, техният офис в България, и АФА, която е българска фирма, но с безупречна репутация.Така че в момента, в който изтече този срок, аз силно се надявам да се справят в рамките на 10 дни. Засега нямаме коментари от тяхна страна, че няма да се справят, за да можем пък ние да преминем към следващите стъпки, така щото на 21-ви юли да можем да отворим банката да работи за клиенти. Така че тогава ще разберем.Това, което иначе мога да ви кажа, че отчетните форми се оказва, че нищо чудни да не са верни, един господ знае. Никой не знае. Затова казвам, че примерно, ако се вярва на публикации, на някои неща, които се споменаха и от прокуратурата, вероятно отчетните форми, по които работи Банков надзор, тук искам да направя разлика между отговорностите, мисля, че имам възможност да го кажа и на колеги от прокуратурата - одитори и банкови надзорници не са оперативно разследващ персонал. Вчера главният прокурор ясно го обясни. В момента няма проверки срещу банки. Но аз не искам да коментирам прокуратурата, моля ви., или който и да е. Точно едно от нещата, което ще извърши тази фирма, която е с много добра репутация, е точно това да свърши.И ще ги предадете ли на прокуратурата?Разбира се, стига да излезе нещо, което да е за прокуратура. Те ще направят това, което Сметната палата прави с всеки един друг. Дава ни на нас, ние виждаме има ли капиталова дупка, 2ко въобще има капиталова дупка. Ако има капиталова дупка, колко е голяма. Съответно преминаваме към следващия въпрос - кой попълва тази капиталова дупка? Казах как предвиждаме заедно с правителството да я попълним. Четвърто, ако по време на проверката, извършена от тези фирми, се установи, че има големи кредити над разрешените от закона, свързани кредити над разрешените от закона, необслужвани, а декларирани, че са обслужвани, тогава не се съмнявайте, че това нещо ще отиде от квесторите, не от нас, директно в прокуратурата. Трябва да го направите и в редица други банки, не само в тези. Но, колеги, говорейки за активите, на това искам да обърна внимание, дайте да укротим топката, дайте да я укротим. Говорейки за проверки на други банки, говорейки ще има ли дупка в КТБ, правим точно обратното на това, за което призоваваме. Г-н Президент, искам да питам Искров да ми отговори - знае ли какви са заплатите в ДАНС? Сега им дават още 3 млн. и половина. Знаете ли всъщност ДАНС какво е? Това е контраразузнавателна служба, която бди за националната сигурност. А Вие казвате, че някакви криминални, зловредни, се явили хора и направили.... Защо Орешарски излезе и Чобанов? При тези заплати...? Шефът на ДАНС взимаше два пъти, колкото премиерът - 5.500-6000 лв., там им е заплатата. Как може да проспят такова нещо? Защо не му взима оставката? Вие искате да излезем от тук без наказани хора, все едно нещо най-нормално се случва, днес сме се събрали да си бъбрим в неделя следобед. Та това е видна катастрофа. Кои глави ще паднат, хората искат да се търкалят глави на виновници. Ние пишем \"зловредни слухове\" и \"криминални структури\" - Чикагото. Дайте да се държим сериозно. И това не е към теб, Искров, това е към тези тук, които искат.... За жалост, само г-н Местан остана, от когото зависи нещо. Ето, ние сме диалогични и ще подкрепим всичко, но другите неща, това са несериозни работи. ДАНС сега да проверявал, а те са контраразузнавателна служба, това значи изпреварваща информация. И сега да ни запознават на Консултативния съвет - готви се атака срещу банковата система, вземете мерки... Ние утре в парламента приемаме закон, че който се обади, който каже..., доживотна присъда, както казва Миков. А ние сега им даваме пак те да се занимават. И знаете ли как се занимават? Отварят фейсбук. Но там хората си говорят, всеки може да си говори. Това е социална открита мрежа и кой каквото си иска може да си пише във Фейсбук. Ако можем да извикаме отсъстващите, тъй като искам след 5 минути да се концентрираме върху конкретен текст, след което ще обявим почивка. Второ, г-н Борисов, да Ви информирам: аз, като президент, получих писмо от ДАНС, понеже говорите за ДАНС. В това писмо... Но това е секретно. Знам, че е секретно, но ще го обобщя по следния начин: В това писмо ние разбираме, че ДАНС следи много внимателно ситуацията от години, констатира някакви неща, същевременно информира президента след петък. На това писмо аз съм реагирал изключително остро, надявам се то да е стигнало и до министър-председателя и до председателя на парламента.Понеже стигаме до важна формулировка, която искам заедно да приемем, Искам процедурно да предложа: или 5 минутна пауза, след което се връщаме и по същество довършваме този разговор. Или да влязат останалите и след това, защото трябва да има повече хора. Мисля, че сме дошли до момент, до който можем да стигнем заедно до решение и нека да използваме този момент. Искам да добавя в рамките на този разговор, който водим следващите 2-3 минути, докато дойде съответно министърпредседателят и специално представителят на мандатоносителя - вижте, трябва да си даваме сметка, че ситуацията е нестабилна не само в банковия сектор, това, което се посочва от много други политически лидери. Затова са необходими решителни действия, поне в банковия сектор, защото той е толкова основополагащ-, че оттам нататък всичко останало е безсмислено.Благодаря на опозицията, благодаря на политическите лидери. Вие получихте днес сериозна доза доверие и отговорност, но тя не е безусловна. При положение, че опозицията има абсолютно всички възможности да се дистанцира, нали разбирате, г-н Искров, тя все пак каза: БНБ - да, каквото каже БНБ - да. Така че аз съм убеден, че ние ще постигнем съответно ясни формулировки и разбирателство, но това за нас е голяма отговорност. Имам следния въпрос, за да ми стане ясно на мен. Имахме 2 възможни сценария. Първи сценарий: въвеждаме ограничителни мерки - не могат да се извеждат големи пари кеш, не могат да се превеждат големи пари кеш навън и тези ограничителни мерки са временни, за да стабилизираме сектора. Вторият вариант, който днес избираме, в който вярвам и аз, че е правилен - банките отварят, гарантираме подкрепа, работим за доверие и очакваме тези решителни мерки на всички нас да доведат до резултати. Това е в интерес на народа и на гражданите, поне него да не го паникьосваме. В този сценарий, г-н Искров, все пак какъв е най-рисковият момент, каква е оценката на риска в този сценарий, по който ние тръгваме? Ако разрешите, преди неговия отговор, някои от мерките за първия вариант могат да бъдат приложени, без да бъдат обявявани, без да бъдат с такива широкомащабни последици. Не, нищо подробно. Моля Ви да отговорите на този въпрос и след това да се фокусираме върху общия.Уважаеми г-н Президент, Уважаеми дами и господа, Не говорим за никакъв друг вариант, говорим за вариант пълна и безусловна подкрепа, както го формулира г-н Борисов - на парламентарно представените партии и независими депутати,2ко правилно съм запомнил, на всички мерки, които се предприемат от БНБ и правителството. Но Вие казахте, че съзнавате, че не искате правителството да фигурира в това, но трябва да е ясно, че без правителството сме никои. Кой е рискът? Най-големият риск е безразборното говорене. И оттук, ако не излезем с единна позиция, това е най-големият риск. Можем да постигнем друг риск.Да, това е най-големият риск. Иначе би трябвало, такива са очакванията на банкерите, на големите банки, на по-малките банки, на българските банки, които присъстваха днес също, и които са най-притеснени. Но не трябва това да се конкретизира пред публиката, като излезем оттук. Те считат, че стига да има ликвидност, да се говори на един тон от медии, от управляващи, от опозиция. Просто би трябвало в рамките на няколко дни тази истерия да се успокои. Това първо, Второ, категорично трябва по някакъв начин да заявим, че всички спекулации по отношение на борда, и това мисля, че може да влезе като точка от решението... Това е формулирано, аз ще го изчета. Г-н Станишев, имате думата.Уважаеми г-н Президент, Дами и господа, Аз предлагам следното: по тази тема трябва да излезем с позиция, която да бъде обединяваща. Тя, според мен трябва да стъпи на общото разбиране, това трябва да се заяви в началото: Като отчита, че българската банкова и финансова система са стабилни..., коригирайте ме, ако е необходимо - като отчита изключително високата степен на капитализация, ликвидност на българските банки, като отчита, не знам дали са рекордни, но огромните резерви на БНБ, гарантиращи стабилността на валутния борд, дори при усложнени ситуации, като отчита резервите, които гарантират стабилността на валутния борд, като отчита организираните и целенасочени атаки срещу българската банкова система, защото те са факт, институциите на Република България, парламентарно представените партии, тук обаче стои въпросът за АТАКА, партиите, участващи в консултациите, защото това обхваща парламентарно представените, без АТАКА, и европейско представените, Заявяваме: българската държава разполага с целия необходим инструментариум за гарантиране стабилността на българската банкова система. (давам вариант, нека го обсъдим) Второ, подкрепя готовността на БНБ за конкретни действия, които да осигурят тази стабилност в рамките на нейните конституционни и законови пълномощия. Трето, заявява готовност да подкрепят, в т.ч. в Народното събрание, действия, които да подкрепят този план чрез действия на НС.Може и още едно изречение, че който желае, може да си тегли парите. Да предложа текст, моля да ме чуете. Ако може да завърша. Това са основните параметри на мое съгласие. Г-н Президент, ако трябва да има допълнение по точки, аз съм готов и отворен за това. Ключово важно за стабилността на системата е говоренето днес след това, когато излизаме с тази позиция, би трябвало да излязат с нея всички институции и политически партии и да спре говоренето на тази тема. Защото аз имам какво да коментирам и говоря на опитите да се смесят банковата система и публичните финанси. Не го правя досега съвсем целенасочено и отговорно. Защото е ясно, че правителството отговаря за публичните финанси. Има институции, които отговарят за банковата система. Нека да не влизаме в тази разпра и разправия, защото в крайна сметка пострадали ще бъдат гражданите, икономиката и цялата държава. В началото е добре да се каже, че като отчита (това е също мое формално предложение), като отчита, че стабилността на банковата и финансовата система са част от националната сигурност. Тук може да се каже за още една точка - заявява решимостта на държавата да се противопостави категорично на опити за дестабилизация, разпространяване на слухове и т.н. по отношение на банковата система.От страна на ДАНС. Г-н Станишев, благодаря Ви. Това, което казвате, е ясно и прагматично. Най-важното е да се намери конкретния инструментариум за подкрепа на ликвидността на банковата система. Реално погледнато това може да стане с три инструмента, по които, доколкото знам, БНБ и търговските банки са постигнали и правителството, колкото и да го премълчаваме, са постигнали ясно съгласие. Това са осигуряване чрез оперативни средства, които правителството предоставя през БНБ и към банковата система. Второ, резервите на БНБ в управление банково, които са с цел преодоляване на системни рискове - така ли е? - Така е. Трето, готовност на банките, която, доколкото разбирам, е заявена днес, да изкупят държавни ценни книжа и по този начин да предоставят ликвидност... Това е извън декларацията, но трябва да е наясно. Декларацията трябва да е ясна и точна. Трябва да сме все пак наясно какви са инструментите-, Само още едно уточнение. Ако говорим, след като излезем с тази декларация по другите точки, тук има редица неща, по които не знам дали ще имаме съгласие. Първо, аз съм съгласен с това, че трябва да се говори с главните редактори, но това не е въпрос. (всички говорят едновременно) Не смятам, че разговори с МВФ, ние поне не сме съгласни да се упълномощава което и да е правителство за водене на разговори с МВФ. И ще Ви обясня защо. Финансистите добре знаят, че за целия период 1997 – 2001 г., когато имаше (до 200-17 г.), МВФ се занимаваше и занимава като ресурс с осигуряване на проблеми с платежния баланс основно. Аз знам, че сега вече не. И целият този ресурс е бил сравнително ограничен. Г-н Христов, искам това много ясно да го кажа. Идеята как ще дойде МВФ в държавата и ще ни управлява и ще определя какви реформи в различни сектори ще се правят, БСП категорично не подкрепя. Искам това ясно да го заявя тук пред всички. Това е лишаване от национален суверенитет. Отделно ние сме страна член на ЕС, с Комисията трябва да бъдем в постоянна комуникация. Всичко останало е извън сферата на съгласието. Благодаря, обобщавам, слушайте внимателно. Политическите партии осъждат остро злонамерените атаки, както и разпространяваните слухове и неверни твърдения по отношение на финансови институции и в България. Очакваме правоохранителните органи да демонстрират решителност и в кратки срокове да покажат резултати. Третото изречение е особено важно в светлината на това, което г-н Миков предложи. Необходими са спешни действия...Г-н Президент, като говорим в началото кой излага тази декларация - българските държавни институции и политически партии, участващи в консултациите... Точно така, ще го добавя. Необходими са спешни действия за откриване и наказване на извършителите и поръчителите (народът иска да го чуе това) на това злонамерено действие. Страната днес е коренно различна от 1997 г.(помислете дали е нужно, защото според мен трябва да се каже). България е член на ЕС, валутният борд е непоклатим и ще бъде запазен до приемане на еврото. Разполагаме с достатъчно резерви, средства и механизми, за да се справим с всички опити за дестабилизация. Политическите сили, представени в българския и европейския парламент, ще поставят обществения интерес и националната сигурност над политическите различия и ще обединят усилията си за постигане на стабилност и доверие в институциите и икономиката. Ще бъдат предприети са всички необходими мерки, вкл. и законодателни в подкрепа на банковата стабилност – добре, предприемат се. Ще бъдат направени и нужните реформи. Международните пазари ни вярват, трябва да си повярваме и ние.Банковата система в България е стабилна, добре регулирана и капитализирана. Няма основание и няма причини да се поддаваме на паника. Банкова криза няма, има криза на доверието и има криминална атака. Те трябва да бъдат преодолени. Политическите партии, участващи в консултациите, декларират своята решителност и готовност за осигуряване на необходимия ресурс и провеждане на необходимите реформи за гарантиране на финансовата стабилност и в подкрепа на икономиката. И тук в подкрепа на мерките, предложени от БНБ, (или ако искате като ново изречение) Подкрепят готовността на БНБ, мерките, които тя предлага...., за мен изречението е: мерките, предложени от БНБ ще бъдат подкрепени като политическите партии заявяват своята готовност да действат когато и колкото трябва. Г-н Местан, заповядайте. Г-н Президент, може да бъде и още по-разгърнат текстът. Подписвам го. Само две изречения - това трябва да стигне до абсолютно всеки български гражданин, дори до този, който не разбира нищо от банково дело. Това са три изречения, едното го чух от Вас. Чудесно, точно непоклатим е валутният борд до влизането на България в ЕС и това трябва да прозвучи като ангажимент, че няма партия, която да поставя това под съмнение. Второ, много е важно, това не го чух вече - 1.95.583 лв. са равни на 1 евро. Това е изключително важно, защото другият проблем е обръщането на всичко във валута. Това трябва да присъства - валутният борд с това изречение едно след друго. Трето, не си теглете парите излишно. Но, ако все пак решите, банките са отворени, пари има. Това са трите изречения, всичко друго е пълнеж. Запасах го. Г-н Кънев, заповядайте. РАДАН КЪНЕВ: Г-н Местан каза в голяма степен нещата, които исках да кажа. Това, което излиза от нас днес, трябва да бъде технически вярно. От това, което чухме до момента, чухме, че действително не лъжем хората. А трябва да бъде житейски и политически достоверно. Политическата достоверност е т.2, както се разбрахме, т.е. към момента няма данни да бъде политически достоверно. Значи трябва да бъде значително по-достоверно житейски.Целият текст във вида, в който го предложихте, според мен трябва да слезе надолу след тези изречения, защото 90% от съдържанието му не носи никаква информация - ликвидност, банките са стабилни и т.н. Това го повтаряме непрекъснато, а буквално по начина, по който го формулира г-н Местан, да започва текстът: валутният борд е непоклатим при курс на еврото към българския лев, или, примерно, при непроменен курс, за да ги няма тези безкрайни цифри.БНБ има достатъчно пари - това изречение трябва да го има. Или банките, или системата, а не механизми, не инструменти. Има достатъчно пари. Банките ще отворят утре. Аз бих предложил, тъй като призивът да не се тегли, вече в голяма степен се изхаби, той, до когото е стигнал, стигнал е, дай Боже, аз съм оптимист и мисля, че е стигнал до доста хора, тоест, той е свършил своята работа за по-образованата, за по-трезво мислещата част от населението. На другите трябва да се каже друго - трябва да се каже: заповядайте, теглете, банките ще плащат. Но си пазете парите от крадци. И оттам нататък вече всичко, което е по-сложно разбираемо, което съдържа важните политически знаци за нестабилността, за необходимостта да бъдат открити виновниците, защото това е безспорно, но тук ние трябва да излъчим действително крайно авторитетен сигнал, че парите ги има, т.е. че банковата система е стабилна, което значи, че наистина е стабилна. Защото другото, което току-що говорихме, ако стигне в този си вид до хората, създава пряката паника. Никой човек не знае, че банковата система е стабилна, знае, че всъщност парите са по-малко от това, което можем да изтеглим. Благодаря за Вашите забележки. Г-н Стоилов, заповядайте. Г-н Президент, ние подкрепяме по принцип това, което предложихте, вкл. допълненията на г-н Местан и на г-н Кънев. Някъде, ако може да включим в началото също изречението: спестяванията на гражданите и парите на фирмите са сигурни, защото в края на краищата нашето послание трябва да бъде не само за състоянието на банките, а за това, което пряко рефлектира върху хората. И нека да започнем с тази част, която именно засяга конкретната ситуация и предприемането вече на конкретни действия. Това, което беше в началото, защото Вие го давате като хронология, но в случая не е важна хронологията, за злонамерени слухове, коментари и т.н. - това трябва да отиде накрая, а не да бъде в началото. Така че да започнем отчетливо, даже възможно по-концентрирано на основата на това, което се каза. Дори това \"злонамерени\" е толкова голямо клише от годините, че не знам, то е протрито и издава безсилие. Кой е злонамерен, като имаме такива ДАНС, МВР, къде са? Това едно. Ако се редактира това, което каза и г-н Кънев, трябва да бъде подплатено с оставките поне на финансовия министър. Това е т.2. Г-н Станишев, имате думата. Г-н Президент, аз приемам допълненията на г-н Местан с някои уточнения. Важното е първото да адресираме непосредствения проблем, който е свързан с банковата система и атаката срещу банките. Аз съм за това - да се каже за валутния борд, но ако го изведем на първо място, в самото начало с фиксиран курс, ще дадем знак, че става дума дори за валутния борд.Нека това да бъде на второ място. На първо място да бъде банковата система, мерките на БНБ, тяхната подкрепа, след това да следва потвърждението на валутния борд и всички останали неща. Иначе, според мен, фокусираме внимание към нещо, което не е заплашено.Това е добра идея, разбрахме се и по тази тема. Ще сменим двете точки. Г-н Христов, имате думата. Само едно уточнение към това, което г-н Кънев каза. Ако кажем, че банките ще отворят утре, излиза, че е имало хипотеза да не отворят. Нека избягваме такова нещо. Да се каже, че банките работят нормално и ще продължат да работят в нормален режим.Разбрах, записах.Само едно изречение към думите на Калин Христов. Хипотезите вече са в устата на хората. Днес са ми се обадили страшно много хора, въпреки че съм в съвещание. Много хора ме питат: ще въвеждате ли това ограничение, няма ли и т.н. Тоест, хипотезите вече са в хората. От тази гледна точка нека да помислим пак. Редакционни две изречения: Първо, от това, което вече два часа и нещо дискутираме, се оказва, че ние стигаме до декларация, която е изцяло насочена към това да успокои хората. Остава празно мястото за попълване за доверието, защото нека не забравяме, че все пак основното е политическото доверие. Ако няма политическо доверие, няма разрешение на този проблем, това няма да трае дълго. Но, ако това е решението, искам всички да сме наясно, че взимаме това решение по първа точка. Ние говорим само за банките и оставаме открит другия въпрос, който е супер спешен, според мен. Но редакционно има страшно важно значение как го разделяме.Извинявайте, но аз винаги си превеждам през това, което ние правим, как ще го прочетат в Комисията и в момента си представям как го чете Оли Рен. Да сме наясно, че правим това и предложението ни е да разделим с т.2, те в нашето политическо пространство ще излязат заедно. Имам конкретно предложение: нека професионалистите, които разбират от публични комуникации, да ни дадат редакция на текста и да се позоват освен това върху няколко крилати изречения, които сигурно ги знае наизуст и г-н Христов, и Иван Искров. Когато гърците имаха проблем, Драги излезе с няколко крилати фрази, които успокоиха нещата. Моля ви, колеги, намерете ги и ги приложете, защото не забравяйте, че едното ни послание е тук в България, но аз искам да видя текста на английски. Защото, ако ние нямаме идея за това как този текст се чете навън, ще има последици за страната. Благодаря Ви много, г-жо Кунева. Предлагам, преди да обявя 10-минутна пауза, да се обединим около този текст. Предлагам също да освободим ръководството на БНБ, защото има да вършат други дела. Ние оставаме по т.2, която е дата за избори, дата за оставки и процедури за служебно правителство, плавен преход към повече стабилност и накрая лично ние, в рамките на този политически формат, ще дооформим съответните текстове, по което убеден съм, ще постигнем и съгласие, защото нацията очаква повече от просто т.1. Г-н Станишев, ако решите да добавите още нещо, моля. Г-н Президент, предлагам следното: Тази декларация и позиция долу да бъде огласена от Вас в присъствието на управителя на БНБ, след което да се върнем и да обсъждаме другите теми. Защото това е знакът. По-добре е всички да сме долу, г-н Президент. Да, аз съм също за това всички да сме долу. НИКОЛАЙ БАРЕКОВ: Смятам, че всички стоят зад това.Има логика в предложението на г-н Станишев, в такъв случай, обаче, трябва да има текст: консултациите за изход от политическата криза при президента продължават. За да не остане впечатление, че всичко е пито, платено и сме се разотишли, защото не е това очакването. Консултациите при президента по останалите въпроси продължават. Г-н Президент, дайте 10 минути почивка, да се редактира текстът. Г-н Кънев, няма нужда от текст, президентът ще го съобщи, какъв е проблемът? Извинявайте, че се намесвам, но понеже е много важно да се чуят тези думи в присъствието на колегите централни банкери. Преди малко като говорихме за рисковете, те се сведоха до основно репутационни, които могат да бъдат увеличени от нашето присъствие. Все пак, ако обаче този инструмент, който съвместно с колегите от БНБ сме обсъждали и смятаме за възможно разумен, ако той не сработи, след няколко дни трябва отново да сме тук.Ако може, г-н Президент, това е принципен въпрос. От два дни чета цялото законодателство. Г-н Искров, от два дни се занимавам да проучвам този дебел закон, който ви дава изключително разбити възможности за действия във всяка една ситуация, т.е. свръх регулация. И ако тези въпроси, които там са разписани, защото периодът досега какво е правела Централната банка ние не го поставяме? Искаме да излезем от ситуацията добронамерено. Този въпрос може би ще се разисква някога, но няма нужда да го разискваме, ако всичко се оправи. Но въпросът е, че ние не можем да поемаме отговорност - нито ние, нито друг парламент, нито друго правителство за тази свръхсамостоятелност, която правилно по конституция и закон е дадена на Централната банка. Нека да сме наясно по този въпрос. Дори тя няма право от нас да взима становища. Изрично е записано в закона, г-н Президент, че те не са длъжни да чуват становища от нас, което е правилно.Да предложа процедура - моля, освободете ме за 5 минути да оформя така, както всички вие ми казахте, позицията, да ви я изчета, след което да влезем заедно, докато вие имате 10-мину-тна пауза, заедно с управителя и зам.-управителя на БНБ, за да съобщим и на народа нещо, което вие приехте, и мисля, че беше много отговорно и разумно. (обявена почивка ) (след почивката) Искате ли да изчета текста, или всеки един от вас ще го изчете и да чуем коментари. Заповядайте, всеки от вас да изчете този текст, да го осмисли, ако има предложения, дебати, да ги изложите. Г-н Президент, само едно изречение отнякъде ми липсва, в смисъл - ще подкрепим всяка банка, която е обект на атака или нещо подобно.Това е много важно. Държавата ще подкрепи. БОЙКО БОРИСОВ: Г-н Президент, може да стане: разполагаме с резервни средства и механизми, за да се справим с всеки опит за дестабилизация и заставаме зад всяка банка. Това изречение само го добавяме - която банка би била обект на атака. Тогава да добавим: собствениците на управителните и надзорните органи призоваваме собствениците на управителните и надзорните органи на банките към отговорно поведение. Защото ние ги подкрепяме, за да подкрепим хората, а не просто за да продължат да си правят каквото си искат. Не настоявам, обаче да го имаме предвид. (всички говорят едновременно) Моля ви, един по един. Г-н Местан, заповядайте! Благодаря, г-н Президент, Мисля, че вече се чу подобно предложение - условностите да бъдат колкото се може по-малко, повече категоричност на текста. Затова този текст, който започва с: \"при необходимост ще бъдат предприети...\", да се каже \"предприети са\". Това означава, че е взето решение. Г-н Местан, искам да Ви прекъсна и да Ви кажа, че обсъдихме този текст с г-н Искров, който каза, че ако кажем \"предприети са\", веднага ще ги разпитват какви точно са. Добре. Тогава второто, краят на първия абзац – \"те трябва да бъдат преодолени...\". Имаме предвид, че има криза на доверието и има криминална атака. Те трябва да бъдат преодолени. Криминалната атака е затова криминална, защото е престъпление, нали така? Затова предлагам: те трябва да бъдат преодолени, а виновните преследвани с цялата строгост на закона. Аз мисля, че това трябва да го има като послание от нас. Щом говорим за криминална атака, трябва да има и мерки срещу това.Точно така. Това просто не е някакво нарушение или закрила. Просто предлагам този текст. Аз продължавам да смятам това, което предложи г-н Местан, въпреки консултацията и настояването на Централната банка, да бъде, че вече са предприети такива мерки. Защото мерки наистина са предприети. Ние вливаме ликвидност вече. Добре, има изход от това - предприети са всички необходими мерки: \"При необходимост ще бъдат предприети включително и законодателни\".Даже първото изречение трябва да бъде: \"предприемат се всички необходими мерки\", защото те са вчера, днес и утре. Ако е необходимо, ще бъдат направени и допълнителни законодателни мерки. \"Законодателни\" не може да отпадне, защото утре няма да имате кворум и ще искате да ви подкрепим. Ако го няма това... Да го разделим на две изречения: \"Предприемат се всички необходими мерки в подкрепа на банковата и финансовата стабилност на страната. При необходимост ще бъдат предприети и законодателни промени\". Но законодателният процес е и съставянето. Добре, като ни питат, ние как ще се скрием, нали във вторник или в сряда ще ги вкарат в парламента? От кого се криете, ние тайно съвещание ли ще правим? Нали затова казваме това? Приемате ли да се добави и \"законодателни промени\", питам? ОТГОВОР: Да. Тогава няма нужда да е \"при необходимост\".Тогава ще си го напишем. Какви ще са, когато дойдат предложенията от правителството. Ние сме поели ангажимент целият пакет да го подкрепяме. Аз само Ви обръщам внимание - по-добре да остане формулировката: \"при необходимост ще бъдат предприети законодателни промени\", защото законодателната промяна е за покачване нивото на дълга. Ние ще създадем сега допълнителна несигурност, ако така безусловно го кажем. Ако се наложи, нека правителството или който и да е да внесе законопроект. Да се каже \"при необходимост\", защото това намалява градуса на напрежението. Г-н Орешарски, кажете това, което казахте току-що да го чуят и другите, за да е ясно за думата. Ние при всички случаи ще влезем в парламента за равнището на дълга. Тогава ще се предприемат и законодателни промени. Г-н Христов одеве каза: предлагаме, където е третото изречение \"банките ще продължат да работят в нормален режим\", да стане: \"банките продължават да работят в нормален режим\". Мисля, че е ясно това изречение – ще продължат да работят в нормален режим. Ако няма други забележки, ще отстраним така, както се разбрахме, и слизаме долу с г-н Искров и с г-н Калин Христов. И с председателите на партиите. След това минаваме към другата точка - с една дума, трябва да има оставки. Колеги, нали искате да изглеждаме стабилно. Като слезете и го изчетете това и се качите горе, и ако не се приеме това, което ви казвам, от хората, което се изпълнява, аз какво да кажа долу? Приемам го Чобанов да продължи да го върши. На ДАНС шефа, , на финансите, да ги няма. И на мен не ми беше приятно да махам последните дни Дянков, но го правех, защото всичките вие ме притискахте. Слизаме долу с г-н Искров двамата, министърпредседателя...Г-н Президент, повярвайте ми, трябва да сме всички долу в този вид, в който сме. По-добре да се забавим 15 минути и да чуем какво ще предложат колегите, какво ще приемат, \"да\" или \"не\", можем да бъдем по-експедитивни, слизаме долу и тогава четете всичко това. Ние няма как да приемем, че ще ги подкрепим във всичко, те са си готини и остават. Няма как да стане. А силно ще бъде като се изправят всичките партии, които сме тук, Вие говорите отпред, ние сме отзад... Г-н Президент, ако имаме възможност да си дадем един срок до 17.30 или до 18.00 ч. да излезем с решение по т.2, 18.00 - 18.30 ч. е нормално и за телевизиите, и за вестниците това нещо да излезе и да стигне до гражданите. Г-н Президент, Моля ви, колеги, искам да улесня този разговор. Вижте, ако ние имаме дата, оттук нататък всичко друго са варианти, обаче важни варианти, защото в петък се появиха едни други идеи, които, ако е необходимо, ще бъдат обсъдени, но при фиксирана дата едно е сигурно - най-късно на 21-ви юли имаме оставка, за да се извърви конституционната процедура. Тоест, оставката е факт. Дори аз не възразявам да се посочи и ден, ако искате, не възразявам. Аз съм абсолютно искрен в тази позиция. Имам този мандат, ние го обсъдихме. Ако има други варианти, които биха постигнали консенсусно съгласие за друг формат, аз също имам мандат да участвам и в такъв разговор. Но ние не сме в хипотеза да обсъждаме, дали ще има или няма да има оставка, и дали този въпрос е решен или не. Тоест, съмненията тук са излишни. Аз го казвам с включен микрофон за протокола. Нали ме разбрахте? Така че струва ми се, че ще успеем да решим и този въпрос. Г-н Президент, аз Ви предлагам не по-късно от 17.00 ч. Вие да бъдете долу и да обявите този текст. С кой ще го направите, дали с председателя на БНБ или още някой, може политическите лидери, ако имат резерви, да не присъстват, но България трябва да даде институционален отговор на главния въпрос и след това спокойно да продължим другата тема. Мисля, че там нямаме някакви непреодолими проблеми. Има ли други изказвания по тази тема?Преди да слезем, нека да кажат мандатоносителите дали са готови да обсъждаме оставки и вече всичко останало, което казва г-н Местан. Защото има една много съществена подробност - оставката е на 21-ви юли, но тази седмица е критична.Ако мерките, които днес казваме до следващия петък, който идва, изхарчим милиардите и трябва да се съберем пак, тогава вече няма оправяне. В това сме наясно. Затова искаме, и моето предложение е, ще избързам - подуправителят Калин Христов да стане финансов министър, да отиде в Брюксел с Европейската комисия, да се ползва с доверието на всички нас и да свърши цялата работа. Ако искате, добре, ако не, няма какво да обсъждаме повече друго. Така и така сме се набутали в този текст, отиваме и казваме, че го правим заради банковата система и знаем, че всъщност рискът е огромен. Това ми е предложение. После няма за какво да дебатираме. Имаме дата на избор, имаме 21-ви юли..., няма за какво друго да дебатираме. Ако тази декларация я подпрем с 2-3 оставки, ще звучи много по-убедително в обществото, а ако не, оправяйте се. Аз Ви чух много внимателно и мисля, че можем да намерим решение на този въпрос, който в момента дебатираме. Имам въпрос към г-н Станишев и към г-н Местан, който беше достатъчно ясен и точен. Ще кажа следното: Първо, убеден съм, че дебатите по т.2 не могат да приключат за 30-40 минути. Ние имаме и нужда да си кажем много неща. Второ, повече от ясно е, че вие говорите на един език. Аз съм ви безкрайно благодарен за това и за национално отговорната позиция, която имате. Ясно е, че ще има избори, датата е определена, ясно е кога ще бъде оставката, ясно е какво има да се свърши. И повече от ясно е, че оттук нататък ние говорим как да подредим по национално отговорен начин сроковете така. Но г-н Борисов постави една важна тема и г-н Станишев, аз мисля, че Вие може да дадете ключа към решението и г-н Местан, затова въпросът ми е към Вас. Той каза така: ако има от вас декларирана готовност за оставки, примерно, шефа на ДАНС и примерно, министър, това е от неговото предложение, то тогава ние виждаме воля, която може да реши и казуса- т.е. оставате тук, дебатираме по политическите аспекти, когато свършим, свършим, подреждаме си всичко останало, но ние с г-н Искров ще имаме възможността да слезем долу и да успокоим нацията на етап първи. Мисля, г-н Борисов, че формулирах това, което поставихте като ясен въпрос. Ако не се знае какво ще правим във втората точка, по-добре да слезем всички, да се покажем и аз вт.2 няма да участвам. Нямам какво да дебатирам. Има дата на избори, имаме дата 21-ви, дал съм си съгласието. Ще гласуваме, ако направят предложение, и да правят каквото искат след това. Нямам какво да дебатирам. Отиваме на избори и всеки се бие. Какво има сега тук да си дебатираме? Ако не искат да дават оставка, тяхно право е да не я дават.Г-н Борисов, при цялото ми уважение... Но това е факт.Не е факт, защото утре в Брюксел трябва да отидат хора, които да разказват тези неща. А това са хора без доверие. Ясно е, че премиерът не може да се махне, ще остане до 21-ви. Г-н Борисов, Вие поставяте въпроса за друг кабинет. Аз съм готов да участвам в този разговор. Или други министри. Направете това, което ви е възможно.Г-н Борисов, сигурно имате някакви политически основания да поставяте въпроса по този начин. Но той конституционно е невъзможен. Да казваш ти или който и да е кой ще бъде финансов министър..., нали г-н Орешарски трябва да влезе в парламента и някой да гласува за този финансов министър. Това е персонална промяна на кабинета, не е толкова просто. Еди кой си отива в Брюксел вместо него? Не, не става. Има две опции: имаме 20 дни до 21 юли. В тези 20 дни има два варианта - персонални промени в Кабинета, които пък трябва да са приемливи и за опозицията, защото и този въпрос стои, нали, не е само каквито и да са. Ами ако сложим Митко Костов? Сложете го и Митко Костов, който искате, аз не ви се бъркам. Само дадох пример. Но това значи да влиза в кабинета...Ами да влиза бе, човек, ние защо тогава сме тук в неделя? И за 20 дена да сменяме министри? Ако трябва и за 2 часа. Кой е този нормален човек, който ще се хване за 20 дена да е министър?Този, който се хвана и преди една година. Искам само да ви информирам за нещо важно. Вижте, вие сте много близо до взимане на решение. Същевременно информацията, която получавам в момента, е, че е изтекла информация към медиите. Те очакват до 2 минути становище на президента и на шефа на БНБ.Това вече е в медиите. Апелирах в началото на този разговор, че говорим помежду си мъжки и никаква информация не изтича никъде, но вече някой е успял да я извади навън.Аз съм готов да си дам телефона за проверка. Няма нужда, просто е ясно. Г-н Орешарски искаше нещо да предложи. Заповядайте.Благодаря, г-н Президент. Аз разбирам част от аргументите на г-н Борисов, обаче въпросът със самоцелна замяна касае и отговорност. Не мога да приема, че финансовият министър е отговорен, още повече в тази ситуация и примерът, не знам дали беше само пример или не, подуправителят на БНБ заема мястото на финансовия министър за банкова криза. Това значи Петър Чобанов да изпусне фиска и ние да уволним подуправителя на БНБ и финансовият министър, който е изпуснал фиска, да отиде в БНБ. Малко са ми объркани представите.Който искате сложете, но направете така да има отдушник. И казвате, че сега всичко е наред, а то не е наред. Защо сме тук тогава, не казвате защо сме тук? Тук сме, защото не е наред, защото се съсипа системата. А ние и да искаме това да го кажем навън, не можем, но не искате и вътре да го кажем. И какво да правим - все едно било каквото било, вече друга съм... Не е така. Факт е, че има катастрофа.Понеже минаваме неизбежно към т.2, аз затова казах, че нашето изявление, каквото и да е, трябва да има една степен на политическа достоверност и че това е т.2. Тук не мога да не се съглася с г-н Борисов, че в този вид, без нещо допълнително, което ще стигне днес отново преди понеделника до медиите, това, което на изявлението ни липсва, е политическа достоверност. Тоест, една доза доверие няма как да бъде събудена при положение, че явно няма крачка напред по политическия въпрос. Тук има два важни аспекта: единият е обществената стабилност, т.е. дали действително хората не се нуждаят от това да видят, че се ускорява решаването на политическата криза, защото няма съмнение, че доверието липсваше изначално в политическата ни система, съществуваше и в банковата. Тоест, посоката на заразата е ясна - това е от политическото недоверие към финансовото.Така че дали мерките ще могат да предизвикат съответната стабилност, без да има политически знак, е под въпрос. От гледна точка на това, което наблюдавам до момента, под въпрос е и нещо друго, и го казвам директно - изключително уязвимо е правителството, дори 20 дена напред от гледна точка на атаки на опозицията. Страшно му е оголен хълбокът в момента поради състоянието на банките. Опасността на някои в парламентарната или извънпарламентарната опозиция да си изтърве нервите и да използва този оголен хълбок, е огромна. Само че ефектът няма да го платят управляващите, а като нищо може този, който го направи, да пострада много, защото е твърде безотговорен ход. Но ефектът ще го платят всички български граждани. Тук имаме оголен хълбок 20 дена, което за българската политика е страшно много време за политическа атака, основана на това, което днес постигаме проформа съгласие. И какво като сме го постигнали днес, ако някой се изкуши след 3 дена или след 10 дена? От тази гледна точка аз поставям няколко въпроса:Първият е датата 21-ви юли - базова калкулация, която найвероятно на предходните консултации е коментирана. Но тя не съществува в общественото съзнание. Второ, датата 5-ти октомври е доста спорна в обществото и с оглед ускоряването на кризата може да се мисли за промяна на тази дата, което също не е излишно. Ако категорично няма да има промяна на датата, то тогава датата 21 юли може да се каже още сега. Хората не знаят такава дата. Според мен тя е много късна, но пак е нещо.И от гледна точка на тези рискове за стабилността и на управлението от гледна точка на доверие на гражданите, и на политическата система и на банковата система от гледна точка на поведението на опозицията, моето предложение би било за значително по-ранно назначаване на служебен кабинет. Не са 2 месеца. Никой не казва колко дена след назначаването на служебен кабинет идва указът за разпускане на парламента. Има различна практика. Разликата е била 7 дена между указите при кабинета \"Софиянски\", именно поради необходимостта от определено законодателство в банковата сфера и валутния борд - 7 дни между указа за назначаване на Кабинета Софиянски и разпускане на съответното Народно събрание са минали. Така че възможността 7 дена е вече допуснатият от българската държава прецедент. Такава възможност има. Има и друга възможност, която е свързана с това, което г-н Борисов предложи. Първо, нещо, което обсъждахме преди това, не е лишено от смисъл, и то е г-н Орешарски да поеме ресора до подаване на оставката си,което да е на фиксирана дата. Аз смятам, че от гледна точка на чуждестранни партньори това би било изключително авторитетен и полезен ход, да не говорим, че го познават достатъчно добре и лично. Фактът, че премиерът поема тези разговори, би имало тежест. Другото е човекът, който ще бъде финансов министър в служебното правителство, действително да застъпи, като това вече е много хипотетично. Аз съм последният човек, който би могъл да знае, дори такива имена не са се въртели публично. Но определен политически знак от днешна дата е необходим. С това нещо съм съгласен, иначе всичко това звучи кухо. Съгласни сме с Вас, това е общата логика. Г-н Миков поиска думата. Уважаеми г-н Президент, аз няма да се спирам на конституцията, само че като слушам политическите мотиви на г- н Борисов и на г-н Кънев, оставам с впечатление, че Централната банка ще осигурява ресурс на правителството, на финансовия министър, а не обратното. С такова впечатление оставам.Има 20 дена. Апелираме за търпение. Ако искате, обявете, че около 20-ти, може и на 19-ти, може и на 22-ри да е, правителството ще си подаде оставката. Ако толкова държите правителството да работи в оставка, защото и това е формула, да си я подадат в понеделник, само че заради мерака на опозицията и постигане на една разбираема конвенционална политическа цел, не забравяйте, че върви споразумението с ЕС. Има и други неща. Нека да е ясно, но тогава ще апелирам към премиера да каже, че си подава оставката и работи в оставката като кабинет в оставка, защото те ще си имат същите права, само за да не троши рахата на опозицията, която нетърпеливо иска да си подаде оставката. Е, изчакахте 1 година, та за 20 дена ли сега ще го правите на въпрос? Г-н Местан поиска думата, след това г-н Станишев, но ако искате, чуйте първо моето предложение. (не си включва микрофона) Аз, ако съм на негово място, ще си метна оставката и ще им кажа: ходете и си намерете пари за банките от друго място. Ще се опитам да бъда полезен. Много ви моля, ще предложа конкретна формулировка. Надявам се по нея да има дебати. Но и аз мислих и чувайки ви много внимателно, благодарейки ви за отговорната позиция, която имахте и на консултациите в парламента, защото вие постигнахте немалко там, и незабравяйки, че тези консултации сега днес пред държавния глава са продължение на консултациите, които направихте в парламента, аз мисля, че трябва да надграждаме, но и трябва да бъдем категорични, ясни и конкретни, което всички вие посочихте. Вярвам, че това е много важно и за народа.Предлагам: Първо, извънредните парламентарни избори за 43-то НС да се проведат на 5 октомври 2014 г. - конкретика ясна и точна.Второ, с указ на президента, считано от 6 август 2014 г., 42то НС ще бъде разпуснато и ще бъде назначено служебно правителство. Трето, съгласно Българската конституция, отговорността за формирането на служебно правителство е на президента. Разбира се, аз съм декларирал своята готовност за конструктивен подход, за диалог, но вие знаете много добре, че вариантът някакво правителство сега в 42-то НС с неговата легитимност, с неговото ниско доверие е абсолютно невъзможно. Има конституция, ще я спазваме. Тя ни помага в трудни моменти. Четвърто, политическите сили се съгласиха, че Народното събрание ще приеме оставката на правителството на Орешарски не по-късно от 22 юли 2014 г. Обяснявам защо - 21-ви юли е сакрална дата за БНБ и банковия сектор в България. На 21 юли БНБ е обещала, че ще се случат някакви неща, дала е дума. Ако те не се случат на 21-ви юли, на 22-ри юли ситуацията е драматична. Същевременно до 21ви юли има много работа да се върши от легитимни институции, вкл. от правителството в неговите последни дни. Защото до 21-ви юли аз вярвам, че правителството, финансовият министър, БНБ трябва да си разчетат и часовете, и дните, за да може на 21-ви юли да имаме успешен старт и на най-проблемната банка. Иначе сме мъртви.И всъщност имат много работа за вършене и огромна отговорност, която ги чака последните седмици. Но на 22-ри юли, не по-късно, защото трябва да уважаваме и конституцията. Трябва да има време да връча мандат на първата, на втората, на третата партия след оставката. Вярвам, че нацията очаква конкретика от нас, вярвам, че това ще успокои всички, след което, разбира се, аз се опитвам да предложа едно изречение - не по-късно от 22-ри юли. И следващо изречение - точната дата на подаване на оставка ще бъде съобразена с решаването на неотложни задачи в някои сектори на икономиката и като част от процеса на установяване на по-високо ниво на политическа и икономическа стабилност в страната, за да има логика на това, което ние всички говорихме, и да дадем гъвкавост на политическите партии.И искам да предложа още нещо, това е следваща точка: 42-то Народно събрание ще приеме актове, които да адресират неотложни проблеми във възможност на служебното правителство да работи ефективно при отсъствието на действащ парламент. И последна точка - с тази цел ще бъде създадена контактна група, с участието на парламента, Министерския съвет, президентството и политическите партии, участващи днес в консултациите. Контактната група ще подпомогне Народното събрание и Министерския съвет за осигуряване на координация и взимане на решения за гарантиране на приемственост в работата на институциите. Тази контактна група е подадена ръка от всички вас към всеки един друг за най-неотложното, за най-важното, за приемственост какво има да свърши НС, какво има да свърши МС и като знак на приемственост от служебното правителство, че контактната група в която вие присъствате, задава задачки приоритетно, но тя ще работи вероятно не повече от 2 седмици, защото от 1 юли до 15 юли ние трябва да сме решили какво има да върши НС, МС и служебното правителство, и да може да има приемственост в действията. Това е нещото, което мисля, че би могло да успокои всички и да реши проблема, но ако сте съгласни. Ако има някакви въпроси и дебати, заповядайте. Г-н Бареков поиска думата, след това г-н Местан.Г-н Президент, първо да Ви поздравя с тази позиция, тя е абсолютно държавническа, национално отговорна, президентска позиция, която не мога да не адмирирам. Само имам една молба към Вас, може да не го упоменавате в декларацията. Нека само преди да сглобите и представите служебното правителство, да проведете разговори, за да чуете мнението на тези партии, които са тук. Уверявам Ви, че големи различия нямаме. Между другото днес номинирахме г-н Калин Христов, доколкото може да се нарича номинация, че става за финансов министър в служебния кабинет. Ние го казахме още отвън пред президентството. Молбата ми е да проведете двустранни разговори с партиите, които са днес тук с вас,за да чуете и тяхното мнение какъв служебен кабинет би бил добър за България. Благодаря! Г-н Президент, аз мисля, че тази позиция съдържа политическия аспект на онова, което определихме като плавен преход към стабилност. Благодаря. Г-н Президент, не смятам, че двете неща трябва да се смесват. Ясно е и ние сме го заявили като политическа сила, съгласие за предсрочни избори. Постигната е дата за тези предсрочни избори - 5-ти октомври, впрочем, без участието на Реформаторския блок, но това не е най-главният проблем. Важното е всички да отчитат, че в крайна сметка датата на подаването на оставката, формирането на служебното правителство започват от датата и се брои обратно. Това трябва да е ясно.Вие представяте един цялостен разгърнат текст, който е предварително подготвен, с множество ангажименти и политически позиции, за които аз нямам мандат да ги обсъждам в момента. И още един момент - аз разбирам стремежът на опозицията да прехвърля отговорността изцяло за това, което се случва в банковия сектор върху правителството с оставката на финансовия министър и с посочването на когото и да било. Това е безотговорно, това не го приемам.А кой е виновен? Това не го приемам като оценка на финансовия министър. Няма как да подкрепя това. Може ли една по една да изчета точките, за да ми кажете с коя сте съгласни и с коя не? Аз Ви предлагам, г-н Президент - или слизате Вие и г-н Искров по първата тема, по която имаме съгласие, или слизаме всички по първата тема, по която имаме съгласие, а по останалите теми разговаряме отделно.Г-н Станишев, все пак да Ви попитам - Вие се съгласихте, че изборите ще бъдат на 5 октомври. Това е неоспорим факт, ние нямаме спор по тази тема. Конкретният текст е: \"Извънредните парламентарни избори...\" - това е Ваше предложение, с което аз съм съгласен. Г-н Плевнелиев, по този начин текстове да ни се хвърлят и в рамките на 5 минути да постигаме съгласие, няма как да стане. Аз мисля, че първите три текста, които са предложени, са абсолютно консенсусни за всички на тази маса. Ще ги изчета още веднъж. 1. Извънредните парламентарни избори за 43-то НС ще се проведат на 5 октомври. 2. С указ на президента, считано от 6 август (четем конституцията и създаваме прогнозируемост в държавата), 42-то НС ще бъде разпуснато и ще бъде назначено служебно правителство. 3. Съгласно Българската конституция отговорността за формиране на служебно правителство е на президента.Добавям предложеното от г-н Бареков, което на мен ми се вижда смислено: Президентът ще проведе двустранни консултации с политическите партии, представени на днешните консултации преди формирането на служебно правителство. Какво грешно и какво лошо има в това, за да не го приемете, също и да кажем нещо конкретно на народа долу. Извинявам се, че пак се намесвам, но смесването на двата въпроса в момента създава допълнителна несигурност, а не решаване на проблема, по който постигнахме изцяло съгласие. Вероятно по другите точки също ще стигнем до голяма степен на съвпадение, но ако ние пропуснем сега да кажем това, което интересува хората, а не което интересува хората около тази маса, това ще бъде голяма грешка. Надявам се да не се огънете от този Ваш ангажимент, за да знаем все пак всеки как да реагира на тази ситуация.Г-н Кънев, след това г-н Борисов:.Първо, искам да кажа, че независимо от факта, че този текст не предвижда промяна в Министерство на финансите, което смятаме, че е важно, сме готови да го подкрепим така, както е предложен от президента, и че той ще внесе определено спокойствие. Най-малкото звученето му е много подредено, разумно и трезво, което думите понякога внасят спокойствие сами по себе си.Двата проблема, обаче, са драматично свързани, така че ние пък не сме склонни да ги отделяме. В България без едногодишната, в някои отношения и доста повече от 1 година политическа криза, криза в банковата система просто нямаше да има и това го знае всеки, защото всички сега си повтаряме колко е стабилна банковата система. Да, тя е стабилна, но нищо друго в страната не е стабилно. Ние в момента говорим за последиците. Всички знаем, че консенсус върху последиците, без консенсус върху някаква пътна карта за излизане от кризата, нямаме. В случая някакъв много неловък опит на БСП да разграничи двете теми няма да спести това никаква отговорност.Ако излезем от тук и кажем, че всички партии са проявили отговорност и имат обща позиция по банковата криза, но заради бойкота на БСП нямат обща позиция по политическата криза, това ще го отнесете вие, само че това отнасяне ще бъде поредна турбуленция в обществото - Заради БСП няма дата за оставка - ето, това ще е заглавието. Утре се вади и нищо от нашия разговор днес не може да попречи да го вади, защото никаква банкова система не смущава. Борисов ще го извади преди мен, защото повече го обичат медиите и така подобре му идват отвътре кратките изречения. Само че това нещо внася в обществото огромна доза смут. Всъщност няма съгласие по базов проблем. Така че двете неща са много свързани. Предлага се един много разумен компромис, той е на ръба на нашия мандат въобще. Извинявайте, само като реплика. Независимо дали Вие, г-н Кънев, или г-н Борисов ще го казва, аз искам да разсъждаваме върху една друга хипотеза. Г-н Орешарски е един твърде сдържан човек. Но представете си, ако премиерът каже: намерете си някой да ви изпълнява този план, който ангажира правителството с много рискове и много трудни мерки - тогава какво би станало и какви дати ще обсъждате тук, какво ще правите? Извинявайте, моето начално предложение беше точно това да направи премиерът, само че г-н Президентът предлага нещо поразумно. Аз отново искам да се опитам да улесня разговора. Г-н Президент, нямам никаква илюзия, че ние не можем да постигнем съгласие по интерпретациите. Затова сме различни политически, и да не си поставяме такава цел. Тоест, ние можем да постигнем съгласие за едно или друго становище, а интерпретациите ще бъдат сторени съобразно политическите ни различия. Аз обаче искам да припомня един безспорен факт, че съгласие за предсрочни избори бе постигнато преди банковата криза, оставаше да се конкретизира датата. Никой не говореше за проблемите на КТБ, когато точно на Консултативен съвет се постигна съгласие за периода 28 септември - 12 октомври. Това означава, че партиите, които стоят зад кабинета, това е позицията. А правото на опозицията е да прави връзки, да интерпретира, кой може да го ограничи? И едва ли има смисъл в усилието сега да искаме от един друг да имаме сходна интерпретация. Това е краткият ми коментар. Благодаря. Първо, искам да уточня, че не участвам активно във втория дебат около изборите, оставките и т.н. По първия обаче категорично няма да се съглася каквато и да е вина на кабинета да отиде в резултат на тази ситуация. \"Лемън Брадърс\" обърка целия свят, Ферейджъри си стоя до края на мандата и не чух даже и коментари някъде, че американският финансов министър бил виновен за фалита на \"Лемън Брадърс\". Напротив, ще се съпротивлявам, и въпреки моето уважение към г-н Искров и към Калин, и към останалите, ако тръгнем по този път, ще обърна говоренето срещу банковия надзор какво е правил последните години и защо е оставил банките така. Това трябва да бъде ясно.Това е вече приказка. В края на краищата аз затова настоявах в 16.00 ч. или в 15.00 ч. да сложим всичко на масата и да бъде изяснено, за да не се повтаря пак, но тогава Вие си мълчахте. Сега какво се иска от нас? От нас се иска ние да Ви подкрепим,да кажем, че всичко е наред и няма виновни. Ами защо сме се събрали, след като няма виновни? Правителството и банката да си бяхте взели всички мерки да си го свършите, имате си мнозинство в парламента. Тогава по каква работа сме се събрали тук? Вие искате да излезете чисти от водата. Нима не бяхте вие, когато ми казвахте: идете си с мир, г-н Борисов, преди една година, или ако не искаш по този начин, по другия начин Толкова ли бързо забравихте какво беше? И сега искате от нас дори да не ви кажем, че сте виновни. А кой е виновен? За банковата криза не сме виновни. Какво за банковата криза? Ами за банковата криза сте виновни, защото Йовчев и Писанчев допуснаха всичките тези работи да се направи с жандармерия, с прокуратура, със следствие и служби, от там тръгна целият проблем. Към мен ли адресирате това? Не към Вас, говоря по принцип. Вие не оспорвате, но колегите от БСП искат да излязат сега и да кажат: нямаме виновни, най-вероятно Борисов е терористът, както каза Мерджанов, че аз съм терорист, че съм съборил банковата система. Аз няма да се учудя и вие да излезете и това да го говорите вече. И ви дадох приятелски съвет. За мен е по-добре, но за държавата не е по-добре да стоите колкото се може повече. А вие колкото си искате стойте, но няма да се успокоят нещата до петък, повярвайте ми. Без един политически маньовър, което искаме да ви кажем, това и за вас е добре, да има отдушник на друго място. Като останете, като излезе г-н Чобанов утре по телевизията да каже, че всичко ви е наред, няма как ние да не излезем и да не кажем, че не е. И отново ще кажете, че има политическо говорене. Принесете жертва една - две глави заради спокойствието. Няма да Ви е проблем. Аз уволних 20 - 30 министри, не е страшно. 5ще повече за 20 дена и Чобанов няма да се обиди, но не може на същия шеф на ДАНС, който проспа всичко, да го държите там и да взима 6 хил. заплата, два пъти повече от премиера.Насочването на вината за банковата криза към кабинета е абсолютно неприемливо. БОЙКО БОРИСОВ: Тогава за какво сте ни събрали? Аз не мога да разбера, опозицията ли сме виновни, кой е виновен за това?Г-н Борисов, Вашата позиция сега тази на президента ли е, или не е тази на президента, защото се опитвам да я разтълкувам, или искате оставка още днес на Кабинета? Аз им давам препоръка, че това ще успокои нещата. В противен случай ние така или иначе по позицията сме поели да застанем до виновните за състоянието на държавата в тази една година - всички тук и ние. Застанали сме поради тази причина. И те какво искат - да излезем и да кажем, че подпираме със законови и всякакви каквито искате мерки държавни пари да се налеят в банките, за да ги спасим на практика, и все едно нищо друго не се е случило.Това, което г-н Президентът каза, подкрепяте ли го? Аз го подкрепям.Вие обърнахте ли внимание какво каза Орешарски преди малко? Ако той излезе и каже истината за банковия надзор и каже, примерно, че КТБ е източена последните няколко години и някой не си е свършил работата, приключва всичко. Затова наистина дайте да намерим някакъв компромис. Това, което президентът каза, е абсолютно разумно, че 4 партии са \"за\", както виждам, една е против. Ако трябва да се каже, че БСП не са съгласни с факта, че трябва да си подадат оставката..., защото то е ясно, Орешарски след 20 дена си отива. Ето, хората знаят какъв е хоризонтът. Ако може, г-н Президент. Аз мисля, че ако така продължи разговорът, ще развалим първата част от консенсуса, който постигнахме. Не виждам нищо нередно в това, което президентът предложи, тъй като на практика, нека да бъдем честни, при обявена вече дата 5-ти октомври, нямаме нито назад, нито напред. Следователно, поне аз така го разбрах, може и да бъркам, затова го казвам на глас, за да ме поправите, ако бъркам - това, което предлага г-н Президентът, са всъщност датите, които са според конституцията, съобразявайки се с датата 5-ти октомври. Не виждам нищо страшно или обидно. Тук не става въпрос, че някой има вина. Аз също смятам, че не е добре след днешното изявление да започнем да говорим още след един час. Нека първо да успокоим хората. Че ще си дерем кожите по време на изборната кампания, спор няма, повярвайте ми. Поне Орешарски да излезе и да каже: на 21-ви си депозирам оставката. В текста е много ясно написано. Г-н Искров, може ли да го изчета още веднъж да чуете внимателно, Вие сте опитен, защото аз вярвам и ще ви върна в началото на разговора. (възниква спор, всички говорят едновременно) Моля ви, искам да кажа нещо много важно, моля ви за спокойствие. Всичко до момента върви по някакъв нормален и джентълменски начин. Първо, искам да се обърна към г-н Станишев и към г-н Стоилов. Моля ви, чуйте ме: Ние постигнахме споразумение преди около час време по текст в подкрепа на банковата стабилност в държавата.Последното изречение, по което всички вие се споразумяхте и ми казахте \"да\" и аз го изчетох пред вас,и се обръщам специално към г-н Станишев и г-н Стоилов, защото и те казаха \"да\", пише: консултациите при президента за решаване на политическата криза продължават. Всички вие посочихте много ясно и много коректно, че двата въпроса са обвързани, така го мисли и народът. Ако няма яснота за избори, ако се отметнем от това, което вече сме казали, никаква стабилност, никакво спокойствие, и решението, според мен, е елементарно и конституцията ни пази. А това, което вие постигнахте в Народното събрание, е решение и аз ви благодаря. Аз повтарям вашите думи - изборите ще бъдат на 5-ти октомври. Нали го решихте? Нали го решихте, г-н Стоилов.Председателят Миков дойде при мен да ми каже датата за избори. Много Ви моля, така доникъде няма да стигнем и ще съсипем всичко. Датата е 5-ти октомври. Конституцията оттам нататък казва всичко останало, а аз декларирам пред вас най-добронамерено в т.3, че носейки отговорността за формиране на служебно правителство, президентът ще проведе двустранни консултации с политическите партии, представени тук. И на всичкото отгоре предлагам контактна група. Ако не я искате, откажете я, защото гн Станишев казва, че това са някакви допълнителни задачи. ОК, затова предлагам само 1, 2, 3 - дата за избори, дата не-по късно от оставка, президентът със служебното правителство ще направи консултации, и точка. Това е безспорно. Г-н Президент, по тази точка, която току-що обявихте за служебното правителство, това наистина е прерогатив на президента, но е редно не само консултации, но и да се търси една максимална форма на консенсус за състава на служебния кабинет, за да има гаранция за едни прозрачни и честни избори. Може би не е лошо да се добави.Вижте, оставете го това на мен. Аз си нося отговорността по конституция, но съм диалогичен и добронамерен човек. Сега в момента напред с по-важното. Ако няма конкретика, нищо друго няма значение, аз съм убеден в това. Хората го чакат, а вие го постигнахте вече. Конкретиката е дата 5-ти октомври и конституцията важи с пълна сила. А за останалото имате възможност всяка една политическа партия, в рамките на демократичния ред, да говори каквото смята за необходимо. Г-н Президент, оценяваме това, което и колегите явно ги тормози в БСП. Все пак ще отиваме на избори и всеки ще се опитва някак си да се защитава. За да не взривим това, което сме казали, да се ограничим, защото те няма да се съгласят, аз ги виждам, и няма смисъл, вече никой не може да ни попречи да кажем, че БСП не са били съгласни, но да се ограничим до първия вариант, защото ако е вярно, че г-н Орешарски знае нещо, което ние не знаем, аз настоявах още в началото да знаем Трябва да го викнат г-н Искров и да го разпитат къде са били и т.н. Все пак това го казва премиерът. Аз една година се обяснявам за Отряд 28 защо е летял до Тракия или обратно, а тук чувам за нещо много чудовищно. Кое е чудовищно? Ами това да заплашиш банковия надзор, че години наред не е работил. Каза как е работил.Добре, как е работел? Това са вече опасни теми, а аз все пак уважавам г-н Станишев, Местан и теб... Добре, казваме за декларацията, дата за избори, и повече не се консултираме. Имам три конкретни въпроса и да чуя вашето категорично мнение. Първо, съгласни ли сте датата на извънредните парламентарни избори да бъде 5-ти октомври? - Отговорът е \"да\". Г-н Кънев, само Вие не бяхте онзи ден.Няма да поставяме въпроса по този начин, защото където не сме били, не сме били. Датата на изборите не зависи по никакъв начин от извънпарламентарните партии. Г-н Бареков е бил, от него зависи колкото и от вас. Датата 5 октомври ние не приемаме, но тя не зависи от нас. А документът, в който тази дата се заявява като дата за избори, го приемаме, в случай, че в него има и дата за оставка. Мисля, че бяхме съвсем ясни в предложения от президента вариант.Много е добре да има дата за оставка. - това, което президентът е направил. Това, г-н Борисов, ще успокои обществото и Вас.Г-н Орешарски да каже: на 21-ви си подавам оставка. Тогава от 21-ви до 5-ти ще Ви питам как ще консумирате проучвателните мандати като политически сили. Досега говорихме, че тази дата е очевидна, а изведнъж се оказва, че е проблемна. Какви проучвателни мандати, нали отиваме на избори? Подава си оставката, пада Народното събрание, работи една седмица в оставка. Нека да бъдем чисти - ако датата, аз също не съм бил на това споразумение в парламента, е 5 октомври, тогава в това, което предлага г-н Президентът, да се напише: според конституцията най-късно трябва тогава и тогава... - влизаме в положението на колегите от правителството да не ги поставяме в ситуацията пък и тях да ги... Г-н Президент, аз не случайно Ви предложих в самото начало да разделим двете неща от гледна точка интересите на гражданите и на държавата, защото беше ясно от самото начало, че т.2 ще предизвика разделение в интерпретации, позиции и всичко останало. Сега ходът на разговора показва, че ние можем да изхвърлим по същество като ефект първата част заради различията по втората част. Затова аз бих Ви предложил, искам да чуя мнението на всички: Първо, в изявлението, което бе изчетено, на първо място да се изведе т.5. Говоря като последователност и като аргументация, защото в самото начало стана дума за това, че първо разглеждаме тази позиция, търсим съгласие по нея и след това обсъждаме другите неща. Другото, което бих приел да бъде включено, ако Реформаторския блок е съгласен, да се постигне съгласие по датата на изборите. Преди малко казаха, че не са съгласни. Да кажем датата на изборите 5-ти октомври. Въпрос към Реформаторския блок - 5-ти октомври е консенсусна дата за всички. Вашето мнение какво е по този въпрос? Аз казах мнението съвсем ясно - много неподходяща дата. Нашата цел е да присъстваме тук, а не да разваляме налични консенсуси, които са постигнати и обществото ги знае. Ние не трябва да разколебаваме обществото. В документа трябва да пише: 5-ти октомври, но бихме подкрепили такъв документ, само когато има дата за оставка на Пламен Орешарски като премиер министър. РОСЕН ПЛЕВНЕЛИЕВ: Г-н Станишев. Освен това бих предложил т.5 да бъде представена в пълния й обем, а Вие сега представяте нещо различно. Т.5 сега е някакво резюме. Извинявам се, това е грешка, това е стар вариант. Само да обясня - това беше старият вариант, от който тръгнахме. 5 и 6 станаха новата т.1, която визира банковата система. Сега продължаваме с т.2, която би била дата за избори. По нея също имаме консенсус. Ние не възразяваме по датата на оставката. Там би могло да се запише, че съобразно конституционните процедури, найранната дата за разпускане на Народното събрание е еди коя си. Г-н Президент, защо казвам всичко това - в петък на консултациите прозвучаха теми, обсъждане на това дали в този парламент има ресурс за друго правителство. Би трябвало политическите сили, ако не смятат, че има ресурс за друго правителство, да го заявят и от тази гледна точка да се върви напред. Функцията на оставката на правителството е функция на тази политическа воля и на уточнената дата за провеждане на предсрочни парламентарни избори. Мисля, че съм ясен в това отношение. Това е нещо, което ние вече сме го дебатирали и постигали консенсус. Тоест, Вие предлагате следното: Т.1 - темата банковата стабилност; Т.2 - дата за избори; Т.3 – да бъде теза, която ние винаги сме дебатирали с Вас и на Консултативния съвет, в която се обединихме, че в рамките на 42-то НС не съществува друга възможност за съставяне на правителство; Т.4 - която Вие предлагате, също консенсусна, е да кажем, че според Конституцията, това, което и г-н Каракачанов предложи, с указ на президента, съгласно конституционно определените срокове, ще бъде разпуснато 42-то НС И тук е последният спорен въпрос, но дали е спорен, не знам, е да кажете – ще можем ли да кажем, че най-късната дата за подаване на оставка е... Не, трябва да се каже, че е достатъчно оставката на правителството да бъде подадена според конституционно установения срок, че следва служебно правителство и т.н. При условие, че политическите партии няма да ползват своите мандати. Аз затова казвам какво е волеизявлението на партията.Само да кажа, че консултациите за служебен кабинет с политическите сили може да станат само при подадена оставка. Затова най-късната дата за подаване на оставка, за да може да има време да се извърши цялата процедура, независимо дали в същия ден ще бъдат на датите,е поне 2 седмици преди датата на изборите - минимум 25 юли. Ние сме го смятали като варианти и като срокове. Това е логично. Ние казахме в т.1 всичко за банките, т.2 датата за изборите е категорична, в т.3 казахме, че в рамките на 42-то НС е невъзможно да се състави ново правителство, и в т.4 ще кажем, че следователно оставката на правителството ще бъде съобразена с конкретната дата, с конституционно установените срокове, с оглед на 6 август да заработи служебно правителство Оставката на правителството ще бъде съобразена с конституционно установените срокове така, че България на 6 август да има служебно правителство. Това е консенсусно, а то няма как да е по-рано, защото датата на изборите е октомври. Г-н Президент, това, което правите в момента, това го казва и за протокола, в т.ч. по първата част мисля, че има съгласие и тя се извежда като т.1. По-нататък би трябвало да следва като т.2 - препотвърждаване на постигнатото по-рано съгласие за дата на предсрочни избори. Съгласни ли сте с това? Вече с участието на Реформаторския блок. Трето, оставката на правителството ще бъде съобразена с времевите срокове, с необходимото по конституция време за организиране на предсрочните избори в съответните срокове. Преди това или след това трябва да се подчертаят волеизявленията на партиите, представени в парламента, че в рамките на този парламент не може да се състави различно правителство на базата на постигнатото по-рано съгласие. Не виждам нищо несериозно в моето усилие да търся консенсус. Несериозен е начинът на списване на текста.С риск за народа съм готов да загърбя думите, които казахте, с уважение към институцията и партията, която представлявате, за да продължа да търся консенсус между всички нас в интерес на нацията. Още един момент - аз смятам, че постигнатото на предишния Консултативния съвет съгласие темета за това как се гарантират честни и свободни избори не е изчерпана, тя остава открита. Това е част от консултациите.Но тези консултации кога ще продължат, защото там не смятам, че има автоматизъм между посочване на дати и гарантиране на честни и свободни избори. Ние сме гледали различни начини на правене на избори в България в последните години. И от тази гледна точка президентът има своите конституционни пълномощия, но това какво да се очаква и какви да са задачите на служебното правителство, е също така много важен въпрос, както и темите, които би обсъждало Народното събрание в следващите 2 или 3 седмици, които също са част от това съгласие, което беше постигнато. Така ли е? Предложих контактна група. Какво е Вашето предложение, различно ли е от това? Мисля, че има нужда от консултации по останалите въпроси. Консултации по конституция има след като има оставка. Дотогава предлагам всякакъв формат на работни групи, каквото искате. Аз съм \"за\", считайте, че съм \"за\". Аз предлагам това, което г-н Станишев казва, не влиза в противоречие с текста на президента. Да го приемем, ето, направи се дори компромис за датите. Аз съм доволен, че президентът включи консултации с всички политически сили за служебното правителство, има го в текста. Ясно е, че той не може по конституция да започне консултациите от утре, трябва да е подадена оставка и да е минала дори ротацията, така че аз мисля, че г-н Станишев е прав, но и президентът е прав. С други думи, да приемем текста на президента. Колеги, моля да сработят мерките до петък. Никакви консултации няма да има после, ако не сработят мерките. Аз искам да им помогна с 1-2 оставки и да има отдушник. Това, което и г-н Кънев каза: ако премиерът застане на кормилото и на Финансовото министерство, за да прави преговорите, това не значи, че е приел вина, значи, че още по-сериозно гледа на кризата и още по-сигурно би трябвало да управлява.Благодаря на всички. Предлагам 5-минутна пауза. Ще формулираме точно това, което до момента постигнахме като съгласие, и след това ще раздадем текстовете. Ще ги изчетем още веднъж. (след почивката)Политическите партии и институциите, участващи в консултациите при държавния глава, се обединиха около следното: 1.Политическите партии и институциите, участващи в днешните консултации, декларират своята решителност и готовност за осигуряване на необходимия ресурс и осъществяване на всички необходими мерки за гарантиране на банковата стабилност в страната. Парите на гражданите и фирмите, вложени в банковите институции в България, са сигурни и гарантирани. Банките ще продължат да работят в нормален режим. България е член на Европейския съюз, Валутният борд е непоклатим и ще бъде запазен до влизането на България в еврозоната. 1.95.583 български лева са и ще бъдат равни на 1 евро, докато сменим българския лев с еврото. Разполагаме с достатъчно резерви, средства и механизми, за да се справим с всички опити за дестабилизация, като заставаме зад всяка банка, подложена на атака. Политически сили, представени в българския и Европейския парламент поставят обществения интерес и финансовата стабилност, като част от националната сигурност, над политическите различия и обединяват усилията си за постигане на стабилност и доверие в институциите и икономиката. Предприемат се всички необходими мерки в подкрепа на банковата и финансовата стабилност. В ход са и законодателни промени в подкрепа на банковата стабилност. Международните пазари ни вярват, добре е и ние да си вярваме. Банковата система в България е стабилна, добре регулирана и капитализирана. Няма основание и няма причини да се поддаваме на паника. Банкова криза няма, има криза на доверието и има криминална атака. Те трябва да бъдат преодолени, а виновните - преследвани с цялата строгост на закона.Политическите партии осъждат остро разпространяването на слухове и неверни твърдения по отношение на финансови институции в България. Очакваме правоохранителните органи да демонстрират решителност и в кратки срокове да покажат резултати. Необходими са спешни действия за откриване и наказване на извършителите и поръчителите на това злонамерено деяние. Призоваваме хората да бъдат спокойни, да не теглят излишно парите си. Но който желае, може да бъде сигурен, че банките разполагат с необходимия ресурс. 2. Предсрочните парламентарни избори за 43-то Народно събрание да се проведат на 5-ти октомври 2014 година. 3. Парламентарно представените сили декларират, че в рамките на 42-то Народно събрание е невъзможно съставянето на друго правителство. 4. Оставката на правителството \"Орешарски\" ще бъде съобразена с необходимото по Конституция време за провеждане на консултации и формиране на служебен кабинет. С указ на президента, считано от 6-ти август 2014 година, 42-то Народно събрание ще бъде разпуснато и ще бъде назначено служебно правителство. 5. Съгласно българската Конституция, отговорността за формирането на служебно правителство е на президента. Преди сформиране на служебното правителство президентът ще проведе консултации с политическите сили, представени в националния и в Европейския парламент. 6. Консултациите между президента, парламента, правителството и политическите сили за осигуряване на координация и гарантиране на приемственост и плавен преход към следващо управление ще продължат. По същество нямаме забележки. Само в т.2 да използваме точния термин \"предсрочните парламентарни избори\". И накрая, ако прецените - \"плавен преход към следващото управление\".Благодаря на всички. Бяхте изключително отговорни, изключително добронамерени. Мисля, че от името на целия народ мога да ви благодаря, мога да ви пожелая успех. Всички сте поканени долу и след това знаете, че има възможност и пред медиите да се говори. Напомням за последен път, че вашите индивидуални изказвания след нашето общо изказване трябва да бъдат добре премерени и съгласувани вече с общата ни позиция, за да не се говори излишно. (18.00 ч.)", "date": "09-june-2017", "title": "Президентството публикува първата стенограма за КТБ със заличени имена на банки (пълен текст)"}
{"url": "http://www.dnevnik.bg/sviat/2017/06/09/2986498_trump_prizova_katar_da_spre_da_finansira_terorizum/", "text": "Президентът на САЩ Доналд Тръмп обвини Катар, че от години финансира от най-високо ниво терористични организации и призова страната незабавно са прекрати това. В същото време държавният секретар Рекс Тилърсън заема по-сдържана позиция и призова арабските държави да намалят блокадата си среку емирството и да намалят напрежението, започнало да се покачва опасно с решението на Турция да изпрати хиляди военни на помощ на Катар.\"Трябва да решим дали поемаме по лесния път или предприемаме трудни, но наложителни действия. Трябва да прекратим финансирането на тероризма. Реших, че е настъпило време да призова Катар да спре своето финансиране\", каза Тръмп на съвместна пресконференция с румънския президент Клаус Йоханис в Белия дом.В петък съюзниците на САЩ в Залива затегнаха изолацията на катарците още повече като включиха в черен списък десетки хора, свързани с финансирането на тероризъм.Президентът на САЩ Доналд Тръмп е разговарял по телефона с египетския президент Абдел Фатах ас Сиси за кризата около Катар и за необходимостта от единство сред страните от Персийския залив, съобщи високопоставен представител на правителството, цитиран от Ройтерс.Според източника, пожелал анонимност, в разговора Тръмп е наблегнал на желанието си да цари единство сред арабските страни в региона, но е заявил ясно, че Катар трябва да подобри поведението си. Това е четвъртият телефонен разговор между президента на САЩ и регионален лидер, след като Бахрейн, Египет, ОАЕ и Саудитска Арабия скъсаха дипломатическите отношения с Катар и го обвиниха, че подкрепя терористи и Иран. Катар отхвърли обвиненията като безпочвени, припомни Ройтерс.Тилърсън каза, че блокадата има нежелани хуманитарни последици и се отразява на оглавяваната от САЩ борба срещу \"Ислямска държава\". Тилърсън отбеляза, че емирът на Катар е показал напредък в намаляването на финансирането на терористи, но трябва да направи повече. \"Нашите очаквания са, че тези страни незабавно ще предприемат стъпки за деескалация на положението и ще покажат добра воля и усилия за изглаждане на претенциите, които имат един към друг\", каза Тилърсън в кратко изявление пред репортери. ", "date": "09-june-2017", "title": "Тръмп призова Катар да спре да финансира тероризъм"}
{"url": "http://www.dnevnik.bg/biznes/2017/06/09/2986475_kakvo_sudurja_stenogramata_za_ktb_treta_i_oshte/", "text": "За втората стенограма - от 14 юли, президентът каза, че е \"предприел действия за декласифициране\" и ще прецени кога и дали изобщо да я оповести.Пълния текст на документа чететеКоментара на държавния глава четете.На срещата са присъствали освен самия Плевнелиев, който е домакин, още и председателят на Народното събрание по това време, премиерът Пламен Орешарски, лидерът на ГЕРБ Бойко Борисов, придружаван от настоящия министър на финансите Владислав Горанов, Сергей Станишев и Янаки Стоилов от БСП, Лютви Местан и Йордан Цонев от ДПС, Евгени Узунов - не е посочено кого представлява, Николай Бареков и Красимир Каракачанов от \"България без цензура\", както и представителите на Реформаторския блок Меглена Кунева и Радан Кънев. БНБ е представлявана от управителя Иван Искров и подуправителя Калин Христов.След като управителят на БНБ споменава за банковата тайна, президентът Росен Плевнелиев призовава присъстващитеа всеки да обмисли внимателно публичните си послания. И до днес Плевнелиев защитава тезата, че всичко казано е поверително, защото огласяването му би попречило вбъдеще проблемите да се дискутират искрено и без оглед на публичността.\", заявява тогавашният управител Иван Искров. Той казва, че след като ръководството на КТБ е поискало банката да бъде поставена под специален надзор заради масово теглене на депозити, БНБ е била принудена Бойко Борисов иронизира терминологията муВие нарекохте случки..., какви случки са това да ти влезе прокуратура, следствие, ДАНС, жандармерия в офисите, това случка ли е? Това е пряка атака срещу една банка\".Управителят призовава присъстващите да обединят усилията си и да се говори с главни редактори на медиитеза да се  По-късно добавя Лидерът на ГЕРБ Бойко Борисов обвинява правителството, вътрешния министър, ДАНС и прокуратурата в провокация и бездействие и изразява недоверие към тях. Смята, че ДАНС е използвана като пропагандна машина. казва той. И по-късно:В хода на разговора и по друг повод президентът Плевнелиев информира присъстващите, че ДАНС е следила процесите с години, но го е информирала едва след като КТБ е поискала да бъде поставена под специален надзор.Единствен в стенограмата използва израза \"банкова ваканция\" президентът Плевнелиев, но в отрицателен контекст. Той казва: От думите му се разбира, че участниците в заседанието са очаквали, че на следващия ден - понеделник, не само една банка - Първа инвестиционна, срещу която беше започнала атака в интернет, но и още две-три, да поискат да бъдат поставени под специален надзор, казва Плевнелиев.След това Искров отговаря, че  и обещава пълна ликвидна подкрепа от БНБ и правителството и банковата система като цяло за банките, които са поставени или биха били поставени под натиска за изтегляне на депозити.От стенограмата се разбира, че управителят на БНБ е опитвал да избегне всякакви разговори с ръководни фактори в ЕС във връзка със създалата се ситуация. Признава също, че и при други \"случки\" БНБ не е била достатъчно предсказуема за партньорите си в европейските институции:Лидерът на ГЕРБ призовава бързо всички министри в кабинета \"Орешарски\" да бъдат сменени незабавно.казва той, но председателят на парламента Миков контрира:. По-късно в хода на дискусията Борисов споделя, че в първия си мандат Насочването на вината за банковата криза към кабинета е абсолютно неприемливо, коментира Йордан Цонев от ДПС.Борисов е подкрепен и от Бареков, който предлага: , а президентът да състави ново правителство в рамките на действащия парламент.Думата взима тогавашният лидер на ДПС Лютви Местан, според когото темата за стабилността на банките е еднозначна на темата за политическата стабилност.  казва той.В хода на разговора лидерът на ГЕРБ коригира тезата си и вече настоява да се смени финансовият министър Петър Чобанов. (. по онова време той е смятан за човек на издигнатия от БСП премиер Пламен Орешарски, в следващия парламент Чобанов е депутат от ДПС). , предлага Борисов. По-късно добавя: към ОрешарскиЛидерът на БСП Сергей Станишев упреква Борисов, че поставя частно партийния интерес над националния. Местан предлага, за да се избегне конфронтацията, в общата политическа позиция да се избегне терминът \"подкрепа за правителството\", а тя да се ограничи до централната банка., казва тогавашният лидер на ДПС.Станишев предлага да се спре  общо послание за стабилността и на банковата система, и на публичните финанси.Накрая става ясно какво цели Борисов: \"\". През следващия месец, вече след оставката на Искров,  именно Калин Христов, но не сполучи. След като премина през първия от служебните кабинети на Плевнелиев като финансов министър, днес Христов остава подуправител на БНБ.Станишев се противопоставя:От по-късна вметка на Бареков пък се разбира, че името на Христов е споменавано още тогава за поста служебен министър. Премиерът Орешарски След като спорът за отговорността и за ролята на финансовия министър навлиза в дълбочина, премиерът Орешарски се противопоставя и напомня за ролята на банковия надзор: \"\". След което Бойко Борисов вметва: \"\".Лидерът на ВМРО Красимир Каракачанов, който участва в дискусията от името на \"България без цензура\" пита дали не трябва със закон да се гарантират всички влогове, а не само тези до 100 хил. евро, както . , казва днешният министър на отбраната.Въпросът е зададен от Николай Бареков, а подуправителят Калин Христов отговаря: завършва цитатът.От думите на Искров се разбира, че БНБ не знае какви са активите на КТБ. и изразява надежда, че одиторите ще установят размера на капиталовата дупка.Председателят на парламента и юрист Михаил Миков отбелязва, че през цялото време на кризата законът е давал възможност на БНБ да бъде свръхсамостоятелна и й е предоставил . Като прави угуворка, че се изказва добронамерено и  няма нужда да бъде разискван, все пак пита\" Миков настоява, че нито парламентът, нито правителството могат да поемат отговорност за\"Изрично е записано в закона, г-н Президент, че те не са длъжни да чуват становища от нас, което е правилно\", настоява Миков.", "date": "09-june-2017", "title": "Какво съдържа стенограмата за КТБ: Трета и още две-три банки, \"Аз се крия\", \"Дано ДАНС да хване\""}
{"url": "http://www.dnevnik.bg/sport/2017/06/09/2986504_bulgariia_se_otdalechi_ot_svetovnoto_v_rusiia_sled/", "text": "Българският национален отбор по футбол загуби с 1:2 при гостуването на Беларус и се отдалечи от световното първенство в Русия през 2018 г. Тимът на Петър Хубчев записа трето поражение в третото си гостуване в квалификациите и остава с актив от девет точки след първите си шест двубоя.Четири кръга преди края българският отбор заема четвърта позиция, като изостава с една точка от Холандия и с четири от лидерите Швеция и Франция. Шведите оглавиха групата след успех с 2:1 у дома срещу европейския вицешампион.Беларус постигна първа победа от началото на квалификациите и събра пет точки, а Люксембург остава на последно място с една точка.Българските футболисти изиграха много неубедителен мач и бяха бързо приземени след победата срещу Холандия в предишния кръг.Избраниците на Хубчев бяха напълно безидейни в атака срещу добре организираната отбрана на Беларус и почти не създадоха чисти голови положения. Те изпитваха огромни трудности в разиграването на топката и стигнаха до попадение в първите секунди на добавеното време, когато вече изоставаха с 0:2.В същото време българите допуснаха груби грешки в защита и инкасираха два гола срещу отбор, който имаше общо толкова в досегашните си пет мача. Беларусите не направи нищо впечатляващо в атака, но умело използваха тактиката с дълги подавания от дълбочина към здравия централен нападател Денис Лаптев, който постоянно тормозеше Божидар Чорбаджийски и Васил Божиков.Домакините откриха резултата в 33-ата минута, когато Чорбаджийски изпусна Лаптев и го препъна в наказателното поле. Михаил Сиваков се зае с изпълнението на отсъдената дузпа и не сбърка. До края на полувремето българите не успяха да се отърсят от допуснатия гол и в края на полувремето можеха да получат втори. Михайлов обаче спаси удар на Лаптев.През второто полувреме националите опитаха да задържат по-продължително топката и да наложат натиск, но атаките им изобщо не се получаваха. В 54-ата минута Спас Делев се контузи и беше заменен от Андрей Гълъбинов, а десет минути по-късно Ивелин Попов отстъпи мястото си на Ивайло Чочев.Промените не дадоха особен резултат и най-доброто, до което българите стигнаха, беше далечен удар на Петър Занев, който изненада Сергей Черник, но вратарят на Беларус успя да избие с гърди.В 80-ата минута Павел Савицки овладя дълго подаване по десния фланг, финтира Божиков и преодоля Михайлов с техничен прехвърлящ удар, който два пъти се отби в напречната греда, преди да се озове в мрежата.България не се отказа да търси попадение и успя да намали в първите секунди на добавеното време чрез Георги Костадинов.Защитата на Беларус не се ориентира добре след центриране от десния фланг и топката стигна до полузащитника на \"Левски\", който я насочи в далечния ъгъл.В същото време Швеция победи Франция с 2:1 и излезе начело в група А. Оливие Жиру даде аванс на \"петлите\" в 37-ата минута, но само шест по-късно Джими Дурмаз изравни.В последните секунди на трите минути добавено време Ола Тойвонен донесе победата на домакините. Той се възползва от груба грешка на Юго Лорис и прати топката във вратата с удар за центъра.Двата отбора събраха по 13 точки, а освен това има пълно равенство в мачовете помежду им, след като през ноември Франция спечели с 2:1 в Париж. Шведите обаче са начело в групата заради по-добра голова разлика.В третия мач от групата Холандия нямаше никакви проблеми срещу Люксембург у дома и спечели с 5:0.Ариен Робен, Уесли Снайдер, Джорджиньо Вайналдум, Куинси Промес и Винсент Янсен се разписаха за \"лалетата\".", "date": "09-june-2017", "title": "България се отдалечи от световното в Русия след загуба в Беларус"}
