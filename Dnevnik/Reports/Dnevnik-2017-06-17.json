{"url": "http://www.dnevnik.bg/bulgaria/2017/06/17/2991066_uchitelite_koito_rabotiat_v_otdalecheni_mesta_shte/", "text": "Учителите, които работят в малки и отдалечени места ще бъдат компенсирани. Подобна политика ще им и към образователните институции, в които има повече деца от уязвими групи. Предвиждат се и повече средства за малките училища.Това обяви образователният министър Красимир Вълчев, цитиран от БТА. Средносрочната бюджетна прогноза за следващата година предвижда с близо 330 милиона лева повече увеличение на средствата за образование, обяви още Вълчев.Разходният стандарт няма да зависи само от броя на учениците.В началото на следващия месец ще бъде представена програма за координация между институциите за съвместна работа в политиката на образователното министерство за задължителното задържане на децата в предучилищна и училищна възраст, заяви още министър Вълчев.Идеята е да се преустанови практиката на прехвърляне на отговорности между институциите, като за целта ще бъдат създадени екипи към всяко училище, а в по-големите населени места ще има няколко екипа.Плановете на образователното министерство са още, в квартали като \"Столипиново\", където има концентрация на проблемни ученици, да има командировани по няколко екипа. В техния състав ще влизат представители на образованието, на социалните дирекции, на МВР и на общинитеОчаква се по този начин в национален мащаб над 20 хиляди деца да бъдат реинтегрирани в образователната система,заяви още Вълчев. Той е във Велико Търново, където участва във форум за млади педагози. Министърът заяви, че за последните четири години броят на студентите в направленията \"Педагогика\" и \"Педагогика по\" се е увеличил с близо 20 процента. Това е предпоставка да има повече учители след четири години, когато се очаква и най-големият недостиг на учители в системата.По думите му едно от основните предизвикателства пред системата на образованието е обезпечаването й с преподаватели в дългосрочен план. \"Младите хора търсят професии, които дават възможност за кариерно развитие, високи доходи и личностна реализация, ние излъчваме сигнал, че учителската професия може да им осигури такива възможности\", заяви още Вълчев.Според анализа на МОН броят на студентите, които учат природни науки, филология, математика и педагогика, ще е достатъчен, за да се компенсира недостигът, но задачата е те да бъдат привлечени да останат в системата на образованието, като учители.", "date": "2017.06.17", "title": "Учителите, които работят в отдалечени места, ще бъдат компенсирани"}
{"url": "http://www.dnevnik.bg/sport/2017/06/17/2991083_grigor_dimitrov_sreshta_amerikanec_na_turnira_v_kuins/", "text": "Григор Димитров започва срещу Райън Харисън тазгодишното си участие на турнира на трева в Куинс от сериите ATP 500.  ще бъде поставен под №6.Димитров е в долната половина на схемата, където е възможен четвъртфинал срещу Милош Раонич, а Станислас Вавринка може да чака на полуфинал.Българският тенисист води с 2-1 в преките двубои с Харисън, но допусна изненадваща загуба от американеца при последния им сблъсък в Акапулко преди два сезона с 5-7 6-4 0-6.Ако Димитров започне с победа, то във втори ще срещне някой имзежду Джеймс Уорд или квалификант.Турнирът започва на 19 юни, а шампионът от последните две години  също заяви участие в Куинс.Наградният фонд на надпреварата е над 1,8 млн. евро.", "date": "2017.06.17", "title": "Григор Димитров среща американец на турнира в Куинс"}
{"url": "http://www.dnevnik.bg/biznes/2017/06/17/2991080_zapochnaha_remonti_na_putia_varna_-_dobrich_i/", "text": "Днес започнаха ремонтите на два ключови участъка от второкласната пътна мрежа - между Варна и Добрич и между Търговище и Разград, съобщи агенция \"Пътна инфраструктура\".", "date": "2017.06.17", "title": "Започнаха ремонти на пътя Варна - Добрич и Търговище - Разград"}
{"url": "http://www.dnevnik.bg/bulgaria/2017/06/17/2991047_lozan_panov_glasuvah_za_sudeben_suvet_koito_shte_vurne/", "text": "\"Гласувах за връщането на нормалността във Висшия съдебен съвет. Гласувах за един ВСС, в който магистратите съдии и изобщо всички членове на ВСС да участват във възстановяването на доверието в съдебната система\".Това заяви председателят на Върховния касационен съд Лозан Панов, след като гласува за шестима представители в следващия съдебен съвет. Днес над 2000 съдии ще направят своя избор за съдийската колегия. Кандидатите са 27.Половината от имащите право на глас са заявили, че ще гласуват с бюлетина. Останалите Затова и във фоаето на Съдебната палата, където беше разположена урната се образуваха и опашки.Панов обясни, че е гласувал като съдия, а не като административен ръководител. Той призова колегите си \"да се доверят на съвестта си, да се доверят на собствената преценка за всеки от кандидатите. Искам да пожелая успех на всеки от кандидатите. А на съдиите право е да упражнят избора, който са счели за необходим\", заяви още Панов, цитиран от \"Клуб З\".Вероятно ще се стигне до балотаж и шестимата членове на съвета ще станат известни в неделя.", "date": "2017.06.17", "title": "Лозан Панов: Гласувах за съдебен съвет, който ще върне доверието в системата"}
{"url": "http://www.dnevnik.bg/razvlechenie/2017/06/17/2991073_keiti_peri_postigna_purva_rekordnite_100_mln/", "text": "Американската певица Кейти Пери стана първият човек в света, събрал 100 млн. последователи в \"Туитър\", съобщи Би Би Си.На второ място е канадската поп звезда Джъстин Бийбър с 98 млн. привърженици. Трети е бившият президент на САЩ Барак Обама с 91 млн.Кейти Пери създава профила си в социалната мрежа през февруари 2009 г. и оттогава е написала над 8 хил. туита.Преди 6 г. най-популярна в \"Туитър\" беше певицата Лейди Гага като тогава й бяха достатъчни едва 9 млн. последователи.", "date": "2017.06.17", "title": "Кейти Пери постигна първа рекордните 100 млн. последователи в \"Туитър\""}
{"url": "http://www.dnevnik.bg/sport/2017/06/17/2991053_v_maklarun_sigurni_che_shte_zadurjat_alonso/", "text": "Шефът на \"Макларън\" Зак Браун е сигурен, че ще успее да задържи в отбора голямата си звезда Фернандо Алонсо. Американецът отрече да има търкания между отбора и двукратния световен шампион, за каквито се говори напоследък.\"Макларън\" има огромни проблеми от началото на сезона и след седем старта е единствения отбор, който все още не е спечелил точка. не успява да навакса изоставането си от останалите, което най-вероятно ще доведе и до раздяла между японците и \"Макларън\".Браун е поставен в трудна ситуация, защото трябва да балансира между бизнеса, който е свързан с \"Хонда\" и интересите на пилотите.\"В отбора няма никакви търкания, още по-малко между Алонсо и някои от членовете на екипа. Всички гледаме в една посока и искаме да развиваме колата\", каза Браун.Той вярва, че ще успее да задържи Алонсо и през 2018 г. По-рано през годината испанецът каза, че ще мисли върху бъдещето си през септември, ако дотогава \"Макларън\" започне да печели точки и да се бори за подиуми.\"Фернандо е наш пилот и това е всичко, което ни интересува. Другото са интерепретации\", каза американецът.В същото време обаче се засилиха слуховете, че Алонсо ще се пробва в други автомобилни серии. По-рано през годината той участва в  и се представи добре, докато проблем в двигателя не го принуди да се откаже.Алонсо обясни, че голямата му цел занапред ще бъде спечелване на Тройната корона в автомобилизима. Тя включва победа в Гран при на Монако от Формула 1, \"24-те часа на Льо Ман\" и \"500-те мили на Индианаполис\".\"Гледах го в Инди 500 и се представи много добре. Фернандо е природно бърз. Сигурен съм, че следващата му стъпка е Льо Ман\", каза бившият пилот от Ф1 Рубенс Баричело, който сега кара в \"Льо Ман\".", "date": "2017.06.17", "title": "В \"Макларън\" сигурни, че ще задържат Алонсо"}
{"url": "http://www.dnevnik.bg/sport/2017/06/17/2991079_imenata_na_sportistite_zameseni_v_operaciia_puerto/", "text": "Имената на притежателите на 211 кръвни торби, открити като част от най-големия допинг скандал в Испания, известен като , може никога да не станат известни.Година след решението пробите да бъдат предадени до органите за борба с допинга, провинциалният съд на Мадрид внесе уточнение, че не е нужно да се започва наказателно производство. Според съда е била направена проверка дали те принадлежат на спортисти с досиета.Бързо след придобиването на кръвните торбички, собствениците на всеки от тях бяха идентифицирани. Въпреки това, продължителността на процеса и последвалото му обжалване означават, че срокът на давност от осем години отдавна е изтекъл. Това остави властите с юридически главоблъсканица, тъй като те не могат да преследват нито един от спортистите.На заседанието на изпълнителния комитет по-рано този месец Световната антидопингова агенция (WADA) беше призована да продължи да преследва правните възможности. Това по-късно решение вероятно обаче ще спре разкриването на имената.Не е ясно какво ще се случи с кръвните торбички. Според испанския вестник \"Ас\" няма обжалване срещу това решение. Въпреки това, WADA и антидопинговата агенция на Испания могат да започнат разследване, подобно на това, предприето от . Той води независима комисия към WADA, която разглежда скандала с допинга в руския спорт.", "date": "2017.06.17", "title": "Имената на спортистите, замесени в \"Операция Пуерто\" няма да бъдат разкрити"}
{"url": "http://www.dnevnik.bg/kultura/2017/06/17/2991084_kambanata_na_nedialko_slavov_vze_nacionalnata_nagrada/", "text": "Романът \"Камбаната\" на Недялко Славов взе Националната награда \"Христо Г. Данов\" за художествена литература, а фолклористът, писател и професор от Великотърновския университет Анчо Калоянов - отличието за цялостен принос към българската книжовност. Наградите, учредени от Министерството на културата и община Пловдив, бяха връчени снощи в къщата-музей на големия български издател в рамките на инициативата \"Пловдив чете\".Те се присъждат ежегодно на писатели, преводачи, книгоразпространители, библиотеки и журналисти, допринесли за развитието на българската литература. В журито тази година бяха Георги Ангелов, Румен Леонидов, Цочо Бояджиев и Кирил Гогов, а наградите бяха връчени от заместник-министърът на културатаРоманът на Недялко Славов бе избран в конкуренцията на \"Последната територия\" на Момчил Николов и \"Чамкория\" на Милен Русков. В категорията за преводна литература наградата отиде при Майа Разбойникова-Фратева за превода й на \"Писма до един млад поет. Писма до една млада жена\" от Райнер Мария Рилке. В категорията за хуманитаристика отличието \"Христо Г. Данов\" отиде при Христо Трендафилов за \"Цар и век. Времето на Симеона\" - издание на УИ \"Епископ Константин Преславски\" и \"Фабер\".", "date": "2017.06.17", "title": "\"Камбаната\" на Недялко Славов взе националната награда \"Христо Г. Данов\""}
{"url": "http://www.dnevnik.bg/bulgaria/2017/06/17/2991160_ogradata_po_granicata_e_pochti_gotova_srokut_za/", "text": "Оградата по българо-турската граница е почти готова и оставт само още пет километра до пълното й завършване, обяви вътрешният министър Валентин Радев, цитиран от агенция \"Фокус\".\"Сега ми се струва, че трябва да има една втора фаза - да надградим. Това съоръжение е физическата, механична преграда. В пъти по-добре ще бъде, ако успеем с тези финансови средства, защото досега сме дали 100 млн. евро само ние за оградата и всичко свързано с нея, а сега да надградим, заедно с това да добавим там, където има необходимост\", смята вътрешният министър.Оградата стана повод за размяна на реплики и сигнали в прокуратурата миналата седмица в парламента. От една страна депутатът от БСП  внесоха в държавното обвинение данни за \"сериозни нарушения\" при строежа на съоръжението. От друга вицепремиерът Валери Симеонов също се обърна към прокуратурата със  защото с изнесена от нея информация къде има проблеи с оградата, тя улеснявала мигрантския поток.Възпрепятстващото съоръжение се строи от 2013 година, като на няколко пъти и места имаше проблеми с него.\"Всички се вълнуват и постоянно задават въпроса: да де, то го има, но защо ние намираме мигранти в средата на държавата?\". Еми ето сега, ако успеем да направим това, да подобрим и да надградим това инженерно съдържание, ще се променят нещата\", смята още Валентин Радев.\"Донякъде съм доволен, но може още много да се направи\", смята вътрешният министър. По думите му интегрираните наблюдателни системи не са изградени по цялата граница. \"Едната част е по-малката, която тръгва от Хасково до \"Капитан Андреево\", другата, по-голямата, отива до Резово. Но има места, където няма такова наблюдение. По ред причини, там е нямало нужда навремето, но сега, след като вдигаме изобщо нивото и там, където няма такова наблюдение, ще бъде добавено\", посочи министърът на вътрешните работи.Радев съобщи още, че Европейският съвет е изразил готовност да удължи с 12 месеца сроковете за усвояване на европейските средства. На този етап са усвоени 35 млн. евро, част от които вече са договорени и разплатени, за други 70 милиона текат процедури, остава да се работи по около 57 млн. евро, заяви още Радев.Европейската комисия отпусна спешно 160 млн. евро финансова спешна помощ за охрана на границата. През април \"Капитал\" съобщи, че заради липса на капацитет и очевидни опити за нагласяване на поръчки изпълнението на проектите е забавено и съществува реален шанс за България да загуби около 50 млн. лв.Вътрешният министър уточни, че стремежът е европейските средства да бъдат използвани за подобряване и доизграждане на интегрираните системи за наблюдение в участъците, където такива към момента няма и за осигуряване на проходима техника и облекла за нуждите на \"Гранична полиция\". ", "date": "2017.06.17", "title": "Оградата по границата е почти готова, срокът за усвояване на евросредствата вероятно ще бъде удължен"}
{"url": "http://www.dnevnik.bg/sport/2017/06/17/2990866_voleibolistite_suhraniha_sili_s_burza_zaguba_ot/", "text": "Българският национален отбор по волейбол загуби тежко от Бразилия в седмия си мач от Световната лига. В двубой, в който треньорът Пламен Константинов реши да съхрани силите на основните си състезатели, българите отстъпиха с 0:3 (15:25, 19:25, 22:25) за 79 минути игра.Селекционерът заложи изцяло на резервни играчи в първите два гейма на мача, в които българският състав не успя да окаже почти никаква съпротива на настоящия олимпийски шампион.В третата част на полето се появиха повечето титуляри и това направи играта по-равностойна. Резултатът се движеше точка за точка почти до заключителната част на гейма, но бразилците все пак успяха да затворят мача с чиста победа.България допусна четвърта загуба в турнира и ще се надява на победи срещу Сърбия и Аржентина в оставащите си два мача от груповата фаза, за да се класира за финалната шестица.Бразилия постигна пета победа от седем двубоя. \"Селесао\" излезе на второ място в класирането, но така или иначе има гарантирано място във финалите като домакин.България започна мача в състав Георги Сеганов, Жани Желязков, Тодор Скримов, Теодор Тодоров, Светослав Гоцев, Мартин Атанасов и либеро Владислав Иванов.Двубоят започна кошмарно за българските волейболисти. Те набързо изостанаха с 0:9, което рано предреши изхода на гейма.Бразилия в нито един момент не позволи разликата да падне под седем точки, а в края увеличи аванса си и затвори първата част на 15.Във втората българите стояха по-добре и дори успяха да поведат с 9:6. Бразилия обаче отговори с пет поредни точки, за да поведе с 11:9 и да поеме контрол върху гейма.Втората техническа пауза дойде при 16:13 за \"селесао\", след което разликата започна да се увеличава и краят на гейма дойде при 25:19.В третата част на полето се появиха Цветан Соколов, Розалин Пенчев, Николай Пенчев, Николай Николов и Теодор Салпаров, а от титулярите на игрището останаха само Сеганов и Тодоров.Това доведе до очаквано подобрение в играта на българския състав, който поддържаше равенство в резултата до 21:21. Няколко контраатаки в края обаче осигуриха на бразилците победа в три гейма.Уолъс де Соуса беше най-резултатен в двубоя с 15 точки. За България Желязков реализира 11, а с по седем се отчетоха Тодоров и Скримов.", "date": "2017.06.17", "title": "Волейболистите съхраниха сили с бърза загуба от Бразилия"}
{"url": "http://www.dnevnik.bg/sport/2017/06/17/2990862_levski_produlji_selekciiata_sus_srubski_zashtitnik/", "text": "\"Левски\" привлече сръбския защитник Милош Цветкович. 27-годишният десен краен бранител подписа договор за две години с опция за удължаването му с още една.Цветкович е осмото ново попълнение в лятната селекция на сините след Жуниор Мапуку, Серджиу Буш, Александър Любенов, Георги Ангелов, Иван Горанов, Антонио Вутов и Васил Панайотов.Десният бек е юноша на белградските \"Цървена звезда\" (2000-2005 г.) и \"Земун\" (2005-2007 г.). Със \"Земун\" дебютира в професионалния футбол през 2007 г. и остава в тима до 2011 г.След това преминава през \"Рад\", \"Палич\", \"Хайдук\" (Кула) и \"Напредак\" (Крушевац), преди в края на 2014 г. да подпише двугодишен договор с \"Цървена звезда\".Цветкович записва 33 мача за \"Звезда\", а след изтичането на контракта през декември миналата година е освободен и се връща в \"Напредак\", където играеше за последно.Десният бранител има и пет мача за юношеския национален отбор на Сърбия до 19 години.", "date": "2017.06.17", "title": "\"Левски\" продължи селекцията със сръбски защитник"}
{"url": "http://www.dnevnik.bg/bulgaria/2017/06/17/2990792_zapochvat_valeji_i_zastudiavane/", "text": "Уикендът ще започне с разваляне на времето, причинено от преминаването на студен атмосферен фронт от северозапад. През събота ще започнат и валежи, температурите ще падат. Лошото време се очаква да обхване цялата страна, като най-късно ще бъдат засегнати югоизточните райони.В София валежите ще започнат от събота рано сутрин и ще станат интензивни през деня.На много места се очакват и гръмотевични бури. Има условия и за градушки. Температурите ще започнат да падат и максималните ще са между 22 и 27 градуса, в София около 22 градуса.През неделя температурите ще продължат да падат, очаква се и да продължи да вали, но по-рядко. Времето ще остане неустойчиво и в началото на седмицата.В планините ще е облачно с краткотрайни валежи от дъжд и гръмотевици. Ще духа умерен до силен северозападен вятър. Ще нахлува студен въздух и максималната температура на височина 1200 метра ще е около 19°, на 2000 метра – около 9°.", "date": "2017.06.17", "title": "Започват валежи и застудяване"}
{"url": "http://www.dnevnik.bg/bulgaria/2017/06/17/2991085_vutreshniiat_ministur_shte_nastoiava_za_uvelichenie_na/", "text": "Вътрешният министър Валентин Радев ще настоява заплатите на полицаите да бъдат увеличени, особено на тези, които са на терен.\"От Съвета за социално партньорство чух някои притеснителни неща. Аз ще настоявам заплатите, особено на тези, които са \"на терен\", където очевидно няма желаещи и една от причините са заплатите, там да направим нещо. Въпросът е как да стане и кога да стане\", заяви вътрешният министър на брифинг, цитиран от агенция \"Фокус\".\"Аз отговарям за тази система и искам моите хора, полицаите, да имат добри заплати. Ще направя необходимото, но в диалог с другите сектори\", казва още РадевВ петък стана известно от думите на заместника на Радев - Стефан Балабанов, че със синдикатите е била постигната договорка за по-високи възнаграждения, а колко да е увеличението и от кога да бъде то зависело от финансовия министър.\"Кога го е казал това министърът? Кой? Владислав Горанов ли? Кой го е казал това? Ако го е казал – браво! Аз ще съм много щастлив, ако е казал такова нещо. Аз не си спомням и не знам\", коментира в петък Радев в кулоарите на парламента.", "date": "2017.06.17", "title": "Вътрешният министър ще настоява за увеличение на заплатите на полицаите"}
{"url": "http://www.dnevnik.bg/sport/2017/06/17/2991159_zashtitnik_na_arsenal_dariava_po_50_paunda_na_minuta/", "text": "Футболистът на  Ектор Бейерин намери начин да отдаде почти на жертвите от големия пожар в Лондон преди няколко дни. Той ще дарява по 50 паунда за всяка минута, която изиграе на европейското първенство за младежи.Защитникът е част от отбора на Испания до 21 години, който е считан за един от фаворитите.Ако Бейерин изиграе пълни 90 минути в трите мача от груповата фаза, то тогава сумата ще бъде 13 500 паунда. В случай, че испанците спечелят трофея, а защитникът е на терена без прекъсване, ще дари 22 500.Футболистът на \"Арсенал\" последва примера на своя колега от \"Манчестър Сити\" Рахийм Стърлинг, който обеща да дари сума за семействата на пострадалите от огнената стихия.В резултат на  от 14 юни, най-малко 17 загинаха, а десетки бяха ранени.", "date": "2017.06.17", "title": "Защитник на \"Арсенал\" дарява по 50 паунда на минута за жертвите от пожара в Лондон"}
{"url": "http://www.dnevnik.bg/sport/2017/06/17/2991062_cska_pokaza_purviia_si_nov_futbolist_chaka_oshte/", "text": "ЦСКА показа първия си нов футболист за лятото, който се присъедини направо на лагера в Австрия. Халфът Енрике Роберто Рафаел пристига за заместник на напусналия Руй Педро.Енрике е роден на 23 август 1993 г. и започва своята кариера в \"Атлетико\" (Минейро). След това играе последователно за \"Ипатинга\", \"XV де Пирасикаба\", \"Бахия\", \"Парана\" и \"Гремио\" (Новоризонтино).През сезон 2016-17 той има записани 29 мача с екипите на \"Парана\" и \"Гремио\", в които е отбелязал две попадения.От днес  започна подготвителния си лагер в Австрия. Утре за червените предстои участие в тристранен турнир с отборите на \"Вакер\" и \"Габала\".\"90 процента от отбора вече тренира. В Австрия ще се присъединят Кулма, Пинто и евентуално нови футболисти\", каза треньорът Стамен Белчев.", "date": "2017.06.17", "title": "ЦСКА показа първия си нов футболист, чака още попълнения"}
{"url": "http://www.dnevnik.bg/tehnologii/2017/06/17/2990856_purviiat_bulgarski_chasten_satelit_se_ochakva_da_bude/", "text": "За днес бе насрочено изстрелването на първия български частен сателит - BulgariaSat-1, на \"Булсатком\". При промяна на метеорологичните условия, прозорецът за изстрелване ще остане отворен следващите няколко дни, съобщиха преди дни от компанията.Междувременно се разбра, че  - 19 юни, понеделник.Тя е определена от SpaceX. Компанията на Илън Мъск отговаря за изстрелването. което ще стане с ракетата Falcon 9. Единственият български спътник, който вече не е активен - \"Интеркосмос-България-1300\" е изстрелян през 1981 г.BulgariaSat-1 ще осигурява покритие над Балканите и част от Европа. Той ще бъде на орбита на 36 хил. километра над Земята.Ако всичко по изстрелването мине без проблемно, се очаква сателитът да може да предава след около месец.Проектът се оценява от собствениците му на 235 млн. долара. Очаква се \"животът\" му да продължи около 20 г. Половината от капацитета на сателита ще се използва от компанията-собственик, а останалият ще се дава под наем, съобщава \"Капитал\".BulgariaSat-1 ще бъде изведен в космоса от Кейп Канаверал.", "date": "2017.06.17", "title": "Първият български частен сателит се очаква да бъде изстрелян в космоса (обновена)"}
{"url": "http://www.dnevnik.bg/sport/2017/06/17/2990778_kupata_na_konfederaciite_-_purviiat_istinski_test_za/", "text": "До началото на световното първенство остава по-малко от година, но много от въпросите около домакинството на Русия ще получат отговор в следващите няколко седмици. От днес започва Купата на конфедерациите, която се явява като генерална репетиция за страната.Осем отбора се включват в битката за трофея на фона на футболното хулиганство, сигурността и твърденията за корупция в Русия. Сред тях са домакините, световният шампион Германия и всички континентални шампиони - Португалия, Мексико, Чили, Камерун, Австралия и Нова Зеландия.Въпреки състезателния характер на надпреварата, акцентът и вниманието ще бъде насочено върху Русия, която има интерес да организира турнира с висока оценка. Предстои да разберем дали страната ще го направи.\"Днес е много важен ден, защото сме на прага на футболен турнир на шампиони. Русия обеща пред ФИФА да се подготви за купата и е готова за това\", каза президентът на руския футболен съюз Виталий Мутко.Преди година руски и английски фенове се биха на стадиона и по улиците в Марсилия по време на европейското първенство във Франция. Масовите безредици раниха десетки души, което накара властите да екстрадират някои от футболните хулигани.\"Не виждам нищо нередно в това феновете да се бият. Точно обратното. Браво, момчета, продължавайте в същия дух\", написа в \"Туитър\" заместник-председателят на руския парламент Игор Лебедев. Той дори предложи .Поведението на привържениците сложи черна точка върху Русия. ФИФА остава сериозно загрижена за развитието на хулиганските движения в страната и връзките му с крайно десните екстремистки групировки.Все пак Купата на конфедерациите едва ли ще предизвика чак такива големи вълнения сред крайно настроените привърженици, каквито се очакват догодина на световното първенство. Това е една доста деликатна тема в Русия. Много чужденци са се оплаквали, че са били обиждани на расова основа от феновете, като не са взети никакви мерки срещу тях.Преди време дори имаше множество призиви за бойкот на световното първенство заради приетият в Русия закон за забрана на гей пропагандата и отношението на държавата към ЛГБТ общността.Преди дни ФИФА прие тристепенния план за промотиране на честна игра по време на Купата на конфедерациите. Според него  при наличието на дискриминационни транспаранти и възгласи от трибуните. На трибуните ще бъдат разположени тайни наблюдатели, които да следят за расистки и хомофобски прояви.\"Toва са основополагащи промени в борбата с дискриминацията. И двете инициативи са допълнителен инструмент за съдиите и официалните лица в предотвратяването на дискриминационните нагласи. Така ще се гарантира, че атмосферата по стадионите е в духа на феърплея и взаимното уважение\", каза президентът на ФИФА Джани Инфантино.Заради зачестилите терористични атаки в Европа, сигурността на запалянковците около и на стадиона стои на дневен ред. Според организационния комитет на Купата на конфедерациите руските служби за сигурност са подготвени за действие във всякакви ситуации.\"Към този момент няма непосредствена опасност от терористични атаки в Русия. Взели сме всички необходими мерки заради зачестилите атаки на масови мероприятия по света. Целта ни е неутрализация на всякакви рискове и на първо място \", каза ръководителят на федерална служба за безопасност Алексей Лаврищев.Инфантино дори заяви на среща с Владимир Путин, че той и ръководената от него организация нямат абсолютно никакви съмнения, че Русия ще изпълни всички изисквания и ще организира две страхотни първенства.\"Не само като президент на ФИФА, но и като обикновен фен на футбола каня целия свят да дойде в Русия за Купата на конфедерациите и световното първенство и да опознае тази невероятна страна\", каза тогава швейцарецът.Стартът на десетото издание на Купата на конфедерациите ще бъде даден в 18.00 часа с двубоя на домакините срещу аутсайдера Нова Зеландия. Другите два отбора в група А са Португалия и Мексико, които се срещат в събота по същото време.В другата група са Германия, Чили, Камерун и Австралия. Победителите от двете групи се класират за полуфиналите, които ще се играят на 28 и 29 юни. Финалът и мачът за бронзовите медали са на 2 юли.", "date": "2017.06.17", "title": "Купата на конфедерациите - първият истински тест за Русия"}
{"url": "http://www.dnevnik.bg/analizi/2017/06/17/2990482_ot_sdobriavane_do_prevrat_i_invaziia_-_kak_moje_da/", "text": "Ако Саудитска Арабия и Обединените арабски емирства са се надявали, че шокът от внезапната им икономическа и дипломатическа блокада на Катар ще доведе до бърза капитулация, нещата не се развиват по техния сценарий.След като спорът навлезе във втората си седмица, и двете страни се окопаха в позициите си и търсят подкрепа от външни сили, преди всичко от САЩ, но и от Иран, Турция, Русия и Пакистан. Много ще зависи от това по кой път ще завият Съединените щати, докато преценяват как да подходят към отдавнашните притеснения заради отношението на Катар към ислямистки групи и към американските геополитически интереси. Президентът Доналд Тръмп , което е доста различно от това на администрацията му във време на криза със значителни последици за регионалната стабилност и военните способности на САЩ.Ето и четири сценария какво може да се случи след това - от относително безболезнена сделка до водено от Саудитска Арабия нахлуване в Катар.Договаряне на споразумение се очертава да е по-трудно, отколкото бееш при предишния опит на Саудитска Арабия, Обединените арабски емирства и Бахрейн през 2014 г. Така нареченото Риядско споразумение, достигнато около месец след като бяха прекъснати дипломатическите връзки, така и не беше публикувано. Другите страни от Съвета за сътрудничество в Залива (ССЗ) обаче го представиха като ангажимент на Катар да прекрати подкрепата си за Мюсюлманските братя и  - групи, чиито идеологии притесняват много от управляващите монархии в региона. За да се повтори този подвиг, кувейтските посредници ще трябва да превъзмогнат усещането сред партньорите на Катар в ССЗ, че Доха не е изпълнила задълженията си по споразумението. От гледна точка на Саудитска Арабия и ОАЕ всякакво споразумение би трябвало категорично да прекрати подкрепата на Катар за политически ислямисти, както и за терористи, признати за такива в международен план. То също би трябвало да смири редица медии в Доха, включително сателитния новинарски канал \"Ал Джазира\".\"Става дума не просто за \"Ал Джазира\", а и за издания, които споделят по-националистически, по-критични или демократични възгледи,\" казва Кристин Смит Диуан от Института за изследване на държавите от Арабския залив във Вашингтон. \"Те усложняват живота на страни като Саудитска Арабия и Йемен, които се опитват да осъществят труден преход.\" Медии в четирите страни, които водят в натиска срещу Катар - като Бахрейн, Египет, Саудитска Арабия и ОАЕ - се контролират строго.Ако няма бързо решение, изолацията на Катар може да доведе до прегрупиране в района, което е тъкмо противоположното на исканато от Саудитска Арабия и да изтика Катар към по-голяма зависимост от Иран и .Днес това развитие е по-вероятно, отколкото беше през 2014 г. - отчасти защото сега в Саудитска Арабия и ОАЕ са на власт по-млади, по-агресивни лидери, които са по-малко склонни на компромис, смята Анреас Криг, преподавател в по изследвания на въпросите на отбраната в \"Кингс колидж\" в Лондон. Същевременно позицията на Вашингтон остава неясна, а кралското семейство на Катар не вижда необходимост да капитулира.\"Това, което саудитците всъщност се опитват да направят, е да се завърнат към 1980 г., когато хората в Залива чувстваха, че лоялността им е най-напред към Саудитска Арабия заради светите места, независимо от това какви паспорти имаха,\" казва Криг. В частност те желаят единна политика към Иран, големия регионален съперник. Вместо да обединява обаче, ССЗ рискува да се самоунищожи, добавя той.Катарските власти изглеждат уверени, че могат да се справят с икономическите последствия от единствената сухопътна граница (със Саудитска Арабия - бел.ред), въпреки че щетите за работата на компании от енергийния и строителния сектор, които работят в Катар, може да са значителни. Връзките на емирството с Турция и Иран се задълбочават, докато то търси . То също така пренася стоки през Оман, а не през Дубай, който е в ОАЕ. Такива промени може да станат постоянни.Външният министър на ОАЕ Ануар Гаргаш миналата седмица призова за \"хладнокръвие\" в Катар, но каза, че съседите му не целят смяна на режима. И Саудитска Арабия, и ОАЕ вярват, че бащата на емира, Хамад бин Халифа ал-Тани, все още упражнява неправомерно влияние върху политиката. Ако се направи опит за преврат, той не би бил първият за Доха.Хамад взима властта от собствения си баща през 1995 г., който на свой ред идва на власт до преврата от 1972 г. Срещу Хамад също има неуспешен контрапреврат през 1996 г. По време на процеса срещу замесените двама високопоставени служители на правителството свидетелстваха, че опитът е организиран от Барейн с одобрението на Саудитска Арабия. И двете правителства отрекоха да имат отношение към случилото се.\"В голяма степен напрежението, на което е подложен Катар сега, е заради факта, че саудитците и емирствата мислят, че бащата (на сегашния емир Тамим бин Хамад ал-Тани, сегашния емир - бел. ред.) все още дърпа конците,\" казва Кристиан Коутс Улрихсен от Института за публични политики към университета \"Райс\" в Тексас.Да се направи успешен пуч днес, би било по-трудно. Малката армия на Катар е лоялна на монархията, казва Криг, а и няма добра алтернатива на емира. Освен това катарците станаха баснословно богати по времето на сегашните управници. Брутният вътрешен продукт на глава от населението по стандарт на покупателната способност е достигнал 130 000 долара, най-високия в света, а през 1995 г. беше 55 000 долара.Подкрепата за кралското семейство изглежда стабилна - жителите подкрепят лидерите на държавата в по-голяма степен, отколкото ги обвиняват за ефектите на блокадата. Единственият начин за смяна на режима може да е \"чрез инвазия, направо война,\" каза Криг.Няколко фактора правят този сценарий малко вероятен засега, най-малкото заради факта, че САЩ разчитат на въздушната си база и командния център в Катар, за да водят войната срещу \"Ислямска държава\". Посланикът на ОАЕ във Вашингтон предложи САЩ да преместят базата, което би улеснило натиска върху Катар.Има начини напрежението да ескалира до степен, в която военните действия се превръщат в реална възможност. Решението да Турция  разполагането на до 3000 войници в Катар и обвиненията на Иран към Саудитска Арабия заради скорошните  вече увеличиха напрежението.Катар още не е отговорил на . Ако реши да го направи, може да използва важно оръжие. Единственият газопровод, който свързва огромните газоли залежи на Катар със съседите, осигурява два милиарда кубични метра газ на ден на ОАЕ и Оман. Те използват горивото, за да произвеждат електричество и светлините и климатиците да работят в лятната жега. Катар може да спре подаването на газ.Ако обаче останалите държави решат да действат със сила, Катар може да окаже малка съпротива. Армията му е малобройна, сравнена с тези на съседите (11.8 хил. души, 18 бойни самолета и 30 танка, срещу 227 хил. и стотици самолети и танкове само на Саудитска Арабия - бел. ред.), а Централното командване на САЩ не е разположено там, за да защитава домакините.\"Хората изглежда смятат, че нищо няма да се случи, но ще е много по-трудно от предишния път,\" казва Лучано Дзакара от програмата за изследвания на страните от Залива на Катарския университет. \"Такива управници се страхуват, че ако направят нещо, което изглежда, сякаш се предават, ще загубят легитимността си, не просто като лидери в региона, но и в самата страна.\"", "date": "2017.06.17", "title": "От сдобряване до преврат и инвазия - как може да приключи катарската криза"}
{"url": "http://www.dnevnik.bg/analizi/2017/06/17/2990785_stenogramata_ktb_vs_modelut_ktb/", "text": " вече е публична (виж ). Без да влизаме в дискусията трябва или не подобен документ да се публикува, няколко неща си заслужава да се отбележат. Първо, защото стенограмата е 100 страници и най-вероятно повечето хора никога няма да се захванат да я четат. Второ, защото голяма част от коментиращите просто изказват своето мнение за казуса \"КТБ\", без реално да коментират стенограмата. Трето, защото има много политическо говорене, което изкривява картината. Ето няколко сбити наблюдения върху пълния текст:. Хронологията е такава: 1) на 20 юни 2014 г. (петък) КТБ е поставена под специален надзор и на практика банката затваря; 2) в седмицата след това има банкова паника, която създава ликвидни затруднения и на друга голяма банка; 3) на 29 юни 2014 г. (неделя) се провежда тази среща при президента, като се търси решение на създалата се паника. КТБ е водеща тема, но фокусът е какво да се направи, така че банките да отворят нормално в понеделник;. Огромната част от дискусията лъкатуши между търсенето на вина/отговорни и опита да се постигне съгласие между основните политически партии да говорят в един тон след срещата. Дори в изложението на управителя на БНБ (Иван Искров) трудно се намират някакви данни, които така или иначе не са известни. От гледна точка на икономистите, изследователската стойност на стенограмата е ниска;, е, че от изтеглените 890 млн. лв. от банките на 27 юни 2014 г. (петък), само 25% са били \"в свръх в други банки\", тоест 1/4 от парите са се озовали в друга банка, а 3/4 са излезли от банковата система. Това още веднъж подчертава важността на тази и други срещи в рамките на уикенда - да се предотврати системна криза. Това трудно може да стане при липса на политически консенсус и правителство пред оставка;е важно да споменем следното - може би най-важният ход в рамките на тази прословута неделя (29 юни 2014 г.) е задействането на схемата за ликвидна подкрепа в размер на 3,3 млрд. лв. и скоростното одобрение на тази схема от Европейската комисия. Такова одобрение е нужно, тъй като това е форма на държавна помощ. Тази схема по никакъв начин не се коментира на въпросната среща. Тя е дело на съвместната работа на БНБ и Министерство на финансите. На срещата при президента просто се дава политическа подкрепа за действията на институциите, които не се коментират в детайли;. Всъщност това е може би най-важният извод от стенограмата. Всички критики към управляващите са фокусирани за действия и бездействия през последните няколко седмици, които в крайна сметка са довели до затварянето на КТБ и последвалата паника. Моделът \"КТБ\", така както е описан (виж ) от самия Цветан Василев - обвързаност с политически партии (някой са на срещата при президента) и използване на банката за политическо инженерство (последното също е на масата), медийна пропаганда и финансиране на свързани предприятия не се подлага на дебат. Не защото не е известен, а защото основните политически партии всъщност имат допирни точки с този модел;. Огромен фокус е поставен върху датата 21 юли 2014 г., тъй като БНБ вече има публична позиция, според която КТБ ще отвори за клиенти на 21 юли сутринта. Оформя се консенсус в дните след това да се подаде и оставката на правителството. В крайна сметка КТБ не отвори на 21 юли, а оставката на правителството се случи на 23 юли 2014 г.Това накратко са някои наблюдения върху стенограмата \"КТБ\". Може да се обобщи, че по отношение на нагласите спрямо КТБ по времето на тази среща на практика се разви най-лошият сценарий - фалит на банката и огромна дупка. Въпреки това, банковата система не преживя нови драми. Репликата на президента Росен Плевнелиев, че ако КТБ не отвори на 21 юли, както са обещали от БНБ, то ситуацията ще е драматична и \"иначе сме мъртви\" всъщност не се оправда - икономиката и банковата система преживяха КТБ сравнително добре. Моделът \"КТБ\" обаче, като форма на задкулисие, което обединява почти всички политически лидери на тази среща, продължава да води до опортюнизъм и политическа нестабилност и до днес. ", "date": "2017.06.17", "title": "Стенограмата \"КТБ\" Vs Моделът \"КТБ\""}
{"url": "http://www.dnevnik.bg/detski_dnevnik/2017/06/17/2989069_izkljuchitelno_darovitite_deca/", "text": "Децата, които имат коефициент на интелигентност (IQ) над 130, са смятани за изключително даровити. Но какво точно означава това? И как трябва родителите и учителите да се отнасят с такива деца, пита Бетина Левеке в .Няма официална дефиниция за даровитостта. Най-общо казано терминът определя ниво на интелигентност, което е доста по-високо от средното, обяснява Мартина Розенбум, президент на германското общество за даровити деца. Много експерти се спират на коефициент на интелигентност (IQ) от поне 130, над който се твърди, че съответното дете е даровито.Даровитостта може да бъде забелязана в ранна детска възраст, например при бързо усвояване на говора или засилен интерес към числата и науката. Някои деца са особено любознателни, казва психоложката Анагрет Маан. \"Например едно 4-годишно дете, което може да разпознава всички видове динозаври, е много вероятно да е даровито\", обяснява тя.Ако родителите или учителите подозират, че дадено дете е даровито, то не е необходимо веднага да го подложат на IQ тест. Но ако детето започне да проявява нетипично поведение, тестът може да изясни причините за това поведение и да даде насока за дискусии с учителите, добавя Розенбум.\"Въпреки това, аз винаги съветвам родителите да не прибързват с теста и да го направят само ако има реална необходимост от него.\" Децата, които така или иначе се справят добре в училище, могат да бъдат обременени от евентуалните високи резултати, които ще доведат до по-големи очаквания към самите ученици.Психолозите и психиатрите препоръчват тестът да не се прави, преди детето да навърши 4 години. Първоначално се провежда предварителна дискусия, а след това се тестват интелектуалните способности на детето и неговия личностен профил. Най-важното е детето да бъде мотивирано и спокойно по време на теста.В зависимост от мотивацията и интересите на детето, може да е добра идея то да бъде насърчено да участва в извънкласни дейности, като например уроци по музика.Карстен Ото, председател на Асоциацията за промотиране на даровити деца в Германия, препоръчва децата да бъдат записване в курсове и дейности с други даровити деца. Отборните спортове също са добра образователна школа за децата, добавя Ото.Учителите трябва да организират часовете така, че всички деца да бъдат насърчавани и подкрепяни. \"Но в класове с 30 ученици това не е толкова лесно\", казва Маан.Прескачането на една учебна година не винаги е добро решение за даровитите деца, защото може да ги натовари социално и емоционално. Ото смята, че за начало на даровитите деца трябва да се дават допълнителни по-сложни задачи (освен стандартните), а също и да се модифицират някои от техните домашни задания.Ако това се окаже недостатъчно, Ото препоръчва \"модела на въртящите се врати\". Това означава, че децата прескачат една учебна година само по някои предмети. Въпреки всичко, най-важното в този процес е какво желае самото дете, казва той.", "date": "2017.06.17", "title": "Изключително даровитите деца"}
{"url": "http://www.dnevnik.bg/skorost/2017/06/17/2990429_tuning_i_drift_shou_shte_ima_dnes_i_utre_v_sofiia/", "text": "София ще е домакин на тунинг шоу този уикенд. По традиция събитието ще се проведе в Интер Експо Център на бул. \"Цариградско шосе\", като началото е днес в 9.30 часа.На площ от 8000 кв.м ще бъдат показани най-бързите, шумни и екзотични автомобили в България. Паралелно с тунинг шоуто ще с проведе и дрифт уикенд, в който ще участват европейските шампиони Александър Язов – Матрицата и Тодор Дунев.Другите участници са Ива Русинова, Стефан Зашев, Стефан Цанков – Арчи, Ивайло Алексов, Волен Василев, Цветан Радев и Недко Бозаджиев. Като част от дрифт уикенда 12 млади пилоти ще се изправят един срещу друг, за да определят победителя.Христо Алипиев пък ще представи каскади с мотоциклет. В следобедните часове в събота и неделя е предвидена еротична автомивка.За доброто настроение на посетителите ще се грижи DJ Akasha, а водещ на събитието ще бъде Владимир Миронов – DJ Monkey. Билетът за тунинг шоу е 10 лева и важи за единия от двата дни.", "date": "2017.06.17", "title": "Тунинг и дрифт шоу ще има днес и утре в София"}
{"url": "http://www.dnevnik.bg/bulgaria/2017/06/17/2990951_bulgariia_predlaga_da_otpadne_nadcenkata_za_rouminga_v/", "text": "България ще предложи да отпадне надценката за роуминга в страните от Западните Балкани, по примера на станалото на територията на Европейския съюз тази седмица. Това съобщи пред \"Дарик\" министърът по европейското председателство Лиляна Павлова.По време на председателството, което започва от 1 януари, България ще постави въпроса и за предоставяне на по-специален европейски статут на гражданите на тези държави . Така те щели да виждат по-ясно европейската перспектива пред себе си без да се подклаждат фалшиви очаквания за скорошно членство.Падат ни се няколко горещи картофа при председателството и \"Брекзит\" е един от тях, каза Павлова. Тя подчерта, че България ще търси уреждане на търговско-икономическите отношения с Великобритания след като тя напусне ЕС на база на двустранни споразумения. Статутът на българите на Острова пък ще се урежда в рамките на общоевропейските преговори, какъвто ще е и за останалите граждани на ЕС.Павлова съобщи, че е възложила четири проверки на НДК, които да оустановят как функционира търговското дружество и как вървят ремонтите. Решение за евентуална смяна на ръководството ще се взима,ако бъдат установени нарушения.", "date": "2017.06.17", "title": "България предлага да отпадне надценката за роуминга в Западните Балкани"}
{"url": "http://www.dnevnik.bg/analizi/2017/06/17/2988769_bulgarskiiat_vupros_v_ruskata_diplomaciia_prez_xix_vek/", "text": "Сергей Спиридонович Татишчев е руски дипломат, историк и публицист, работил в Азиатския отдел на Външното министерство на Руската империя. По време на Руско-турската война от 1877 г. - 1878 г. участва в бойните действия край Плевен като ординарец на ген. Тотлебен. След войната е работил във Външното министерство за министрите граф Игнатиев и граф Дмитрий Толстой. След като напуска Външното министерство, Татишчев пише за изданията \"\", \"\", което става водещ орган на консервативната руска преса, \"\" и др.Сергей Татишчев е привърженик на идеите на \"националния егоизъм\". Историците го описват като критик на \"благотворителните\" настроения в дипломацията на Русия. Той критикува пренебрегването на националните интереси в името на законовия ред в Европа и самостоятелността на младите славянски държави.Докторът на историческите науки от Института за история на Русия към Руската академия на науките Виктория Хевролина (1931 г. - 2016 г.), описва Сергей Татишчев като привърженик на \"националната\" външна политика или \"политиката на реалните интереси\": . Тя посочва, че през втората половина на 80-те години на XIX век Русия губи своя авторитет на Балканите, а отношенията с България са прекъснати.По време на кризата в двустранните отношения между нашата страна и Русия Татишчев пътува до България със знанието на руското външно министерство. Тогава той се среща с българския премиер Стефан Стамболов. В резултат на разговора между двамата, Стамболов изпраща пратеник в Русия, но царят не го приема. Тази част от мисията на Татишчев е неуспешна. Хевролина допълва – \".\" Затова Татишчев предлага промяна в руския подход спрямо България – България и Русия, този път като равноправни субекти трябва взаимно да си помогнат. Русия да помогне на България да обедини земите си в границите от Сан Стефано, а България да съдейства на Русия да си реши проблема с проливите (тоест да ги завладее).Дъщерята на Татишчев, Мария, не успява да получи архива и дневниците му от държавата. Мотивът е ясен – текстовете му са \"безусловно секретни\", тъй като са свързани с неговата работа по \"височайшата воля\" изключително за господаря император, а не за \"общо ползване\".Татишчев е оценен високо от Николай II за приноса му при сключване на съюз с Франция и за признаването на българския княз Фердинанд от Русия. През 1896 г. е награден с орден \"Св. Александър\" първа степен, а през 1898 г. получава знака Officier d’Instruction Publique. Той се сдобива с \"благодарността на Русия и всеобщи симпатии\" и заради това че, допринасяйки за съюза с Франция, предпазва империята от нашествието на австро-германците, се казва в предисловието на Николай Малеванов (2003 г. – 2007 г.) към книгата на Татишчев \"\".През април и май 1888 г., в коментарите си \"\", Сергей Спиридонович Татишчев отново пише за българо-руските отношения:\".\"Татишчев определя българския \"народен идеал\" по следния начин: . За реализацията му, както и за гаранция на нашата свобода и държавна цялост той предлага \"\", тоест безусловно съюзничество или необявено васално подчинение на България на Русия. Разбира се, българската армия трябва да заеме  (боен ред) с руската армия, в случай на нападение над Русия и заедно с нея да отблъсне неприятеля. Татишчев е готов да предостави на България Сан-Стефанската територия, а условието, според него, е България да съдейства на Русия да завладее Константинопол. За целта, предлага той, България при необходимост да \"отстъпи Бургаския порт, за уреждане на нашия [руския] черноморски флот\". Целта е утвърждаването на Русия в проливите Босфора и Дарнанелите – \"това е необходимо условие не само за нашата помощ, но и за съгласие за образуване на \"целокупна\" България\", пише Татишчев.А каква е рецептата на Татишчев, ако България е избрала вече своя път и се е съюзила със съперниците на Русия? \"Всичко, което беше направено от Русия за България трябва да бъде развалено. Целта на нашите усилия не трябва да бъде \"целокупна\" България, а даже . С една дума, ние сме в правото си да постъпим с България, която ни е изменила и е преминала на страната на нашите противници, както постъпихме с Полша – \"Това, според Сергей Спиридонович Татишчев, трябва да се случи със страната ни ако загуби \"закрилата на руския двуглав орел\".Руските историци днес, както и съвременниците на събитията от края на XIX в. и началото на XX в., виждат \"ясно\" причината за \"неблагодарността\" на България – либералният уклон и партнирането със Запада и западноевропейските страни. В тази връзка, историкът Хевролина пише следното:\"Възникването на политическите партии в България, според славянофилите, само поражда вражда в обществото и засенчва \"интересите на отечеството, за сметка на личните и партийните интереси\". Зад разсъждения от този вид в крайна сметка стоеше страхът, че България ще отхвърли покровителството на Русия и ще попадне в орбитата на западноевропейското влияние \"Още в зората на XIX век руската имперска дипломация, освен запазване на установения ред в Европа след края на империята на Наполеон Бонапарт и противодействие на национално-освободителните движения на континента, има за цел и укрепване на позициите на Русия на Балканите. Така се стига до подписването на Свещения съюз, сключен през 1815 г., а негов инициатор е руският император Александър I.Руско-турската война от 1828 г. - 1829 г., чиито основни бойни действия се провеждат на Балканите, допълнително укрепва позициите на Русия в региона. В резултат на скоротечната война, заради слабата подготовка на Османската империя, руската армия успява в много кратки срокове да завладее дунавските територии, както и ключови за Руската империя Черноморски крепости. При сключването на мирния договор от 2 септември 1829 г. Николай Първи, воден от желанието си да \"сложи край на бедствията на войната и да възстанови устойчивия и непоклатим мир, дружбата и съгласието между двете държави\", връща голяма част от завладените територии на Османската империя. Този акт на \"добра воля\" включва завоевания от Добруджа до Люлебургас.Кримската война от 1853 г. -1956 г. е поредният етап от систематичните усилия на Русия да овладее проливите Босфор и Дарданели. Османската империя отказва да даде достъп на руския черноморски флот до тях. Западът – Великобритания, Франция, Австрия, не е съгласен със засилващото се влияние на Русия на Балканите и факта, че за това тя използва славянските народи и християнството. Така се стига до Кримската война, в която Западът оказва подкрепа на Турция.В резултат на войната и загубата на Русия, империята губи достъпа до Босфора и Дарданелите. Става ясно, че Русия е видимо изостанала, в сравнение с европейските държави, които по това време преминават през индустриална революция. Александър II започва реформи, а в Руската империя зрее реваншизмът. Той ще доведе до Руско-турската война от 1877-1878 г.По отношение на руската политика на Балканите след войната от 1877 г. - 1878 г. руският историк от Санкт-петербургският университет ИТМО Алексей Орлов пише:\"По това време, пише Хевролина:\"Той виждаше пътя към възстановяване на могъществото на Русия в съюз със славянството. \"...\"Европейският концерт\" е съгласието между европейските държави – принципът на \"европейското равновесие\" и баланс на интереси при регулирането въпросите от външната политика.Още от времето на Екатерина Велика – XVIII в., руската имперска политика спрямо Балканите е консистентна и последователна – завоевателна и асимилационна, базирана на стремеж към контрол и засилващо се влияние. Тя остава непроменена и през съветската ера. Изменя се идеологическата основа на завоевателните интереси, но не и самата агресивна имперска доктрина. За това вече съм писал – Сталин ползва България като разменна монета в пазарлъците му с Хитлер за Балканите и проливите, а усилията на страната ни да намери своето място и път сред съюзниците през Втората световна война са наказани от диктатора. Той се противопоставя на това,  да спрат, защото смята, че те засилват симпатиите към СССР, за сметка на чувствата към Запада.СССР наследява и методите на идеологическата борба – още от 20-те години на XX в. Българските комунисти, , организират подривна и терористична дейност в страната и полагат всички възможни усилия да дестабилизират България, да завземат властта и окончателно да я вкарат в руска орбита.Нещата не са се променили и днес. Путин няма интерес от \"европейския концерт\", без разбира се да правя пряк паралел между Европа от началото XIX век и Европейския съюз. Днешната кремълска доктрина за \"Руския свят\" не иска силна, единна и хармонична Европа. Западните Балкани, видимо от скандала в Сърбия покрай подготовката на преврат в Черна гора и усилията за дестабилизация на Македония, са все още в сферата на стратегическите интереси на Русия. В днешна България се води същата отлично финансово обезпечена пропагандна идеологичека война. Икономиката е изцяло зависима от руската енергия. Очевидно е, че Черноморието е стратегически важно за Русия и то поетапно се заселва от руски граждани. Русия вече има собствен порт в Бургас – \"анклавът\" Росенец. Проруският псевдо-национализъм изцяло възпроизвежда и озвучава руските пропагандни клишета срещу либерализма и свободата, срещу западната демокрация и пазари. Политици се срещат с руски \"разведчици\", за да съгласуват чрез тях с Кремъл президентската си кандидатура. Партийни лидери се кичат с руски (постсъветски) пропагандни атрибути – т. нар. \"Георгиевски лентички\". Дори съветските тотеми, пръснати из градовете на България са ревностно пазени и стриктно охранявани от Руското посолство и властта в страната, а Русия иска да внася нови, още по-мащабни и \"величествени\".България изглежда застинала в \"руско-дунавската област\", между 16-та република на СССР и 23-та република от Руската федерация. Или поне такива са усилията на днешната руска дипломация.", "date": "2017.06.17", "title": "Българският въпрос в руската дипломация през XIX век"}
{"url": "http://www.dnevnik.bg/bulgaria/2017/06/17/2990794_sudiite_shte_izberat_shestima_svoi_predstaviteli_v/", "text": "Съдиите ще изберат своите представители в съдебния съвет. Гласуването с хартиени бюлетини започна в 08 ч. в Съдебната палата в София и ще продължи до 18 ч. Право на участие в избора имат всички 2238-ма съдии от страната, като 1677 от тях са заявили електронно гласуване през интернет.Кандидатите са 27. Магистратите трябва да посочат шестима представители. Изборът ще има, ако те получат повече от половината действителни гласове. Редовен избор е ако в него участват повече от половината от съдиите.Може и да се стигне до балотаж, който ще се проведе в неделя.Кандидатите от професионалната квота са: Светлозар Рачев - Административен съд-Габрово, Емил Дечев -Софийския градски съд, Райна Мартинова - Софийски районен съд /СРС/, Методи Лалов - СРС, Калин Баталски - Окръжен съд-Кюстендил, Владимир Вълков - СРС, Вера Цветкова - Софийския апелативен съд /САС/ , Атанаска Дишева - Върховен административен съд /ВАС/, Олга Керелска - ВКС, Севдалин Мавров - ВКС, Георги Йовчев - Апелативния съд- Варна, Пламен Дацов - Софийския апелативен съд, Боряна Димитрова - Окръжен съд-Бургас, Татяна Жилова - Административен съд - София, Емил Желев - Специализиран наказателен съд, Ерна Павлова - Районен съд-Варна, Илияна Балтова - Апелативен съд-Бургас, Красимир Шекерджиев - ВКС, Красимира Мелачкова - Административен съд София, Красимира Костова - Специализиран апелативен съд, Любомир Нинов - Районен съд-Варна, Мирослав Йорданов - Районен съд-Русе, Мирослав Начев - Окръжен съд-Кюстендил, Николай Гунчев - ВАС, Роман Николов - Районен съд-Брезник, Станислав Георгиев - Апелативен съд - Пловдив, Цветинка Пашкунова - ВКС, и Янко Янев - Апелативен съд-Велико Търново.", "date": "2017.06.17", "title": "Съдиите ще изберат шестима свои представители в съдебния съвет"}
{"url": "http://www.dnevnik.bg/sport/2017/06/17/2990891_makdonalds_sloji_krai_na_41-godishnoto_si_partnyorstvo/", "text": "\"Макдоналдс\" обяви край на 41-годишното си партньорство с Международния олимпийски комитет (МОК). Веригата за бързо хранене повече няма да бъде главен спонсор на олимпийските игри, като решението влиза в сила с незабавен ефект.Американската компания имаше договор до летните игри в Токио през 2020 г., но двете страни са постигнали споразумение да го прекратят три години по-рано. Финансовите условия, при които те се разделят, ще бъдат запазени в тайна.Причината за решението на \"Макдоналдс\" е желанието на компанията да се фокусира върху своята основна дейност, както и нарастващите цени за олимпийско спонсорство на фона на спада в телевизионния интерес към най-големия спортен форум.Компанията се опитва да ограничи някои разходите, тъй като инвестира в подобряването на качеството на храните, обслужването на ресторанта и онлайн поръчките, за да се върне изгубените позиции сред останалите вериги.\"Ние преосмисляме всички аспекти на нашия бизнес и взехме това решение в сътрудничество с МОК, за да се съсредоточим върху различни приоритети\", заяви генералният маркетинг директор на \"Макдоналдс\" Силвия Лагнадо.Компанията за пръв път е част от олимпийски игри през 1968 г. в Мексико, а от игрите в Монреал през 1976 г. е сред главните спонсори на МОК. Въпреки че прекратява договора си с незабавен ефект, \"Макдоналдс\" все пак ще остане като местен спонсор за зимната олимпиадата в Пьончан през 2018 г.Програмата за генерално спонсорство на МОК, която след оттеглянето на \"Макдоналдс\" включва 12 компании, донесе на олимпийски комитет над 1 милиард долара в рамките на предишния четиригодишен цикъл (до Рио 2016). Сумата се е покачила почти двойно от олимпиадата в Сидни през 2000 г.Генералното спонсорство носи 18% от приходите на МОК, като е вторият най-голям източник на средства след приходите от телевизионни права (74%).Финансовите параметри на договорите за спонсорство не се разкриват, но според източник на \"Ройтерс\", участвал в предишните преговори с МОК, големите партньори като \"Макдоналдс\" плащат по 25 милиона долара на година, или 100 милиона за един олимпийски цикъл.Оттеглянето на \"Макдоналдс\" отразява нарастващата позиция сред брандовете, че изключителните спонсорски сделки за олимпиадите вече нямат маркетинговото въздействие, което някога са предлагали. Много от компаниите вече считат за по-рентабилно да работят директно със спортисти или конкретни страни.NBC Universal обяви, че на територията на САЩ по време на Рио 2016 е имало 8.6% по-малко зрители в сравнение с игрите в Лондон през 2012 г.Освен това следващите три олимпиади ще бъдат в Азия (Пьончан, Токио и Пекин), което е още един минус за американските компании, опитващи да достигнат до американска аудитория. АТ&T и Citigroup дори преустановиха спонсорирането на американския олимпийски комитет (USOC) в навечерието на зимните игри през 2018 г.МОК обяви, че не планира директен заместник на \"Макдоналдс\". Очаква се обаче следващата седмица олимпийският комитет да се сдобие с нов партньор в лицето на Intel Corp, пише \"Ройтерс\".През януари МОК успя да привлече като генерален спонсор и китайската компания за електронна търговия \"Алибаба груп\" с договор до 2028 г.Останалите главни партньори на олимпийския комитет са \"Кока Кола\", \"Атос\", \"Бриджстоун\", \"Доу\", \"Дженерал електрик\", \"Омега\", \"Панасоник\", \"Проктър енд Гембъл\", \"Самсунг\", \"Тойота\" и \"Виза\".", "date": "2017.06.17", "title": "\"Макдоналдс\" сложи край на 41-годишното си партньорство с МОК"}
{"url": "http://www.dnevnik.bg/gradska_sreda/2017/06/17/2990793_ot_dnes_stolichniiat_bul_patriarh_evtimii_e_otvoren_za/", "text": "Движението на автомобили по две от платната на булевард \"Патриарх Евтимий\", в участъка между булевардите \"Васил Левски\" и \"Христо Ботев\", ще бъде възстановено от днес, съобщават от Столичната община. Участъкът , .От неделя пък ще се възстанови и еднопосочното движение по бул. \"Васил Левски\", от бул. \"Прага\" и Петте кьошета до \"Патриарх Евтимий\". До момента движението в тази част е двупосочно, именно заради затварянето на \"Патриарх Евтимий\". Движението на автомобили по трамвайната линия в тунела под Националния дворец на културата, обаче, ще остане в посока бул. \"България\", съобщават от Столичната община.Движението по \"Патриарх Евтимий\" ще бъде възстановено напълно след приключването на третата линия на метрото, което се очаква да се случи до есента на 2019 г, каза пред \"Дневник\" зам.-кметът на София по транспорта Евгени Крусев.От началото на юни в столицата започнаха ремонти на булевардите и \"Асен Йорданов\". Те са част , както и малките квартални улици. В списъка влиза  булевардите \"Шипченски проход\", \"Владимир Вазов\", \"Овча купел\", \"Прага\", \"Монтевидео\",, \"Тодор Каблешков\".В момента тече процедура по избор на изпълнител на ремонта на булевард \"България\" в частта от ул. \"Фритьоф Нансен\" до Околовръстното шосе преди квартал \"Бояна\". Прогнозната стойност е 13 млн. лв., като оферти за участие са подали фирмите - \"Агромах\", \"Трейс Груп Холд\", \"ПСТ Груп\", \"ИСА 2000\", \"ГБС-Инфраструктурно строителство\" и сдруженията \"Щрабак-Виаплан\" (\"Щрабаг\" ЕАД, \"Виаплан\" ЕООД) \"Строители България\"(\"Джи Пи Груп\" \"Трансконсулт – 22\"), \"Атлас ИнБългария\" (\"Атлас Балкан\" ООД и \"ИНМАТ София\" ЕООД).", "date": "2017.06.17", "title": "От днес столичният бул. \"Патриарх Евтимий\" е отворен за автомобили"}
{"url": "http://www.dnevnik.bg/sviat/2017/06/17/2990976_trump_zaiavi_che_e_razsledvan_za_namesata_na_rusiia_v/", "text": "Президентът Доналд Тръмп потвърди в петък, че лично е разследван като част от проверката за предполагаемата намеса на Русия в президентските избори през 2016г., както и за възможно уговаряне между неговата кампания и руски официални лица.В същото време той критикува зам.-главния прокурор, по чиято препоръка уволни директора на ФБР Джеймс Коми. Род Розънстайн отговаря в министерството на правосъдието и за разследването от специалния прокурор и бивш директор на ФБР Робърт Мюлър дали с това си решение Тръмп е възпрепятствал правосъдието.\"Разследван съм за уволняването на директора на ФБР от човека, който ми каза да уволня директора на ФБР! Лов на вещици\", написа президентът в профила си в \"Туитър\".Малко по-късно източник на \"Ройтерс\", близък до адвокатите на Тръмп, обясни, че той нямал предвид с въпросния туит да потвърди, че е разследван, а да реагира на публикация от сряда на \"Вашингтон пост\" за разследването.В петък  ABC News съобщи, че в частен разговор Розънстайн е заявил, че може да се оттегли от надзора на разследването и че е казал на помощник главния прокурор Рейчъл Бранд, че тя и трябало да го наследи в тази роля, ако той направи този ход.Администрацията на Тръмп първоначално твърдеше, че писмото на Розънстайн до президента с критики как е ръководил разследването относно частния сървър на Хилъри Клинтън през 2016г. е основанието той да бъде отстранен от поста. Но броени дни по-късно лично президентът каза в интервю, че е уволнил Коми на 9 май \"заради руското нещо\".На изслушванията в Сената бившият директор на ФБР заяви под клетва, че смята, че е бил уволнен, за да се попречи на разследването за руската намеса и че Тръмп е направил пред него на 4 очи изявления, които той е възприел като инструкция да прекрати разследването срещу задържалият се едва три седмици на поста си съветник по националната сигурност Майкъл Флин.\"Руското разследване\", което президентът Владимир Путин тази седмица на няколко пъти определи като предизвикано от вътрешнополитически борби в САЩ, е засенчило всичко останало от изминалите първи 5 месеца на Тръмп на власт.Илюстрация за това как цялата история става все по-оплетена, но и по-сериозна, е решението от петък на личен адвокат на Тръмп да назначи друг адвокат - бившият помощник главен прокурор Стивън Райън - за да го представлява в разследването. Майкъл Коен получи призовка от една от комсиите в Конгреса, разследващи руската намеса.Демократите настояват разследването на Мюлър да мине изцяло в негови ръце, а не да е под контрола на когото и да е от администрацията на Тръмп.Рейчъл Бранд бе назначена на 18 май на третият по важност пост в министерството на правосъдието и прокуратурата, като всички демократи в Сената гласуваха срещу нея.През последните 6 години тя бе адвокат в правния отдел на Американската търговска камара, където играеше водеща роля в съпротивата срещу екологичните регулации и реформите на трудовия пазар, които въведе президентът Барак Обама.", "date": "2017.06.17", "title": "Тръмп заяви, че е \"разследван\" за намесата на Русия в изборите"}
{"url": "http://www.dnevnik.bg/sport/2017/06/17/2990996_maikul_felps_shte_se_sustezava_sreshtu_biala_akula/", "text": "Най-успешният олимпиец за всички времена Майкъл Фелпс не спира да си поставя нови предизвикателства. Макар, че се отказа от активния спорт след , носителят на 23 златни олимпийски медала поддържа форма.Последното предизвикателство, в което ще се впусне Куршума от Балтимор е състезание срещу голяма бяла акула. В изявление от \"Дискавъри Чанъл\" се казва, че \"най-успешният спортист в света се изправя срещу най-опасният хищник на океаните\".Специалисти веднага направиха изчисления, че дори в най-добрите си дни Фелпс развиваше скорост от 6 мили в час във водата, докато бялата акула се движи средно с 25 мили.\"Това са създания, които еволюират в продължение на милиони години и са приспособени идеално за условия във вода. Човешкото тяло не може да се сравнява с акулите\", казват специалисти.Състезанието на 31-годишния американец с хищника ще бъде част от \"Седмицата на акулите\" по \"Дискавъри\", която ще започне от 23 юли. От телевизионния гигант издават единствено, че епизодът се казва \"Фелпс срещу акула: Великото злато срещу великото бяло\". взе участие на 5 олимпиади и завоюва 28 медала. През 2016 г. той сложи край на кариерата си, за да се отдаде на семейството.", "date": "2017.06.17", "title": "Майкъл Фелпс ще се състезава срещу бяла акула"}
{"url": "http://www.dnevnik.bg/sviat/2017/06/17/2991012_drujte_se_zdravo_v_belfast_produljavame_napred/", "text": "\"Никога не сме били толкова близо до обединена Ирландия, колкото сега след Брекзит,\" казва 29-годишният Джери Флин. \"Твърда граница с Република Ирландия няма да има, 100% съм сигурен, няма как да стане.\"Намираме се в Белфаст, в малкия квартален пъб The Rose and Crown, посещаван предимно от католици. Зад бара е братът на Джери, Деймиън Флин. През 1974 заведението е взривено от протестанти-лоялисти, разпалено разказват двамата. Нападателите внасят бомбата през вратата във време, в което пъбът е пълен, и излизат навън, затваряйки след себе си. Загиват петима души, като тялото на един от тях е изцяло разкъсано на две части. Двама от ранените по-късно умират в болница. Един от редовните клиенти на бара, който е протестант, губи едната си ръка, но продължава да посещава заведението до смъртта си миналата година. На фасадата на сградата има паметна плоча за загиналите, подобни плочи са обичайна гледка по стените на пъбовете в града, като нападенията са и от двете враждуващи страни.Джери и Деймиън са католици, привърженици на Шин Фейн и темата за твръда граница на ЕС между двете части на Ирландия за тях е болезнена. Ирландия би спечелила икономически, ако се обедини, убеден е Джери, който работи в търговския отдел на телекомуникационна компания. Но причината да подкрепя Шин Фейн и каузата за национално обединение не е само икономическият интерес. \"Това е идентичността ми, сега част от нея липсва.\"Обществото в Северна Ирландия е белязано от пресните спомени за конфликта между католици-републиканци, борещи се за обединение с Република Ирландия и протестанти-лоялисти, които държат на британската си идентичност. \"Размириците\" след 1968 включват близо 50 000 бомбени атаки, а общият брой на загиналите от двете страни е около 3700. Тези събития имат многобройни живи свидетели, жертвите имат близки, които ги помнят, и дори най-младите хора са израснали с разказите на родителите си за терора. Окончателното мирно споразумение е сключено едва през 1998, много след като Великобритания и Ирландия са влезли в ЕС.\"Политиката в Северна Ирландия е политика на идентичностите, обяснява Мишел Молоуни, изледователка на ирландския конфликт чрез събиране на устни спомени за преживените събития. Католиците и протестантите имат различни разкази за историята на страната и за това кои са. И двете групи имат своя собствена митология, чрез която се самоопределят.\"Едно от нещата, които ще чуете най-често в Белфаст, е че конфликтите са в миналото. Че нещата много са се променили след размириците, обикновените хора се вълнуват от нормалния ход на живота, изхранването на семействата си и просто искат да продължат напред в мир.Знаците на разделението обаче са видими навсякъде – в паметните плочи за жертвите на насилие, знамената по улиците, постерите на политическите партии, разпределени по квартали, стените между католическите и протестантските райони и прочутите исторически графити по стените на сградите. Сякаш всичко в градската среда, особено в жилищните квартали, е маркирана територия с идентичност, която се отстоява.Пътят от градския център към католическия квартал \"Фолс\" минава по автомобилен мост с високи огради от двете страни. След моста тухлена стена, удължена нагоре с два реда високи метални мрежи, завива в глуха странична улица. В дъното й е входът на районното полицейско управление, пред който постоянно стои кола с двама полицаи с бронежилетки.\"Просто демонтирането на оградата би струвало твърде скъпо, може би по-скъпо от първоначалното й построяване,\" обяснява с усмивка единият от тях. \"Всъщност оттук започва Западен Белфаст, намесва се другият, и значи нататък би била територията на ИРА.\" Полицаите уверяват, че районът в никакъв случай не е опасен, но препоръчват да се избягват малките странични улици.Първите сигнали, че кварталът е католически, са предизборните постери на Шин Фейн по уличните стълбове. Те призовават да се гласува против Брекзит, за специален статут на Северна Ирландия в ЕС и узаконяване на гей браковете. (Протестантските партии са по-социално консервативни и не одобряват това.)Имената на улиците и информационните табели в този район са на два езика, като винаги на първо място е ирландският. В дворовете на къщите се вее ирландският трикольор.Кварталът изглежда много приветлив и подреден, дворовете са поддържани и пълни с цветя, а в топлия слънчев ден много от външните врати на къщите са отворени. Магазинът за ирландски сувенири до централата на Шин Фейн обаче има система за достъп, така че всеки клиент трябва най-напред да позвъни, за да бъде допуснат от продавачките вътре. \"Предполагам, че е така, защото все пак сме в съседство с политическа партия, обяснява една от тях. Иначе тук много се е променило от размириците насам, хората си гледат живота. Но всички помнят.\"Най-недвусмисленият знак за тази памет са графитите и стенописите по фасадите на сградите. Те са изпълнени с ирландски символи, езикът в много от тях героизира членовете на ИРА и описва лоялистите и полицията с враждебни определения. Символите на ЕС също присъстват, тъй като привържениците на обединението виждат членството в съюза като път за засилване на връзките с ирландската република.Някои графити са стари, други съвсем нови. По стълбовете, заедно с рекламите на малки местни бизнеси, има стикери с надпис \"Хората не бива да дават информация на МI5.\" Абревиатурата от думите в изречението PSNI съвпада с тази от наименованието на северноирландската полиция Police Service of Northern Ireland.Протестантските райони също имат свои графити с ясно разпознаваема символика. В емблематичния Шанкил преобладават британските знамена, символите на Ълстър и прославата на северноирландските войници, участвали в Първата световна война. Героизмът във войната и червените макове, които са любими и на английските националисти, тук са навсякъде.В Шанкил голяма част от картините по стените са отпечатани на принтер върху пластмаса и след това окачени, много от тях изглеждат съвсем нови. Някои от прозорците имат решетки, а по улиците се разхождат доста мъже с големи кучета.Един от тях е възрастен човек на над 80 години със стафордширски териер. Представя се като Джаки, казва че е протестант, но не ходи на църква. Гласувал е за Брекзит, защото смята, че ще е по-добре за Обединеното кралство и заради регулациите на ЕС върху риболова. Джаки помни поне три експлозии в заведения в радиус от двеста метра наоколо, организирани от ИРА.Винаги е гласувал за партията на юнионистите от Ълстър, но на тези избори е за Демократическата юнионистка партия (DUP). Просто защото са по-големи и имат по-сериозни шансове за влияние, въпреки че никога не е можел да понася основателя им Иън Пейсли. \"Какво като искат обединение на Ирландия заради Брекзит, ние пък ще им изкараме насреща DUP,\" смее се Джаки.Дейвид също живее в квартала, наближава 30-те, казва, че никога не гласува и не иска да се забърква с политика. Твърди, че е против Брекзит, но не е участвал в референдума миналата година. Разказва, че хората в Шанкил не живеят лошо, повечето имат работа, но има и доста проблеми с наркотици и опиати. На въпроса как би реагирала местната общност ако има референдум за отделяне на Ирландия от Великобритания, признава, че биха били меко казано недоволни.\"Разбира се, че някогашните мрежи на протестантските милиции още са тук, почти във всяка втора къща има по някой свързан с тях, твърди Дейвид. И предупреждава да се върна по същия път, за да не се загубя в малките училички около Шанкил Роуд. \"Хората тук са много териториални, затова навсякъде има огради и знаци за принадлежност.\"На няколкостотин метра на юг е допирната линия с католическия \"Фолс\", така нареченият \"интерфейс\" между двата квартала. Той е опасан от дълга няколко километра ограда, достигаща на височина до 7-8 метра. В нея има места, където може да се преминава, но портите се отварят само в определени часове на денонощието. Това не е единствената \"стена на мира\" в града и според много от местните хора днес е по-скоро туристическа атракция, но в почивния ден пътят е безлюден и във всички посоки сякаш се виждат само огради, зад които други огради. Портата на югоизток към централните части на града е затворена, защото прекият път минава през \"Фолс\". Заобикалянето е задължително, започва да вали.Има ирония в начина, по който призивите за отделяне на Северна Ирландия от кралството се оглеждат в желанието за отделяне на Великобритания от ЕС. \"И републиканците, и юнонистите са националсти, коментира Мишел Молоуни. Просто се виждат като част от различни нации. И ако подкрепящите Брекзит тъгуват по една Великобритания, която вече не съществува, ирландските националисти също мечтаят за несъществуваща Ирландия.\"Въпреки, че паметта за конфликта е жива, огромното мнозинство от хората в Северна Ирландия искат да излекуват раните на миналото и да продължат напред, смята Молоуни. Но след Брекзит и поредните избори изглежда все по-неясно какво ги очаква там.", "date": "2017.06.17", "title": "Дръжте се здраво, в Белфаст продължаваме напред"}
{"url": "http://www.dnevnik.bg/biznes/2017/06/17/2990977_bezalkoholni_detski_hrani_sirena_v_bulgariia_sa_s/", "text": "Проверки на българските власти потвърждават, че хранителни стоки, произведени от европейски компании, се предлагат на българския пазар с различен състав и качество спрямо Западна Европа. Това съобщи пред \"Дарик\" земеделският министър Румен Порожанов.Български експерти купиха в супермаркети в Австрия и Германия храни на водещи компании, произведени в тези две страни, както и в Италия, Швейцария, Дания и други. Досега е установено, че в безалкохолните напитки, произведени за българския пазар, захарта е заменена с изоглюкоза (сироп от царевица). Разминаване е установено и при детски храни. Сирената, предлагани в България, пък имат отклонения във вкуса - в продуктите за западния пазар вкусът на мляко е по-силно изразен, каза Порожанов.Физикохимичните изследвания ще продължат до края на месеца. След това се очаква ресорните министри на България и други източноевропейски държави, установили същото разминаване, да сезират еврокомисаря за защита на потребителите за премахване на тази несправедливост.Порожанов подчерта, че цените на съответните продукти са съпоставими в Западна и Източна Европа.Между 650 и 670 хил. тона храни се изхвърлят годишно в България, сочат данните на министерството.Порожанов съобщи, че вече са готови списъците с храните, които могат да бъдат дарявани в края на срока си на годност. Изготвени са и нормативни документи за това колко дни преди края на срока на годност това може да става. Целта е производители и търговци на хранителни стоки, както и заведения за хранене да могат да ги даряват на социално слаби без да плащат ДДС.", "date": "2017.06.17", "title": "Безалкохолни, детски храни, сирена в България са с различно качество от продаваните в Австрия и Германия"}
{"url": "http://www.dnevnik.bg/razvlechenie/2017/06/17/2988956_otkus_ot_50_mesta_ot_bulgarskata_istoriia_otvud/", "text": "Замъкът е едно от местата, описани в новата книга на  - . Сборникът е на авторите Светослав Марков и Теодор Борисов и се издава с финансовата подкрепа на Фондация \"Българска памет\".Историческият пътеводител включва факти и труистически съвети за 50 близки и далечни места, например за един от от най-големите барелефи на Ботев, намиращ се в столицата на Молдова – Кишинев; и за извисяващата се в Рим статуя на Иван Вазов; и за къщата край езерото Комо, в която Пенчо Славейков прекарва последните си дни; и за \"Градината на българския народ\" в Израел; а също и за точното копие на Двореца на културата и спорта във Варна на 7000 км разстояние от Варна - в Нигерия. на книгата ще е на  в столичния Sofia live club, а от тази седмица вече може да се намери и в книжарниците. Публикуваме откъс, предоставен от авторите. Ако вече сте посетили изящната неоготическа катедрала на Милано, разходили сте се в замъка Сфорцеско, а може би сте видели и \"Тайната вечеря\" на Леонардо да Винчи, то вие бихте могли да се отправите на едно едночасово пътешествие с влак с крайна точка третото по големина езеро в Италия – Лаго ди Комо. Вероятно след като пристигнете ще пожелаете да се полюбувате на алпийския пейзаж и следвайки препоръките на местните, ще се изкачите с фуникуляр до малкото градче Брунате. Все още неотърсили се от величествената гледка и току-що слезли от влакчето, ще се изправите пред нещо неочаквано – паметната плоча на българския поет Пенчо Славейков, поставена на изящната вила \"Белависта\". В допълнение идва и фактът, че пред градската библиотека на Брунате е поставен и негов паметник. Как се стига до там бележитият български творец да е почетен по този начин в малкото италианско градче ще разберете в следващите редове.В българската история Пенчо Славейков остава известен като един от четиримата членове на поетическия кръг \"Мисъл\". Основното, с което се характеризира творчеството му, е опитът да се съчетаят елементи от народното творчество с модерните поетични течения. Това не е никак случайно – младият Славейков дълго време придружава баща си Петко по време на пътуванията му, проучващи фолклора на България. Съвременните тенденции в поезията пък успява да улови по време на следването си на философия в Лайпциг, както и при многобройните си пътувания в чужбина.Пишейки за живота на Славейков няма как да пропуснем едно събитие, което бележи целия житейски път на твореца. То ни връща в неговото детство, когато малкият Пенчо заспива върху замръзналата река Марица. Въпреки многобройните опити за лечение у нас и в чужбина, той така и не успява да се възстанови напълно и е принуден да се придвижва с бастун, като често изпитва затруднения в говоренето и писането. Нещастието калява поета, но силният му дух не е достатъчен, за да се изправи пред неправдата на властимащите. През 1911 година тогавашният министът на просветата Бобчев използва положението си, за да назначи брат си за директор на Народната библиотека, замействайки от поста Славейков, който е изпратен за уредник на училищен музей.Поетът не успява да преглътне унижението, напуска родината си и заминава при голямата си любов Мара Белчева в Швейцария. Влошеното му здраве кара двамата да потърсят лек в климата на брега на езерото Комо в Италия, където се настаняват във вила \"Белависта\". В нея Пенчо Славейков прекарва едва няколко дена, преди да бъде повален от апоплектичен пристъп, който причинява смъртта му, настъпила на на 28 май 1912 година. Близо три десетилетия по-късно – през 1940 година, на фасадата на вила \"Белависта\" е поставена паметна плоча, в която на български език са изписани последните стихове от поемата \"Кървава песен\":Малко по-късно се появява и плоча, поставена от Българския литературен съюз, а през 2007 година пред градската библиотека в Брунате е издигнат и негов паметник. Шведският поет Алфред Йенсен превежда \"Кървава песен\" на Пенчо Славейков и го номинира за Нобелова награда за литература през 1912 година , но преждевременната смърт на поета не позволява участието му в конкурса, тъй като едно от условията е наградата да се връчва приживе.На банкнотата от 50 лева е увековечена любовта между автора на \"Ралица\" и Мара Белчева.В Брунате е учредена специална награда за поезия на името на Пенчо Славейков.От гара \"Комо Норд\" тръгнете по брега на езерото по \"Лунго Ларио Триест\" и след 500 м ще достигнете входа на фуникулара – влакчето, което ще ви изкачи до Брунате. На едва двайсетина метра вляво от изхода на влакчето е вила \"Белависта\", а градската библиотека, пред която е паметникът на Пенчо Славейков, се намира на още 50 м нагоре по улицата.Темпио Волтиано в Комо – музей, посветен на откривателя на електрическата батерия – Алесандро ВолтаВила \"Олмо\" в КомоЦърквата \"Сан Феделе\"", "date": "2017.06.17", "title": "Откъс от \"50 места от българската история отвъд България\""}
{"url": "http://www.dnevnik.bg/sviat/2017/06/17/2991007_aktrisata_kari_fishur_e_pochinala_ot_sunna_apneia/", "text": "Американската актриса Кари Фишър, станала световно известна с ролята на Принцеса Лея от \"Междузвездни войни\", е починала заради състояние, известно като сънна апнея, съобщи службата на съдебната медицина в окръг Лос Анджелис.Фишър почина на 60-годишна възраст в болницата на 27 декември, като 4 дни преди това изгуби съзнание по време на полет от Лондон до Лос Анджелис.Аутопсията е направена на 30 декември и заключението е, че тя е починала от сънна апнея \"и други неопределени фактори\".Фишър страдаше от биполярно разстройство, атеросклероза и се лекува от кокаинова зависимост през 80-те години, но в съобщението не се казва дали и какво отношение към смъртта ѝ има това.\n    Синдромът на обструктивна сънна апнея (ОСА) принадлежи към групата на заболяванията, прoтичащи с нарушения на дишането по време на сън, о. Наименованието на ОСА включва термините \"обструкция\" (от лат. ), което в случая има значение на стеснение на дихателните пътища и \"апнея\" (от гр.  - \"без въздух\") със значение на задух. ОСА е често срещано състояние, засягащо около 5% от населението. Въпреки това, поради ниската обществена осведоменост, твърде често заболяването остава неразпознато и нелекувано, което води до сериозни и често животозастрашаващи усложнения. ОСА има някои характерни особености – по-често се среща при мъжете, отколкото при жените, но след менопаузата честотата на заболяването при двата пола почти се изравнява. Обикновено първите по-изявени признаци на OСА се забелязват от пациентите между 45-50 години,Клиничната картина варира от обикновено хъркане, до тежко изразена симптоматика под формата на многократно (стотици пъти) спиране на дишането по време на сън за периоди, понякога достигащи до 100 секунди, придружени от вторично засягане на сърдечно-съдовата система.Най-общо казано основните симптоми са: хъркане, различно изразена дневна сънливост с чести заспивания през деня, често ставане по малка нужда през нощта, събуждане сутрин с пресъхнала уста и гърло, натрупване на тегло, изразени в различна степен паметови и поведенчески нарушения.", "date": "2017.06.17", "title": "Актрисата Кари Фишър е починала от сънна апнея"}
{"url": "http://www.dnevnik.bg/bulgaria/2017/06/17/2991026_kontrolna_akciia_v_gurciia_zabavia_preminavaneto_prez/", "text": "\"Гранична полиция\" съобщи за забавяне на пропускателния режим на граничните пунктове на българо-гръцката граница. Причината е извършван от гръцките гранични и митнически власти 100-процентов контрол на всички влизащи моторни превозни средства.По информация на БНР проверките са срещу контрабандата на горива.На този етап на ГКПП – Кулата има образувала се около 2 км колона от изчакващи. Леки натрупвания от превозни средства има и на останалите гранични пунктове с Гърция, информира МВР.Преди дни антикорупционна акция срещу митничари от българската страна затвори за часове пункта Кулата.", "date": "2017.06.17", "title": "Контролна акция в Гърция забавя преминаването през граничните пунктове"}
{"url": "http://www.dnevnik.bg/biznes/2017/06/17/2990997_shte_ima_proverka_za_zadkulisie_pri_standarta_za/", "text": "Промяна в стандарта за киселото мляко е поискана от фирми, които искат за участват в програмата за доставки на училищно мляко, финансирана от еврофондовете. Изискванията към качествата на млякото по програмата се разминават със стандарта за българското кисело мляко. Това съобщи пред \"Дарик\" министърът на земеделието и храните Румен Порожанов.Той каза, че е възложил проверка дали има нещо задкулисно в искането на фирмите за промяна на стандарта. Министърът е на мнение, че ако правилата бъдат изменени, качествата на продукта ще се влошат. Предложението е внесено по време на служебния кабинет и беше оттеглено от сегашното ръководство на ведомството.Вчера на  се разбра, че три компании, производители на кисело мляко, искат промяната, която да им позволи да използват опаковки за продуктите си от всякакви материали. Положително мнение е получено от Националния център за изследване на общественото здраве.", "date": "2017.06.17", "title": "Ще има проверка за задкулисие при стандарта за киселото мляко"}
{"url": "http://www.dnevnik.bg/sviat/2017/06/17/2990982_sblusuk_tejko_povredi_boen_korab_na_sasht_7_moriaci_sa/", "text": "Седмина моряци се издирват и трима са ранени след сблъсък на американски ракетен крайцер с плаващ под филипински флаг три пъти по-голям товарен кораб в залива на Токио, съобщиха Военноморските сили на САЩ.Инцидентът е станал около 2:30 сутринта местно време и според японската брегова охрана \"Фицджералд\" (USS Fitzgerald) се пълни с вода, но няма опасност да потъне. Бавно - с около 3 мили в час, крайцерът с крилати ракети от клас \"Арлей-Бърк\" се движи на собствен собствен ход обратно към базата си в Йокосука, а да му помагат наблизо са два японски влекача.Сблъсъкът на 56 мили югозападно от Йокосука с Acx Crystal силно е повредил както корпуса над и под ватерлинията, така и помещения и съоръжения на няколко палуби.Трима души от екипажа са евакуирани с хеликоптери в американска военна болница в Япония, включително Брайс Бенсън, който е поел командването на \"Фицджералд\" едва преди около месец - на 13 май. Преди това той е командвал миночистач в базата в Сасебо в Западна Япония.В ход е операция за издирване на 7 американски моряци, които са изчезнали по време на инцидента.Много малко известно за сблъсъка, който е необичаен, макар и да е станал в натоварен с трафик участък. Според \"Ройтерс\" няма категорични правила за предимство на определен кораб при движение, но има ясни процедури за сближаване между кораби и комуникацията между тях, за да се избегне сблъсък.През февруари \"Фицджералд\" бе подложен на ремонт и обновяване на стойност 21 милиона долара.Японската компания Nippon Yusen KK, която е наела контейнеровоза, заяви, че ще сътрудничи в максимална степен на разследването. Никой от 20-е филипинци от екипажа не е пострадал и корабът вече е пристигнал в Залива на Токио, където са двете най-натоварени японски пристанища за контейнери - Токио и Йокохама.", "date": "2017.06.17", "title": "Сблъсък тежко повреди боен кораб на САЩ, 7 моряци са изчезнали"}
{"url": "http://www.dnevnik.bg/sport/2017/06/17/2991041_ludogorec_vkara_15_gola_na_amatyori_vuv_vtorata_si/", "text": "\"Лудогорец\" завърши първия етап от лятната си подготовка с разгромна победа 15:0 над аматьорския \"Евроколеж\". Разградчани надделяха без проблеми над съперника на терена в Смолян, ден след като \".За първи път за мъжкия отбор игра талантът Цветослав Петров. Той ознаменува това, като се разписа в 23-ата минута.\"Лудогорец\" откри още в 3-ата минута чрез Вандерсон, а до почивката точни бяха още Кампаняро, Кафу на два пъти, Жоао Пауло, Лукас Саша и Хосе Паломино.През втората част хеттрик вкара Върджил Мисиджан, а два пъти се разписа голмайсторът на Пъва лига от миналия сезон Клаудиу Кешеру. Останалите попадения бяха дело на Денислав Александров и Жуниор Кишада.С този двубой приключи първата част от . В понеделник шампионите заминават за Австрия, където ще останат до 3 юли.По време на втория лагер \"Лудогорец\" ще изиграе шест контроли – с \"Габала\", \"Университатя\" (Крайова), руските \"Динамо\" (Москва), \"Терек\" и \"Зенит\", както и \"Олимпиакос\".", "date": "2017.06.17", "title": "\"Лудогорец\" вкара 15 гола на аматьори във втората си контрола"}
{"url": "http://www.dnevnik.bg/zelen/2017/06/17/2990811_pametta_na_ledovete_ili_za_spasiavaneto_na_planinskite/", "text": "Спешно спасяване на ледниците, застрашени от изчезване в близките години и десетилетия. Това е мисията на нов по рода си научен проект \"Паметта на ледовете\" на международна група от учени, посветили се да изследват глетчерите. Проектът им беше представен официално преди два месеца (март 2017 г.) и зад него застава организацията на Обединените нации за образование, култура и наука ЮНЕСКО. Филипе Пипаерт от регионалното бюро на ЮНЕСКО за наука и култура в Европа разказа подробности около новия проект за \"Дневник\".Причината за това усилие са промените в климата, които излагат повечето от тези глетчери на сериозен риск от деформация и изчезване в близките години и десетилетия. Целта на учените е да опазят безценното богатство от знание от далечното минало, съхранено в пластовете сняг в тези късове лед за времето, когато технологията и науката ще позволят то да бъде анализирано.Идеята на учените – ръководени от френски и италиански изследователи, е да вземат достатъчно количество проби (т.нар. ледени ядра, ice cores) от високопланински глетчери от различни ключови региони на света и да ги пренесат в естествения фризер на света - Антарктида, където те могат да бъдат съхранявани в своеобразен архив за бъдещите поколения десетилетия и дори столетия напред.Ледените ядра ще бъдат предадени на френския полярен институт \"Пол-Емил Виктор\", който отговаря за тяхното транспортиране до базата \"Конкордиа\" в Антарктика. Там те ще бъдат съхранявани в пещера при температура от -50 ° C. \"Температурите в Антарктида са достатъчно ниски, за да няма нужда от много инвестиции за допълнително охлаждане,\" обяснява Пипаерт.Ледниците са съставени от слоеве сняг, паднал върху земята, натрупвани в продължение на хиляди години. Пластовете в глетчерите съхраняват в себе си ценна информация от минали епохи – най-вече данни за амплитудите и промените в климата през вековете, както и за околната среда на ключови региони в света. Става дума за данни за промени в температурите, концентрации на парниковите газове и видове замърсяване в миналото.През последните десетилетия, вземането на проби от неполярни ледникови ядра прави възможно проучването на климата в регионите на Андите в Южна Америка и Хималаите, както и в региони на Алпите и Тибет. Те дават уникална възможност за анализиране на засилващото се през миналия век замърсяване като се сравняват разликите в отделните региони.Анализът на проби от тези планински глетчери може да покаже какъв е бил климатът в различни периоди от историята на Земята. Ледът съдържа уникален запис на нашия климат. Събирането на данни от ледени проби по целия свят ще даде възможност на учените да установят как климатът се е променял в миналото, как може да се променя в бъдеще. Сравнявайки планински лед с полярните ледове, учените могат да определят кои са предизвиканите от човека промени и кои са естествените промени в климата.Тези глетчери са единствените индиректни записи, които позволяват да проследим промените в климата и околната среда на местно и на регионално равнище с голяма времева разлика за продължителни периоди\"Безценната информация в глетчерите все още не може да бъде изследвана, но е част от важното наследство на човечеството. Съществува риск тя да бъде изгубена завинаги заедно с топящите се глетчери,\" заявяват в своя декларация, подписана от групта учени тази пролет. Те са убедени, че в обозримо бъдеще науката и технологиите ще дадат възможност за изследване на закодираните в ледовете данни.Официалната декларция на учените е документ, с който те се ангажира пред широкаа общественост, че изследователските екипи по проекта ще предоставят отворен достъп до базата с данни ICE MEMORY, за да осигурят възможно най-доброто ръководство за научни изследвания в бъдеще.\"Нашето поколение е свидетел на топенето на ледниците. Ние сме тези, които имат задължението да запазят леда за следващите поколения,\" посочват те в документа.Учените откриват, че неполярният лед – на висока надморска височина и ниска ширина, е уникален по своите характеристики и има огромен потенциал да предостави ценна информация заради близостта си с гъсто населените региони.", "date": "2017.06.17", "title": "\"Паметта на ледовете\" или за спасяването на планинските глетчери"}
{"url": "http://www.dnevnik.bg/sport/2017/06/17/2991034_pireli_se_vrushta_na_pazara_za_velosipedni_gumi/", "text": "Италианският концерн \"Пирели\" обяви завръщането си в колоезденето. Производителят на гуми, който е свързван основно с моторния спорт, отново разширява дейността си.\"Пирели\" има дълга история и с колоезденето, като още през 1909 г. произвежда гуми за .От няколко месеца на базата на компанията в Милано се тестват най-различни гуми, които да навлязат сред отборите от световния колоездачен тур.За момента е ясно, че велосипедните гуми ще носят същото име, както тези във Формула 1 – Pzero. От 2011 г. \"Пирели\" е единствен доставчик на продуктите за най-високотехнологичния спорт на 4 колела.Както и във Формула 1, гумите на \"Пирели\" за колоездене ще се отличават с различните си цветове. Всеки един от трите различни вида ще бъде боядисан различно.В сиво ще бъде оцветена масовата гума PZero Velo, която да работи в широк диапазон от условия и ще бъде с ширина съответно 23, 25 или 28 мм.Червените гуми PZeroTT най-вероятно ще са тези, с които \"Пирели\" ще се опита да влезе в световния тур, тъй като са без никакъв грайфер.Последният вид на италианската компания е PZero Velo 4S, предназначена всички 4 сезона при любителите, а при  ще бъде за дъжд.", "date": "2017.06.17", "title": "\"Пирели\" се връща на пазара за велосипедни гуми"}
{"url": "http://www.dnevnik.bg/bulgaria/2017/06/17/2991164_vunshni_specialisti_shte_predlojat_kak_kat_da_obslujva/", "text": "Външни за администрацията на КАТ хора ще огледат как върви процеса и ще издадат предписания за оптимизация. Това заяви главният секретар на МВР Младен Маринов, цитиран от \"Фокус\".През миналата седмица премиерът. А по-късно вицепремиерът че са готови първите 12 регистъра, които са служебно достъпни, и няма да е нужно услугите по тях да се издават на хартия на гражданите. От следващата сряда ще забраним на администрацията да иска хартия за тези услуги, обяви той.Като част от тази реформа, беше решено на съвещание в МВР спешно да се подобри работата в службите за регистрация на автомобили, за да става целият процес по-бързо.Главният секретар на МВР идеята за оптимизация на администрацията на КАТ, е да се види кои изисквания към гражданите могат да се извършват от служителите на КАТ, без гражданите да се ангажират да обикалят по други институции, как могат да отпаднат определени административни тежести, свързани с регистрация и пререгистрация на автомобили, заплащане на глоби.\"Един от основните проблеми е наличието на ПОС терминали, които да изключат плащане на такси в банките, които са в допълнителна финансова тежест за гражданите\", каза главният секретар на МВР. Твърдението му е неясно, доколкото в КАТ има такива терминали, но те не са изложени на показ и гражданите много често трябва да губят време и пари за плащане на такси. \"Задачата наистина е приоритетна, тъй като смятаме че освен това, което постигаме като противодействие на престъпността, не по-малко важно е гражданите, които търсят административни услуги или са длъжни да плащат глоби, да бъдат максимално освободени от административна тежест, която не е необходима\", заяви още Маринов.", "date": "2017.06.17", "title": "Външни специалисти ще предложат как КАТ да обслужва по-добре"}
{"url": "http://www.dnevnik.bg/v_pamet/2017/06/17/2991035_helmut_kol_-_edin_istinski_germanec_i_velik_evropeec/", "text": "Когато веднъж го попитали как се отнася към възможността бъдещите поколения да откриват паметници в негова чест, Хелмут Кол отговорил доста остроумно: когато гостите си тръгнели след откриването на паметника, първо щели да дойдат гълъбите, а после кучетата. \"Пък кучетата ги знаете какво правят\" – заключил канцлерът.След като падна Берлинската стена, Хелмут Кол без да губи време организира обединението на Германия – и с това окончателно влезе в историята. Тоест, вдигна си паметник още приживе. Този факт е достатъчен, за да го извиси над мнозина други управленци. А всъщност през онази историческа 1989 година неговата политическа кариера изглеждаше приключила. Вътрешнопартийните му опоненти се бяха надигнали срещу канцлера, в ход си беше един истински пуч. Единствено с цената на огромни усилия Кол в последния момент успя да удържи повода на своя ХДС. При това – не за последен път. Дори в периодите с разклатено здраве Хелмут Кол винаги е демонстрирал завидна жизненост и воля за оцеляване. Да не говорим, че беше изключително сръчен политически играч, който умееше да комбинира безпогрешния си политически инстинкт със стратегическа мисъл. Към тези му качества през 1989 се прибави и историческият късмет, щастливата съдба: Стената падна, ГДР колабира. Кол светкавично схвана уникалността на тази възможност и предприе бързи ходове. Правилни ходове.Само три седмици след като гражданите щурмуваха граничните пунктове в Берлин, . Виртуозен ход! В онзи момент идеята да се обедини Германия в чужбина все още будеше противоречиви чувства. Хелмут Кол обаче се представи като истински европеец в диалога си със скептиците. Той много предпазливо мереше думите си, дори когато говореше импровизирано пред масите и непрекъснато мислеше за това как да спечели доверието на света.Редом съд сложната вътрешна организация на обединението, външната политика на Хелмут Кол от онзи период се превърна в един от върховете на неговите управленски години. Приятелството с Франция, помирението с Полша и едно изпълнено с разбиране, деликатно отношение към вече умиращия Съветски Съюз - това бяха все доказателства за внимателно замислена политика на голямо съпричастие към вълненията на съседите.Кол беше отчасти и функция на собствената си биография, а тя пък до голяма степен носеше следите на Втората световна война. Смъртта на брат му Валтер на фронта непрекъснато занимаваше канцлера. Младият Хелмут Кол, който през 1945 година бил едва на 15, се беше формирал като политик и под силното впечатление от разделянето на Европа след войната. Той самият не носеше на плещите си лична вина за престъпленията на нацистите и веднъж го формулира така: \"Това е късметът на родените по-късно.\" Тази реплика му навлече много и дълготрайна критика. Детство в годините на войната, юношество сред развалините - тази биография формира Хелмут Кол като типичен представител на поколението \"Никога повече!\". В резултат: политикът и държавникът Хелмут Кол открай време се стремеше да впише Германия в Европа, особено пък след обединението ѝ.Той умееше много естествено да свързва политиката с историческата символика. И не е чудно, че тъкмо той като германски консерватор подаде ръка на френския президент-социалист Франсоа Митеран именно над войнишките гробове от Първата световна война. Кол вярваше, че мисията на Германия е да обединява Европа и с всички сили се бореше за въвеждането на еврото, защото беше убеден, че общата валута ще направи европейското единение необратимо. Пак той най-активно се застъпваше за разширяването на ЕС на изток, поемайки риска, че то ще претовари структурите на Евросъюза.В спомените ни ще остане и човекът Хелмут Кол. За разлика от обаятелния визионер Вили Бранд и от уважавания икономически специалист Хелмут Шмит, Хелмут Кол години наред беше подценяван като човек и политик и дори често си навличаше подигравки. Може да се каже, че голяма част от германското общество не го взимаше насериозно като политическа фигура - най-вече заради провинциалния му произход, който той изобщо не се опитваше да прикрие, и заради често пъти доста непохватното му придвижване в пространството. А нека не забравяме, че тъкмо по онова време под негово ръководство християндемократите постигаха такива изборни резултати, за каквито днес могат само да мечтаят.Всъщност, политическият успех на Хелмут Кол в годините преди  се дължеше именно на това: той изцяло се покриваше с образа на добрия средностатически германец. Той беше типичният германски мъж от втората, по-добрата половина на 20-ти век. И в този смисъл личността на Хелмут Кол може \"да разкаже\" много и за всички германци. \"Хелмут Кол е важна съставна част от днешното ни \"Ние\"\" - така много точно го формулира един негов близък човек. Да, Хелмут Кол просто беше германец. Но освен това и велик европеец. Той почина на 87-годишна възраст.", "date": "2017.06.17", "title": "Хелмут Кол - един истински германец и велик европеец"}
{"url": "http://www.dnevnik.bg/citat_na_deniia/2017/06/17/2991045_citat_na_denia_ako_me_machkat_se_hvurliam_i_stavam/", "text": "Това каза собственикът на \"Уолтопия\" и проверяванато от Комисията за финансов надзор платформа за доставки на стоки и услуги \"Окшънайз\" Ивайло Пенчев пред Би Ти Ви. Направи и уговорката, че \"не му се занимава\".Тази седмица Пенчев влезе в остър конфликт с финансовия регулатор като го обвини в неефективност и бюрокрация. В телевизионното предаване днес той коментира и декларацията за имотното състояние на депутата от ДПС\"Политикът е амбициозен човек, ако е и мъж, няма шанс един амбициозен мъж да не иска да бъде богат, освен ако не е луд. Щом е политик, той има инструменти да забогатее по лош начин, така че по-добре политиците да бъдат богати. Най не вярвам на млади, амбициозни и бедни политици\", заяви Пенчев и уточни, че е по-богат от Пеевски. .", "date": "2017.06.17", "title": "Цитат на деня: Ако ме мачкат, се хвърлям и ставам премиер"}
{"url": "http://www.dnevnik.bg/biznes/2017/06/17/2991178_ministerstvoto_se_nadiava_tol_sistemata_vse_pak_da/", "text": "Министърът на регионалното развитие Николай Нанков изрази надежда, че до края на годината ще бъде избрана фирмата, която да внедри бъдеща тол система за товарните автомобили, така че тя да започне да носи приходи още от догодина.Пред медиите във Варна, цитиран от пресцентъра си, Нанков изрази надежда, че благодарение на нея транзитният трафик ще носи в бюджета по 1 млрд. лв. годишно, достатъчни за поддръжка на пътната мрежа.От думите му се разбра, че приходите от еднодневни винетки, каквито купуват шофьорите на тежкотоварните камиони, са под 30 млн. лв. годишно или под 10% от общите приходи от винетки - 327 млн. лв. Собствениците на леки коли са купили миналата година винетки за 192 млн. лв., докато продадените еднодневни винетки - по 21 лв. всяка, са 6.8 млн. броя. Простата сметка показва, че тежкият трафик плаща по-малко от лекия, това не е справедливо, каза Нанков.По думите му справедливият модел е плащането да е според изминатото разстояние и на теглото на моторното превозно средство и този, който уврежда повече пътното платно, ще плаща повече.\"Тогава ще имаме достатъчно ресурс пътният сектор да бъде устойчив, самофинансиращ се, без да разчитаме на европейско финансиране и заемни средства. Ще се опитаме до края на годината, с всички процедури, които ни предстоят, да имаме класиран участник. За да стартира внедряването на системата още през 2018 г.\", каза той. през 2015 г. - при втория кабинет \"Борисов\", но пътната агенция не успява да доведе обществената поръчка докрай заради постоянни обжалвания.", "date": "2017.06.17", "title": "Министерството се надява тол системата все пак да заработи през 2018 г."}
{"url": "http://www.dnevnik.bg/sport/2017/06/17/2991174_cska_e_pulnopraven_uchastnik_v_liga_evropa_tvurdiat/", "text": "Официалният сайт на ЦСКА публикува изявление на правния екип на клуба по въпроса с участието на червените в Лига Европа. , но се изкачва решение на УЕФА в понеделник.По казуса ЦСКА е представляван от Първан Първанов, заедно с колегите си Джефри Кеслер, Дейвид Феер и Майкъл Степяк, председател, заместник председател и съдружник в спортната практика на международната кантора Уинстън § Строун.\"В своето решение от 29.05.2017 г. УЕФА отказва да направи така поисканото от БФС \"изключение\". Мотивите на решението стъпват върху непълна фактическа обстановка и без да отчетат, че с влязло в сила решение, с което ЦСКА е лицензиран за участие в Първа Лига за сезон 2016/2017 година, Правната и Лицензионна комисии към БФС са приели правилото за \"трите години\" за спазено. Така, в рамките на основното лицензионно производство за 2017/2018 г., в рамките на изключителната си компетентност, и в съответствие със скрепения в Българската конституция и международното право принцип за правна сигурност, Лицензионната комисия към БФС удостовери лицензоспособността на ПФК ЦСКА за сезон 2017/2018 г. и издаде лиценз за участие в европейските клубни турнири. Актът на лицензиране бе съпътстван от спазването на всички изисквания на УЕФА за конституиране на ПФК ЦСКА като редовен участник в Лига Европа за сезон 2017/2018\", се казва в становището на правния екип на червените.Юристите обясняват още, че ЦСКА е внесъл жалба в Международния арбитражен съд (КАС) като пакет от предварителни обезпечителни мерки. Според тях неучастие в Европа ще нанесе непоправими вреди.\"Принудена да се защитава от почти сигурната заповед от страна на КАС, УЕФА изрично призна своето решение от 29.05.2017 за преклудирано от последващият лиценз, издаден от БФС, и декларира, че счита ЦСКА за пълноправен лицензиран участник в Лига Европа. Вземайки впредвид факта, че УЕФА признава, че ЦСКА ще бъде участник в Лига Европа 2017/2018 година, и следващата се от този факт липса на непоправими вреди, за ЦСКА, на 16.06.2017, КАС отхвърли искането за предварителни обезпечителни мерки като ненужни\", добавя правния екип на ЦСКА.При така заявената позиция от УЕФА в рамките на производството по предварителни обезпечителни мерки, производството по основната апелативна жалба вероятно ще бъде прекратено.От ЦСКА заявяват още, че в случай на процесуални действия от страна на УЕФА, са готови да защитват своите права пред  и швейцарски съдилища.", "date": "2017.06.17", "title": "ЦСКА е пълноправен участник в Лига Европа, твърдят юристите на червените"}
{"url": "http://www.dnevnik.bg/sport/2017/06/17/2991199_rusiia_zapochna_s_pobeda_v_kupata_na_konfederaciite/", "text": "Домакинът в  Русия започна с победа участието си на турнира. Сборная надигра категорично Нова Зеландия, но спечели само с 2:0, като пропусна огромен брой положения.Руснаците откриха в 31-ата минута, когато Майкъл Боксал си вкара автогол. След почивката натикъст на Сборная се засили и в 69-ата минута Фьодор Смолов удвои.Селекционерът на Русия Станислав Черчесов заложи на схема само с трима защитници, търсейки максимална агресия срещу абсолютния аутсайдер. В големи периоди от мача обаче домакините играха вяло и натискът им се свеждаше само до изписани топки.Първата скороста акция доведе и до гол в мрежата на Нова Зеландия. Денис Глушаков беше изведен очи в очи с вратаря Маринович и технично го прехвърли. Топката се удари в десния страничен стълб, но в опита си да я изчисти Боксал я заби в собствената си мрежа.През втората част Русия не допусна никаква изненада. Опитният тим на домакините позволи да бъдат отправени само два точни удара към вратата му, като в защита не се рискуваше по никакъв начин.В 69-ата минута Смолов сложи точка на спора с точно изпълнение от няколко метра. Той получи отличен пас от Александър Самедов.До края на мача Сборная изпусна още няколко добри шанса, а най-чистото положения пропиля Бухаров, който от 3 метра стреля право във вратаря.Утре от 18:00 ч. е другият мач от група А между  и Мексико.", "date": "2017.06.17", "title": "Русия започна с победа в Купата на конфедерациите"}
{"url": "http://www.dnevnik.bg/analizi/2017/06/17/2991169_kakvo_ni_otne_es_spored_ban/", "text": "Институтът по икономика на БАН излезе с аналитичен доклад за ползите от членството на България в ЕС, който бързо се превърна в тема на интензивно обсъждане из социалните мрежи. Зад комичните детайли като пропадането на българския износ на пишещи машини след 1988 г., обаче прозират и аргументи, които трябва да бъдат разгледани сериозно. От една страна докладът съдържа бойки констатации за ползите от еврочленството:Ако се прочете внимателно, обаче, докладът оставя впечатлението, че ползите са спорни и страни извън ЕС като Турция се развиват по-добре:Накрая докладът излиза с предложение за радикална промяна на ЕС, чиято посока е въвеждането на протекционистични мерки за определени индустрии и селскостопански производства в страни с под 70% от средния БВП на ЕС.Общата картина, която докладът рисува, е на срив на производството и потреблението в България в сравнение с 1988 г. Твърди се, че от средно развита индустриално-аграрна държава сме се превърнали в нещо друго – по-лошо.Тези аргументи имат чуваемост в някои среди – особено в левицата. Посоката на разсъждение е ясна – ЕС ни е отнел светлото индустриално бъдеще и ни е превърнал в колония, в която да си продава продуктите. Ergo, трябва да му се озъбим и да си защитаваме нашите продукти, пък били те и пишещи машини.Макар и да има силно политическо послание, докладът представлява научен провал, защото между основните му тези и приведените аргументи няма връзка:1. Картината на производствено-износен успех на България през 1988 г. е невярна. Истината е, че сме произвеждали на загуба и с всеки мотокар и електротелфер сме трупали дълг, който след 1989 г. става необслужваем;2. Сривът на производството през 1989 г. не е свързан с ЕС, а с разпадането на СИВ и отказът на СССР да приема (некачествена) продукция или пък да покрива дълговете ни, позволявайки ни да реекспортираме нефт или други \"конвертируеми\" продукти;3. По БВП днес България вече е задминала митичната 1988 г. Следователно все трябва да произвеждаме нещо, за да постигнем такъв резултат. От доклада на БАН е ясно, че днес не произвеждаме електрокари и стругове, но не е ясно какво все пак се произвежда в страната. Говори се само за стоки с ниска степен на преработка и печалба – но дори и да е така, очевидно произвеждаме  такива стоки, за да излезе сметката с БВП;4. Основен дефект на доклада е, че няма ясна методология, която да открои ефектите от членството на ЕС върху българската икономика. Не е ясно какво се дължи на ЕС и какво на историческото ни наследство, на грешки на правителства, на световната икономическа криза от 2008 г. и т.н. А има и силно идеологизирани твърдения, които хвърлят вината за собствени грешки върху международното положение. Пример:  Все пак Полша извърши точно шокова либерализация и приватизация и днес е икономическият шампион на региона. За разлика от нея България забави приватизацията чак до 1997 г., когато вече държавните активи бяха обезценени заради ефекта на модела \"вход-изход\" (Мултигруп), както и от фалита на банковата система и хиперинфлацията по времето на Виденов. (Но да отдадем това леко залитане в доклада на опита на основния му автор – професор Ангелов – като икономически съветник на Жан Виденов.)За да се изгради розовата картина на миналото от 1988 г., докладът използва единственият възможен начин – изброяване на произведеното в този период в . Мотокари, електротелфери, пишещи машини, компютри, компоти и т.н. Много хора си спомнят и самите продукти, както и вицовете за тях. Японците купували нашите мотокари като суровина и от един правили три например. Но ако оставим шегите настрана, докладът не засяга основният проблем на модела на СИВ – титаничното му технологично изоставане и неконкурентоспособност спрямо Запада. Българските електрокари са били или много евтини (на свободния пазар), или сме ги разменяли за съветски булдозери или немски \"Трабанти\". В най-добрия случай СССР ни е давал за тях да реекспортираме петрол и горива, чрез което сме се сдобивали и с твърда валута. Разбира се, имало е и успешни производства – оръжие например. И за него сме вземали истински пари (или петрол от арабския свят). И с тези пари, както и със заеми, сме купували машини от Запад и сме отваряли нови заводи. С които обаче отново сме имали проблеми при реализацията на продукцията им. Така този \"индустриален бум\" довежда до натрупването на доста сериозен външен дълг, който към 1990 г. бихме могли да върнем само с помощ от СССР и СИВ. С поетапното им разпадане България, популярно казано, \"фалира\". Какво значение имат бройките произведена продукция, ако те не са водили до устойчивост, ефективност и печалба за страната, а всъщност са я тласкали към фалит?Разпадането на СИВ е шок за всички държави-членки, но България пострада много повече, отколкото Централна Европа. Към средата на 90-те Полша, Чехия и Унгария вече бяха провели нужните реформи (включително либерализация и приватизация) и бяха стъпили уверено по пътя на възстановяването си. България пък избра да изчака, а през това време находчиви бизнесмени (повечето свързани с бившите служби), успяха да приватизират печалбите на държавните предприятия и да национализират загубите им. В един момент покойният Илия Павлов бе и един от най-богатите хора в Източна Европа. За този \"преход\" не е виновен МВФ, а организации с други абревиатури. Вярно е, че югоембаргото и географското положение на страната ни поставиха в по-неизгодна ситуация, но основната причина за провала беше управленски.Добра дума за правителството на Костов в доклада, разбира се, няма. Това не само е лош стил, но показва и идеологическата заслепеност дори във водещи научни институти. Това, което доведе до успех Централна Европа, започна да се прави у нас през 1997 г. И въпреки хиперинфлацията и срутването на банковата система, България успя да \"хване\" европейския влак. Всъщност най-успешният период на България е предприсъединителният, защото той съвпадна и с глобален икономически подем. Правилната (като цяло) икономическа политика на правителствата на Костов, Сакскобургготски и Станишев и дисциплиниращото влияние на ЕС доведоха до доста бързо и значимо икономическо израстване на България. Този сериозен ефект на ЕС не е отчетен в доклада.Много място в доклада се отделя на ситуацията с растежа на доходите, нивата на бедността и неравенството в България.Това са важни въпроси и по тях може да се дискутира, но пряка връзка между еврочленството и тях няма. Единственото, което може да се каже, е че икономическият растеж, който безспорно сме реализирали, ни дава възможност по-добре да се справим с тези проблеми. Бедността безспорно спада, а неравенството е нараснало, но все пак сме под 38%, което ни прави определено европейска страна (САЩ, Мексико, Турция имат по-високи стойности – над 40%).Но най-важното е, че в ЕС няма единен модел за справяне с тези проблеми и държавите-членки сами определят своята политика. Ако нашата политика е неудачна, това не е ефект от еврочленството. Ако ЕС ни диктува всички политики, тогава пък сигурно щяхме да скочим в защита на суверенитета си.Докладът показва, че по много показатели сме в \"златната среда\" на новите държави-членки, но определено не сме най-бързо догонващата нова страна-членка.По темпове на догонване явно сме на опашката. Докладът правилно отбелязва, че за това сами сме си виновни, но не изброява провалите ни. Няма да намерите проблемът с корупцията и липсата на независима съдебна система, която обезкуражава инвестициите в икономиката. Стигнахме дотам чужди посланици да брулят \"гнили ябълки\" сред магистратурата: при такава реклама нито чужд, нито местен инвеститор (освен ако не е правилно свързан) биха имали дългосрочни планове.И уж сами сме си виновни за провалите, а пък решението e радикална промяна на ЕС. И то с въвеждане на протекционизъм за слабите икономики (т.е. за нас):За тази визия за ЕС може да се кажат само две неща. Първо, тя издава гигантско неразбиране за това какво е ЕС. Това не е Съвет за икономическа взаимопомощ, а политически проект за  и икономическо пространство с четири основни свободи. БАН всъщност иска възстановяването на СИВ и специални преференциални мерки за някои от членовете. То и сега ги има, но под формата на кохезионна политика, която не спира движението на хора, пари, стоки и услуги. БАН вместо това иска мерки, които парцелират общия пазар и най-вероятно ще доведат до такава икономическа ефективност, каквато имаше и в СИВ. Второ, предложенията са носталгични и целят възстановяването на планово-регулирано стопанство, в което ЕК определя коя страна какви защитени производства развива, фиксира квоти за мотокари, компоти и т.н.Ако другите нови държави-членки успяват да догонват останалите и без такива мерки, защо тогава те са необходими? Специално за България? И къде по света подобна политика е довела до траен икономически успех, че БАН да я препоръчва на един от най-успешните икономически проекти в световната история?Въпреки че докладът е уж за ползите от еврочленството и за безалтернативността му, към своя край той започва да изпълнява друга задача. Той цели да отвори дебат за евентуалното излизане на България от ЕС. Една от най-важните препоръки на БАН към ЕС е следната:В този контекст докладът очевидно дава и доста \"аргументи\" на тези, които биха били за излизането на България от ЕС: в него ще намерят достатъчно графики за \"колапс на производство и износ\", нарастване на неравенство и т.н. Кампанията за евентуален  едва ли би отчела, че между тези проблеми и еврочленството няма пряка връзка, а ако има, то тя е по-скоро в създаването на условия за преодоляването им. Екзитърите най-вероятно биха цитирали доклада на БАН като авторитетен източник.Така че макар и писан на пишеща машина, докладът не е безобиден._____________________________________  Европейската общност (ЕО) съществува до 2009 г (влизането в сила на Лисабонския договор). Европейският съюз е създаден през 2003 г. с Маастрихтския договор и днес той вече инкорпорира напълно EO.", "date": "2017.06.17", "title": "Какво ни отне ЕС (според БАН)"}
{"url": "http://www.dnevnik.bg/zelen/2017/06/17/2991200_naemateliat_na_kumping_delfin_produljava_da_vdiga/", "text": "Наемателят на къмпинг \"Делфин\" отново e започнал да работи по временни дървени постройки в района на плажа през този уикенд, въпреки че екоинспекцията в Бургас разпореди спиране на всякакви дейности на терена. Това се вижда от снимки, изпратени до \"Дневник\" от къмпингуващи в района. На тях се виждат работници и стоварен още дървен материал на входа на дървената стълба, изградена незаконно от наемателя.съобщи, че новият наемател на плажа ще бъде санкциониран заради незаконно изградена масивна стълба в две защитени зони в \"Натура 200\" и в природен парк \"Странджа\". Заради това нарушение, РИОСВ е разпоредила преустановяване на всякакви дейности от страна на наемателя доакто той не бъде санкциониран и не поиска разрешителни за дейността си от екинспекцията.\"Къмпинг Делфин\" е един от последните диви плажове по южното Черноморие и в началото на май беше отдаден под наем на пловдивското дружество \"Тйва Интернешанъл\" със собственик Йордан Тодоров.Прокуратурата започна разследване в средата на май заради сигнал за незаконна сеч на 516 кв. м над плажа на същото място, където наемателят издигна стълбата до плажа. Тогава екоинспекцията също извърши проверка, но не успя да установи кой е нарушителят. Наемателят отрича да има нещо общо с незаконната сеч и тъврди, че е започнал работа на терен след нея., че не планира строителство, а изграждане на временни преместваеми обекти на плажната ивица, а не над нея, където е защитената зона. Той посочи, че заведението ще е от дърво. \"Чадърите и шезлонгите също ще са от дървен материал и покрити с палмови листа, за да кореспондират с околната среда\", уточни още Тодоров. По думите му сечта е извършена преди той да започне работа по обекта.Днес министърът на туризма Николина Ангелкова направи инспекция на няколко плажа южно от Бургаска, но се спусна само до \"Градина\". ", "date": "2017.06.17", "title": "Наемателят на къмпинг \"Делфин\" продължава да вдига обект въпреки санкцията"}
{"url": "http://www.dnevnik.bg/bulgaria/2017/06/17/2991195_visoka_izbiratelna_aktivnost_v_izbora_na_sudii_za/", "text": "Изборът на съдии за съдебния съвет премина при висока избирателна активност и чрез бюлетини, и през електронната система. В 18 ч. беше обявен краят на изборния ден и започна броенето на бюлетините. Резултатите ще станат известни по-късно. За шест места се борят 27 души.Към 18 ч. общата избирателна активност на съдиите е 87,18 % при 1951 гласували от 2238 имащи право на глас. Посредством системата за електронно гласуване през интернет своя глас са дали 1473 съдии от 1677 заявили желание за дистанционно гласуване. Регистрираната избирателна активност е 87.94 %.Окончателният резултат от избора ще бъде отчетен, след като председателят на избирателната комисия въведе в информационната система за електронен избор резултатите от гласуването с хартиени бюлетини, в съответствие с данните от гласуване с хартиени бюлетини.", "date": "2017.06.17", "title": "Висока избирателна активност в избора на съдии за съдебния съвет"}
{"url": "http://www.dnevnik.bg/sviat/2017/06/17/2991224_jertvite_ot_pojara_v_london_sa_pone_58_zaiavi/", "text": "Поне 58 души най-вероятно са загинали в пожара в жилищната сграда \"Гренфел тауър\" в Лондон, съобщи полицията. Според Би Би Си това не е окончателният брой на жертвите и те може да достигнат 70. Това би превърнало трагедията в квартал Кенсинтън най-смъртоносният пожар в страната от края на Втората световна война насам.Премиерът Тереза Мей се срещна днес с част от оцелелите и заяви, че първата реакция на спасителите е била проява на героизъм, но в часовете след това помощните служби са можели да работят по-добре.Мей обеща на срещата на \"Даунинг стрийт\" 10 лично да надзирава възстановяването, след като втори ден поред пред резиденцията се събраха близо 1000 протестиращи.В петък опитът ѝ да се срещне за пръв път с пострадали приключи с бързото ѝ напускане под засилена полицейска охрана и сред скандирания \"Срамота!\". Малко по-късно недоволни щурмуваха общината на Кенсингтън и Челси.След заседание за това как властите реагират на трагедията премиерът обяви, че започва публично разследване, отпускат сеа 5 милиона паунда за фонд за подпомагане на пострадалите, дават се гаранции за жилищното им настаняване и достъп до банкови сметки и пари в брой. Изгубилите домовете си ще бъдат настанени в рамките на 3 седмици, допълни Мей.Кралица Ебизабет Втора в необичайно откровен тон коментира последните събития в обръщение по повод тържествата в събота за нейния 91-и рожден ден. \"Трудно е да се избяга от много мрачното настроение сред хората. Страната е свидетел на поредица от ужасни трагедии. Поставено пред изпитание, Обединеното кралство се е държало решително пред лицето на злочестините.\"", "date": "2017.06.17", "title": "Жертвите от пожара в Лондон са поне 58, заяви полицията"}
