{"url": "http://www.dnevnik.bg/bulgaria/2017/05/25/2976955_pravoslavnite_chestvat_vuznesenie_gospodne_-_spasovden/", "text": "Днес е църковният празник Възнесение Господне, или Спасовден. Той се отбелязва винаги в четвъртък на 40-ия ден след Великден.Според Новия завет 40 дни след възкресението си Исус Христос останал на Земята, за да проповядва своето учение и да беседва с апостолите, движейки се между тях като богочовек. На този ден в подножието на Елеонската планина Христос се въздигнал в небесата.Празникът се нарича и Спасовден, защото с Христовото възнесение завършва и актът на човешкото спасение.В народния календар седемте четвъртъци след Великден се почитат против градушка, а последният от тях - Спасовден, е свързан с култа към мъртвите. Според поверието на този ден се прибират душите на всички покойници, които са на свобода от Велики четвъртък.Според българските народни вярвания на 40-ия ден от Великден идват и самодиви. Те берат и се кичат с цъфналия в нощта срещу Спасовден росен. С него могат да се лекуват болните. Ето защо в навечерието на празника болни и недъгави хора отиват да преспят на росеновите ливади.Народните вярвания гласят още, че ако на Спасовден вали дъжд - годината ще е богата, а реколтата - обилна.", "date": "2017.05.25", "title": "Православните честват Възнесение Господне - Спасовден"}
{"url": "http://www.dnevnik.bg/sport/2017/05/25/2976985_uvajavan_biznesmen_shte_vodi_botev_kum_svetlo_budeshte/", "text": "Носителят на Купата на България \"Ботев\" ще има нов собственик до дни, заяви президентът на клуба Ангел Палийски. Думите му дойдоха по време на празненствата след .\"Само светло и хубаво бъдеще ни чака. \"Ботев\" има собственик и ще го бъде. Ще научите след десет дни кой е той. Говорим за известен бизнесмен, който е уважаван в средите си. Оцеляхме и ще ни има\", каза Палийски пред \"Диема спорт\" в минутите след победата на \"Васил Левски\".В средата на април пловдивският клуб , останали от управлението на бившия собственик Цветан Василев. Мажоритарният собственик на \"Ботев\". Тогава той посочи като основни мотиви за решението си наследени дългове и отказа на община Пловдив да анулира концесията за стадион \"Христо Ботев\".\"Имахме проблеми, но се справихме прекрасно с тях. Има един човек, който винаги ми е помагал и никога, в най-тежките моменти не ме изостави. Благодаря му за неговата финансова помощ. В началото на юни всички ще разберете кой е той. Има обаче още процедури, тъй като в момента Сдружението е мажоритарен собственик. Ще го съобщим официално, когато е факт, защото вярваме само на подписани документи. Затова нека изчакаме още десетина дни\", каза Палийски.\"Ботев винаги е бил и ще бъде силен. Нормално е клубът да изпада в кризи, но е като птицата феникс. Показали сме своята сила и нашите проблеми бяха споделяни от всички. Никой не направи драми и всички чакаха да дойде нашият миг. Вие го видяхте и ние уловихме тази наша радост. Сега може да празнуваме и да се насладим на титлата, чакана толкова години от цялата жълто-черна общественост\", добави президентът на \"канарчетата\".\"Всички видяхте какво е \"Ботев\". Това е \"Ботев\". Не всичко е пари. \"Ботев\" е вяра, надежда и любов\", заяви Палийски.", "date": "2017.05.25", "title": "\"Уважаван бизнесмен\" ще води \"Ботев\" към светло бъдеще, каза президентът на клуба"}
{"url": "http://www.dnevnik.bg/bulgaria/2017/05/25/2977034_sudebniiat_suvet_shte_dade_nachaloto_na_izbor_na_nov/", "text": "Висшият съдебен съвет (ВСС) днес ще открие процедурата за избор на нов председател на Върховния адмнистративен съд.  по предложение на настоящия ръководител Георги Колев мнозинството реши изборът да бъде на 11 септември (понеделник, когато съдебният съвет не заседава). Това е близо месец преди мандатът на този съдебен съвет да изтече.Предложението на комисията по атестиране и конкурси беше изборът да е на 21 септември или през ноември, но без аргументи това беше отхвърлено. Не стана известно защо Колев настоява изборът да е в началото на септември. Това е малко след съдебната ваканция и е след поредица почивни дни. Освен това вероятно тогава ще текат и изборите за нов състав на съдебния съвет от квотата на Народното събрание.В последния мониторингов доклад на Европейската комисия провеждането на прозрачен избор за председател на Върховния административен съд беше посочен като условие за отпадане на наблюдението. ВАС е съдът, който която контролира всички актове на изпълнителната и местната власт - митници, данъчни, обществени поръчки, нелоялна конкуренция, строителни разрешителни, трудови отношения на държавни служители и т.н.", "date": "2017.05.25", "title": "Съдебният съвет ще даде началото на избор на нов председател на Върховния административен съд"}
{"url": "http://www.dnevnik.bg/politika/2017/05/25/2976889_vrushtaneto_na_kazarmata_shte_e_skupo_no_niama_da/", "text": "Убеден съм, че наборната служба ще се възстанови един ден в България, каза вицепремиерът и военен министър Красимир Каракачанов  за наборната армия във Военноисторическия музей миналата седмица. Един от мотивите му е, че ситуацията в света изисквала повече отбранителни способности. \"В българската конституция е записано ясно, че защитата на отечеството е въпрос на дълг на всеки български гражданин\", е друг от козовете на Каракачанов. \"Без Българската армия нямаше да има българска държава, а без наборна служба нямаше да има Българска армия\" е третият мотив на вицепремиерът. Нека да оставим патриотични позиви настрана и да видим, какви ще са ползите и минусите от връщането на казарматаСтраните без военна служба в света са 105 от над 190, според статистиката на Wikipedia. В \"разширеното\" географско понятие Европа от 50 държави, казарма има в около 30% от тях. Това са Австрия, Кипър, Дания, Швейцария, Финландия, Гърция, Норвегия, Естония, Литва (от скоро), Молдова, Украйна, Русия, Турция, Грузия, Казахстан, Азербайджан и Армения. Част от тях, като Казахстан и Грузия са на път да преминат към изцяло професионална армия, а в почти всички държави има и професионални войници.В съседната ни Гърция службата е 9 месеца с тенденция към намаляване, в Австрия е 6 месеца, а в Дания – 4. Трябва да се има предвид, че Австрия и Швейцария не са членове на НАТО и разчитат само на собствената си армия. В Австрия наборните войници са около 12 000 при 53 000 армия.В предишния парламент Каракачанов беше вносител на закон за връщане на службата за 6 месечен период, който не беше приет. Според проекта му, от преди една година, излизаше, че на шест месец в казармата трябва да влизат 15 000 младежи. На заседанието на парламентарната комисия по отбрана, на която бе отхвърлен законопроектът, тогавашният министър Николай Ненчев прочете становище на министерството, според което \"за срок от една година, не може да се осигури в пълен обем начална подготовка – специалната подготовка и бойното сглобяване, тоест за създаване на способности, които биха били необходими във военно време\". Владислав Тошев от ГЕРБ, който е о.р. полковник дава пример на комисията, че от първия му ден във военното училище до напускане на армията тези, които са носели военната служба в ПВО и Сухопътни войски са били професионалисти- сержанти и офицери. Тогава службата е била 24 месеца, без да се броят удължаванията и дори по време на този период не е можело да се усвоят специалностите.Според мотивите към законопроекта на Каракачанов един наборен войник щял да струва 400 лв. на месец при 1200 на професионален. Военните експерти на МО обаче са стигнали до извода, че реалните очаквани разходи за един наборен войник са 2235,98 лева на месец, докато тази на професионални военнослужещи е в размер на 1396,77 лева на месец. Депутатът от ГЕРБ Христо Гаджев е припомнил, че професионалният войник, освен ако не е на учение, си плаща сам храната за разлика от наборника. По сметки от преди години на МО един храноден е бил 15 лв. или 450 лв. на месец, като само това е повече от сметките на Патриотите. Също така трябва да се прибавят и осигуровки, социални и медицински, режийни разходи за вода, за ток и т.н. В повечето държави на ЕС наборните войници получават същите заплати, като професионалните. Гаджев е припомнил и че армията се освобождава от години от излишните бивши казарми и имоти и евентуално възстановяване на наборната военна служба ще докара огромни разходи за възстановяване на тази инфраструктура.Така, според калкулациите на МО (2235,98 лв. за човекомесец) и сметките на Патриотите за 15 хиляден набор на всеки 6 месеца излиза, че към бюджета на МО ще трябва да се добавят над 402 млн. лв. годишно, без да се повишат способностите на армията. За сравнение, годишният бюджет на Министерството на отбраната за тази година е 1.06 млрд. лв., което е 1,66% от БВП.Според Доклада за отбраната приет от служебното правителство некомплектът в армията е от порядъка между 25 и 30%, в отделни подразделения - и над 30%, което на практика ги прави небоеспособни. В същото време в сегашния бюджет има пари за назначаването на не повече от 500 души годишно.Преди няколко години беше създаден доброволен резерв на армията в който се получава една месечна заплата годишно и отделно месечната заплата на кадрови служещ, когато резервистът бъдеш извикан на обучения и учения. В резерва могат да се запишат граждани служили в армията и такива, който са преминали курс по начална военна подготовка и специализирана подготовка, които се организират от Министерството на отбраната. Резервистите имат и други бонуси, като ползване на ВМА и предимства при кандидатстване на държавна работа и военни университети. Курсовете за неслужили и за студенти се радват на голям интерес, според МО.Ако бъде приет проектът за промяна на правилника за прилагане на закона за резерва на въоръжените сили би трябвало да стане по-лесно приемането в резерва и преминаването на кадрова служба на резервисти и бивши военни. Наредбата предвижда и подобряване на процедурата за присвояване на военни звания на граждани, които са преминали само курсове по начална военна подготовка.В програмата за управление на правителството се предвижда доброволна военна служба, според Красимир Каракачанов. От ГЕРБ също смятат, че това е добър вариант. В момента военните не успявали да обучат всички желаещи. Подобряване на военното обучение в училищата също ще е цел и на Патриотите, и на ГЕРБ. Очаква се обучението да предизвика интерес към военната служба и резерва.", "date": "2017.05.25", "title": "Връщането на казармата ще е скъпо, но няма да допринесе за способностите на армията"}
{"url": "http://www.dnevnik.bg/zdrave/2017/05/25/2976522_na_praga_na_revoljucionno_otkritie_v_biologiiata_ili/", "text": "Знаете ли, че от повече от 300 години е известно и утвърдено, че лимфата не стига до мозъка? А сега си представете, че сте учен, изучаващ лимфната система от 20 години, и при експеримент с мишки съвсем случайно установите, че това не е вярно... Ще ви отнеме поне година да потвърдите откритието си и да добиете увереност да го споделите със света, защото междувременно безброй пъти ще се попитате \"Как е възможно никой досега да не е забелязал?!\"Това се е случило на проф. Кари Алитало и екипа му от Института по биомедицина в Хелзинкския университет. Научното откритие беше оповестено през 2015 г., но как се стигна до него и какво се случва, когато опровергаеш \"факт\", сега обобщава \"Уошингтън поуст\".Амбицията на професор Алитало била да начертае много подробна карта на лимфните съдове в тялото, затова заложил в гените на мишки компонент от ДНК на светеща медуза, който да оцветява лимфната им течност при определено осветление.Още при първите опити . Учените решили, че е грешка в техниката или в осветлението, или в генната модификация, или в каквото и да е друго, но не и че означава това, което в последствие с многобройни повторения на експеримента успели да докажат - че всъщност системата включва и мозъка.В трите години, в които Алитало прекрачва прага на революцията в познанието за биологията на бозайниците, и в трескаво търсене на отговора как така никой друг не е забелязал, открил че всъщност не е сам. Едва в последните няколко години учените от различни места по света, независимо едни от други, започнали да намират опровержение на онова 300-годишно убеждение за лимфната система, което лежи във всички предишни научни трудове по въпроса и във всички медицински учебници.Такива значими открития за човешката анатомия са рядкост в 21 век, защото познанието в тази област се трупа от векове. Но понякога се натъкваш на истински изненади и отваряш врати към цели нови светове за изследване, казва Алитало пред \"Уошингтън поуст\". С изследването на същия този нов свят са се заели и в Университета в Рочестър и в Медицинския университет във Вирджиния, в Йейл и в Харвард, които също потвърждават откритието. Оказало се, че новата истина се вижда и с просто око и при дисекция на мозък, но никой досега не я е описвал или обяснявал научно.Значимостта на новото познание може да се търси в много посоки. Според изследователите може да подскаже за нов подход към заболяванията засягащи мозъка като Алцхаймер, множествена склероза, инсулт и травми.За краткото време откакто изследват лимфните съдове в черепа, учените са открили два вида - такива които отвеждат течността до и около мозъка, и други вътре в него. Наричат първата система лимфна система на мозъка, а втората глимфатична (glymphatic, произлиза от термина за мрежата от клетки в нервната тъкан невроглия), която провожда гръбначно-мозъчна течност и имунни клетки в мозъка и извежда токсини и отпадни вещества от там.Ако глимфатичната система не функционира добре, мозъкът може да се затлачи с токсини и възпалителни имунни клетки. Алитало и колегите му от САЩ смятат, че именно проблемите в тази система и продължителното натрупване на такива токсини може да има  като Алцхаймер, Паркинсон, Хънтингтън. Това се потвърдило с други тестове с мишки в Йейл, като показало, че дисфункциите на двете лимфни системи в мозъка натрупват бета амилоиден протеин, свързан със заболяванията. Учените открили, че цялостта и работата на тези системи може да се наруши и изкуствено при травми на черепа.Лимфната система е мрежата, по която се разнасят имунните клетки и се отделят токсини от цялото тяло, така че откритието подсказва също и  като множествената склероза. При нея имунната система атакува определени клетки в мозъка, но допреди три години не беше съвсем ясно как става това.През март тази година в Харвард пък установиха, че работата на глимфатичната система значително се забавя точно преди . Острото главоболие при мигрена се причинява основно от възпалени нерви в тъканите около мозъка. Сега невролозите смятат че възпалението идва именно от невъзможността на мозъка да се прочисти от токсините.Друго последвало откритие е и това, че глимфатичната система . От десетилетия се наблюдава, че хората с Алцхаймер често имат като съпътстващо заболяване глаукома с нарушения на очния нерв и намалено зрение. Връзката между двете обаче не беше известна, докато сега основният заподозрян е глимфатичната мрежа. През януари изследователи от Белгия и Швейцария потвърдиха теорията, откривайки богато ядро на глимфатични съдове в очния нерв. Установили също и че при нарушения на нерва, той произвежда бета амилоиден протеин и други невротоксини, така че може да се спори глаукомата ли допринася за Алцхаймер или обратното.Изследователите на този нов свят в човешката анатомия са единни, че ключов фактор за работата на лимфните системи в мозъка, е . Още експерименти с мишки показали, че те работят двойно повече по време на сън, отделяйки съответно и двойно повече токсини. Това означава, че нарушенията в съня могат да доведат до сериозни последствия за здравето на клетките и на целия орган, включително да допринесат за натрупването на бета амилоид и развиването на Алцхаймер.Дори  има значение за тази функция, открили в Рочестър. Отделянето на токсини е много по-малко, когато се спи в изправена или седнала позиция, и също и спането по корем се оказало непрепоръчително. Най-добри резултати показало спането на една страна - малко повече, отколкото по гръб. Засега обаче не е ясно на какво се дължат тези разлики.Учените експериментират и с , които могат да подобрят отделителната система на мозъка. Един вариант, който са намерили в Китай, е с прием на омега-3 мастна киселина, а в Йейл изпитват седитивния препарат дексмедетомидин за тази цел. Друго малко проучване изтъква дълбокото дишане, т.е. обогатяването с кислород.Самият баща на откритието Кари Алитало сега експериментира със съставки за растеж, които да помогнат за регенерацията на разрушените съдове в мозъка и ако планът му проработи, това ще даде идея за лечение на много от невродегенаритвните болести. \"Все още няма клинични изпитвания в тази област, но почакайте малко, та нали едва сега започнахме\", казва той.", "date": "2017.05.25", "title": "На прага на революционно откритие в биологията, или когато главите на мишките засияят"}
{"url": "http://www.dnevnik.bg/bulgaria/2017/05/25/2977056_remont_na_most_sled_vitinia_shte_zabavi_otvarianeto_na/", "text": "Двата тунела по магистрала \"Хемус\", които се ремонтират в момента ще бъдат готови до края на юни. Отварянето на единия от тях обаче ще се забави до края на юли заради ремонт на моста, който следва непосредствено след него. Това обясни регионалният министър Николай Нанков пред БНТ.По думите му ремонтните дейности по тунелите \"Ечемишка\" и \"Витиня\" вървят в много бързи темпове. Укрепването на моста след \"Витиня\" обаче се е забавило, тъй като било сложно и това ще наложи тази отсечка да бъде пусната в края на юли. За да се излезе от тунела в посока Варна няма как да не се премине през въпросния мост, което означава, че \"Витиня\" ще остане затворен за началото на летния сезон.Нанков каза още, че и другата тръба на \"Ечемишка\" ще бъде затворена за ремонт. Това ще стане в края на летния сезон, за да бъде подготвен за зимата. Така тунелът ще бъде първото подобно съоръжение в страната, което ще е реновирано по най-нови стандарти.Регионалният министър уточни, че в Агенция \"Пътна инфраструктура\" (АПИ) ще бъде създадена нова дирекция, която ще отговаря за контрола на качеството на пътните участъци. Това звено щяло да има фокус основно към пътната безопасност.Нанков добави, че 6 фирми са подали документи за участие в обществената поръчка за изграждане на тол системата. Три са подадените жалби срещу нея, но според министъра те няма да забавят много започването на дейностите по въвеждането ѝ.\"С новите електронни винетки ще имаме по-гъвкав модел на ценообразуване. Сроковете им също ще са различни, като ще има възможност за еднодневна и уикенд винетка, ако е финансово доказано, че си заслужава\", заяви Нанков.", "date": "2017.05.25", "title": "Ремонт на мост след \"Витиня\" ще забави отварянето на тунела до края на юли"}
{"url": "http://www.dnevnik.bg/sviat/2017/05/25/2977052_sedem_dushi_sa_veche_arestuvanite_za_atentata_v/", "text": "Полицията в Манчестър съобщи, че е арестувала седми човек за , при който загинаха 22 души, а десетки бяха ранени. Терористичната атака беше извършена след концерт на американската поп певица Ариана Гранде в най-голямата закрита зала в Европа.е осъществен след претърсване на адрес в град Нънийтън в Централна Англия, уточниха от полицията. Това е първият арест по случая, извършен от британските органи на реда извън района на Манчестър.Междувременно арестуваната заради атентата жена е била освободена без да ѝ бъдат повдигнати обвинения.Властите във Великобритания съобщиха, че арестите били извършени основно в квартал \"Блекли\" в северен Манчестър.Американското издание \"Ню Йорк Таймс\" съобщава, че задействаното от атентатора самоубиец взривно устройство е било мощно и сложно. Първоначалният анализ на бомбата на базата на заснети и намерени на мястото на престъплението свидетелства посочват, че самоделното устройство е било внимателно обмислено и изработено старателно.", "date": "2017.05.25", "title": "Седем души са вече арестуваните за атентата в Манчестър"}
{"url": "http://www.dnevnik.bg/na_put/2017/05/25/2976936_vmesto_da_zabraniava_airbnb_edna_durjava_pusna_oferta/", "text": "Докато в сайта за споделяне на настаняване Airbnb хора предлагат свободните си стаи или жилища под наем на туристи, а чиновниците на много места по света ограничават платформата, подбиваща бизнеса на хотелите, една държава разчупи стереотипите и постъпи напълно различно.Вместо да забранява Airbnb, Швеция се рекламира в платформата \"нацяло\", сякаш самата държава е просторен апартамент, готов да приеме гости от цял свят като гарантира удобства, уют, приказни гледки и \"шведски минималистичен стил\" на \"обзавеждането\".В специално създаден видеоклип туристическият борд на страната кани евентуалните \"наематели\" да се насладят на неговите \"басейни\" - сто хиляди безкрайни езера, да поседят на терасата - самотна скала, с приказна гледка във всички посоки.\"Името ми е Оке и това е домът ми, площта му е 450 хил. кв километра - изцяло мои, и го деля с 10 млн. души\", разказва \"авторът\" на офертата. И показва освен всичко друго местата, където \"се появява вълшебството\".Оке разказва, че в Швеция съществува т. нар. право на придвижване, което означава, че всеки може да спи, да се храни и да се разхожда където пожелае. Включително и гостът. Та, добре дошли в Швеция.", "date": "2017.05.25", "title": "Вместо да забранява Airbnb, една държава пусна оферта там"}
{"url": "http://www.dnevnik.bg/sport/2017/05/25/2976994_mourinyo_vuv_futbola_ima_poeti_no_te_ne_pecheliat/", "text": "Във футбола има поети, но те не печелят много титли. Това заяви мениджърът на \"Манчестър юнайтед\" Жозе Моуриньо след .Той получи критики заради начина, по който отборът му се наложи с 2:0 срещу \"Аякс\" финала в Стокхолм. Пол Погба даде преднина на англичаните в 18-ата минута с гол след рикошет, след което \"Юнайтед\" се прибра в защита. В началото на втората част Хенрих Мхитарян удвои.\"Винаги сме вярвали, че можем да спечелим Лига Европа и сме много щастливи. Играхме интелигентно, представихме се убедително. Бяхме много по-силни от тях\", посочи Моуриньо.Португалецът изтъкна, че триумфът в Лига Европа е направил сезона на \"Манчестър юнайтед\" успешен. Благодарение на победата в турнира, през есента отборът ще играе в Шампионската лига.\"В един лош сезон, в който понякога чувствах, че моят отбор е най-слабият на света, в който понякога мислех, че аз съм най-лошият мениджър на света, ние успяхме да спечелим три трофея и се класирахме за Шампионската лига, благодарение на спечелена купа, а не защото сме завършили втори, трети или четвърти\", каза Моуриньо.\"Имаме честта да излезем в мача за Суперкупата на Европа, където ще срещнем победителя в Шампионската лига. Така че мисля, че сезонът беше много добър.\"Специалния посочи, че отборът му е знаел силните страни на \"Аякс\". \"Опитахме да убием техните силни качества и да използваме слабостите им. Направихме го от първата минута и напълно заслужихме трофея.\"", "date": "2017.05.25", "title": "Моуриньо: Във футбола има поети, но те не печелят много титли"}
{"url": "http://www.dnevnik.bg/skorost/2017/05/25/2976245_dulgosrochniiat_naem_na_avtomobili_tursi_pochitateli_i/", "text": "Набиращата по цял свят алтернатива на покупката на луксозни автомобили – дългосрочният наем, вече се предлага и в България, съобщиха от компанията \"Привиа\" (Privia), която се е заела да популяризира услугата. В САЩ например над една четвърт от колите се ползват по тази схема.Като плюсове на дългосрочния наем от \"Привиа\" посочват по-ниските месечни вноски в сравнение с лизинга, опцията да замениш колата си със следващ модел, или да я върнеш след изтичане на договора, без притесненията за реализацията на ползвания автомобил на вторичния пазар. Не е без значение и фактът, че при престои в сервиз, клиентът времено получава кола от същата класа за цялата продължителност на ремонта.Като свое предимство от \"Привиа\" посочват, че предлагат комплексна услуга, като в месечни вноски по договора за наем включват всички ангажименти по автомобила свързани с регистрация и застраховки. Компанията предлага и професионална консултации, които да насочат потенциалните клиенти към най-подходящата за тях кола.Като примерни цени от \"Привиа\" посочват 349 лева на месец за \"Мини Купър\", 629 лева/месец за последната C-класа и 999 лева за новата Серия 5 на БМВ.", "date": "2017.05.25", "title": "Дългосрочният наем на автомобили търси почитатели и в България"}
{"url": "http://www.dnevnik.bg/sport/2017/05/25/2976989_kakvo_se_sluchva_v_borbata_za_miasto_v_evropa_sled/", "text": "\"Ботев\" и това внесе яснота в спора за разпределение на местата за участие в евротурнирите.Правилникът в Първа лига предвиждаше двата най-силно представили се отбора от осмицата да играят плейоф и победителят да предизвика третия в класирането за мястото му в Лига Европа. Това трябваше да са \"Верея\" и \"Ботев\", но пловдивчани вече си осигуриха класиране за втория по сила европейски турнир.Според регламента плейофът в осмицата отпада и \"Верея\" директно ще играе с третия в Първа лига. Предстои един мач, като старозагорци ще са гости.Големият въпрос остава кой ще завърши трети - ЦСКА или \"Левски\". В навечерието на дербито между двата отбора и два кръга преди края червените са втори с две точки пред съперника си.При победа в неделя, воденият от Стамен Белчев отбор ще си гарантира второто място, а \"Левски\" ще трябва да насочи вниманието си към мач с \"Верея\". При друг резултат ще се чака развоят на срещите от последния кръг, в който ЦСКА гостува на \"Дунав\", а сините приемат \"Черно море\".Единствената условност остава свързана с това дали всички отбори, получили спортното право да играят в Европа, ще получат лиценз. БФС ще обяви официално информацията в края на май или първите дни на юни.Евентуалното недопускане на някой от клубовете ще отвори вратата пред следващите в класирането. \"Локомотив\" (Пловдив) е четвърти с 49 точки, а \"Дунав\" е пети със същия актив. Шестият \"Черно море\" има с три по-малко.", "date": "2017.05.25", "title": "Какво се случва в борбата за място в Европа след триумфа на \"Ботев\""}
{"url": "http://www.dnevnik.bg/bulgaria/2017/05/25/2977069_prokuraturata_obvini_direktora_na_onkologiiata_v/", "text": "Специализираното звено \"Антикорупция\" към Софийската градска прокуратура обвини директора на Специализираната болница за активно лечение по онкология Валентин Ангелов в безстопанственост\". Според обвинението от това са последвали щети в размер на 1 901 561, 86 лева, се казва в съобщение на прокуратурата.Обвинението е свързано с обществени поръчки за доставка на лекарства, проведени в периода 2013 г.-2015 г. Според прокуратурата директорът на болницата е допуснал да бъдат заплащани доставки на лекарствени продукти на цени по-високи от най-ниските договорени в една процедура. Заплащани са доставки на лекарства, отпаднали от позитивния лекарствен списък, както и такива на цена, по-висока от пределната цена, посочена в позитивния лекарствен списък, както и от реинбурсната, заплащана от НЗОК.От болницата са били заплащани лекарствени продукти с изтекъл срок на годност, а такива въобще не е трябвало да бъдат приети и заплатени, се казва в съобщението. Прокуратурата посочва и че са заплащани лекарства с намален остатъчен срок, за които се е дължала неустойка съгласно договорите с доставчика, но неустойка не е била начислена и платена.Разследването е започнало през 2015 г. по сигнал на Държавната агенция \"Национална сигурност\". До момента са разпитани 80 свидетели и е изготвена комплексна съдебна експертиза. На Валентин Ангелов е наложена най-леката мярка за неотклонение \"подписка\".", "date": "2017.05.25", "title": "Прокуратурата обвини директора на онкологията в София в безстопанственост за близо 2 млн. лева"}
{"url": "http://www.dnevnik.bg/biznes/2017/05/25/2977109_danuchnite_proveriavat_turgovskite_obekti_v_iztok_i/", "text": "Инспектори от отдел \"Оперативни проверки\" на териториалната дирекция на НАП в София започнаха масови проверки в търговските обекти в софийските квартали \"Изток\" и \"Лозенец\".Паралелно със засиленото присъствие на данъчни служители в посочените квартали, проверки ще има и в останалите райони на столицата, съобщават от данъчната администрация.Завишен контрол за спазването на данъчните изисквания ще има и при провеждането на масови прояви като концерти, фестивали, изложения и други.Акцент в проверките ще бъде издаването на касови бележки и отчитането на оборотите, ще се проверява и плащането на осигуровки.Междувременно през последните три месеца са проверявани тържища и пазари. За три седмици са направени 766 оперативни проверки и са издадени 105 акта за установени административни нарушения. 58 обекта са запечатани за срок до един месец, като в 31 от тях е липсвало фискално устройство. В централните райони на столицата от началото на май до момента са проверени 287 обекта и са издадени 35 акта. Запечатаните обекти са над 10. Издаването на касова бележка е задължително при плащане в брой, когато се продава стока или услуга независимо дали това става в търговски обект или на сергия, напомнят данъчните. Получаването на фискален бон и неговото съхранение е важно и за потребителите, защото упражняването на правата им без този документ би било силно затруднено. Освен налагането на глоби, когато се установят нарушения, свързани с липса на касови апарати или издадени касови бележки, инспекторите на НАП запечатват търговските обекти, допуснали нарушенията, за срок до 1 месец. Сигнали за неиздадени касови бележки могат да се подават на телефона на НАП 0700 18 700 или на имейл .", "date": "2017.05.25", "title": "Данъчните проверяват търговските обекти в \"Изток\" и \"Лозенец\""}
{"url": "http://www.dnevnik.bg/bulgaria/2017/05/25/2977105_prokuraturata_zadurja_muj_bil_lekari_v_burgaska_bolnica/", "text": "Районната прокуратура в Бургас обвини в хулиганство мъж, нанесъл удари на четирима души в болница в града. Той е с прокурорско задържане до 72 часа като се очаква държавното обвинение да поиска от съда постоянния му арест.Мъжът с инициали Кирил Н. е привлечен към наказателна отговорност за това, че на 24 май след 2 часа през нощта извършил непристойни действия, грубо нарушаващи обществения ред и изразяващи явно неуважение към обществото (хулиганство) – нанесъл удари с юмруци и крака на Георги К., доктор Александър С., Мирослав Ф., Петър И., избутал друг лекар Симеон П., обърнал болнично легло и крещял обиди и заплахи в МБАЛ \"Бургасмед\".От съобщението на прокуратурата се разбира, че обвиняемият е рецидивист и е осъждан с ефективна присъда за умишлено престъпление.", "date": "2017.05.25", "title": "Прокуратурата задържа мъж, бил лекари в бургаска болница"}
{"url": "http://www.dnevnik.bg/sviat/2017/05/25/2977075_taivan_e_na_put_da_stane_purvata_aziatska_durjava/", "text": "Тайван е на път да стане първата азиатска държава, узаконила еднополовите бракове, съобщи БТА. Това е възможно, след като решението беше потвърдено от Конституционния съд на страната.Текстът в закона, който определял брака като съюз на мъж и жена, бил обявен за нарушаващ конституционните гаранции за равни права. Той обяви за противоконституционни нормите на Гражданския кодекс, които не позволяват на две лица от един и същи пол \"да създадат постоянен съюз от интимно и изключително естество с цел да поемат задължението да водят съвместен живот\".В мотивите си съдът посочва, че свободата да встъпиш в брак се състои от свободата \"дали да встъпиш в брак\" и \"с кого да встъпиш в брак\". Тази автономия е съществена за нормалното развитие на личността и опазване на човешкото достойнство, се аргументират от Конституционният съд на Тайван.", "date": "2017.05.25", "title": "Тайван е на път да стане първата азиатска държава, узаконила еднополовите бракове"}
{"url": "http://www.dnevnik.bg/politika/2017/05/25/2977059_korneliia_ninova_dumite_na_putin_za_azbukata_sa_znak/", "text": "Лидерът на БСП Корнелия Нинова определи като изненадващо и неприемливо  Владимир Путин, че славянската азбука е дошла от македонската земя.\"Сигурно е някакъв сигнал към нас\", заяви Нинова в сутрешния блок на \"Нова телевизия\". Според нея е важно държавата да заяви, че не приема такова отношение и да се защити. Лидерът на БСП посочи, че премиерът Борисов и министърът на външните работи Екатерина Захариева са отговорили бързо и умерено.Корнелия Нинова използва ефира, за да критикува отново поведението на \"Обединени патриоти\", като посочи последните скандалите със снимките с хитлеристки поздрави, опита за прокарване на закон, чрез който да се дадат повече възможности за застрояване по Черноморието, проявите им по границата в предизборната кампания и др. \"Изненадани сме, че и ЕНП (Европейската народна партия) приема участието им във властта\", заяви тя и посочи, че подобни формации са отречени в цял свят. На реплика, че преди изборите БСП сочеше \"Патриотите\" като най-вероятен свой партньор, тя каза, че \"това, което сме казвали в предизборната кампания за \"Патриотите\" е: Програмите ни са най-близки\".\"Всяко насилие над човешко същество е осъдително\", заяви лидерът на БСП, попитана за оценка на режима на Сталин. Тя призова \"да не правим исторически разбор\" и отрече на събития на БСП да е имало портрети на Сталин.Коментирайки темата за срещата между главния прокурор Сотир Цацаров, бизнесмена и издател Сашо Дончев и бившия член на ръководството на БСП Георги Гергов, Нинова заяви, че партийни членове нямат място на подобна сбирка. Тя отрече да е използвала срещата, за да си разчисти поле вътре в партията. \"Тези спорове, които от години продължават между големите в съдебната власт, не са продуктивни\", заяви Нинова, но отказа да даде оценка. Тя изтъкна, че левицата днес ще внесе промени в наказателното законодателство, насочени срещу възможностите да се \"влачат\" с години дела, както и свързани с битовата престъпност.Тя критикува кабинета Борисов, който по думите ѝ започнал с фалстарт, като посочи, че има напрежение в обществото и даде пример с протестите на майките и природозащитниците. \"Не върви темата \"Европредседателство\". Тя е сведена до ремонта на НДК\", посочи Нинова, \"Един законопроект вкараха и го оттеглиха\", продължи да изброява тя. Попитана дали депутатите на БСП са подкрепили въпросния проект на Закон за земеделските земи, тя не можа да даде категоричен отговор, но посочи, че в пленарната зала са се обявили против него.Лидерът на БСП се обяви за  от дните около поставянето на вече фалиралата банка под особен надзор. На въпрос защо допреди месец никой не се обявяваше \"за\" оповестяването ѝ, тя отговори: Може би заради общественото мнение и очакване\".", "date": "2017.05.25", "title": "Корнелия Нинова: Думите на Путин за азбуката са знак към нас"}
{"url": "http://www.dnevnik.bg/bulgaria/2017/05/25/2977199_do_meseci_nap_shte_se_vkljuchi_kum_sistemata_za_prenos/", "text": "Кабинетът одобри присъединяването на България към Общата система за пренос на данни, съобщиха от правителствената пресслужба. Това се налага, за да се изпълнят международните ангажименти за автоматичен обмен на информация към Организацията за икономическо сътрудничество и развитие (ОИСР).Системата позволява на данъчните администрации по целия свят да обменят информация без да е необходимо да правят допълнителни разходи за разработване и поддръжка на множество други системи за обмен на данъчна информация.По този начин България ще получи предвидената в споразумението информация от останалите участващи страни, сред които и тези с преференциални данъчни режими. Системата ще се използва и за обмен на данъчни становища.Функционалността на системата може да бъде повишена и да обхване още и обмена на информация при поискване по данъчни въпроси и спогодбите за избягване на двойното данъчно облагане, уточняват от Министерския съвет.Очаква се системата да започне да функционира от средата на 2017 г. Тя трябва да окаже и положителен ефект върху бюджетните приходи, тъй като е насочена срещу данъчните измами и злоупотребите, свързани с избягване плащането на данъци.", "date": "2017.05.25", "title": "До месеци НАП ще се включи към системата за пренос на данни на ОИСР"}
{"url": "http://www.dnevnik.bg/sviat/2017/05/25/2977177_britanskata_policiia_e_spriala_da_spodelia_sus_sasht/", "text": "Британските полицаи, разследващи атаката в Манчестър, са спрели да споделят информация със САЩ заради изтеклата в медиите информация, научи Би Би Си.Те са били възмутени, когато снимки от мястото на нападението са се появили във в. \"Ню Йорк таймс\". Освен това името на нападателя – Салман Абеди, бе съобщено на американските медии 24 часа след атаката, по-късно се появи и в агенция \"Ройтерс\", въпреки че британски журналисти са го знаели и чакали потвърждение от разследването 2 часа след като то бе разкрито с позоваване на \"американски служители\".  дори бе заявило, че може и да не потвърди името във вторник, за да не се пречи на разследването.Премиерът Тереза Мей вероятно ще изрази тревогата си пред президента Доналд Тръмп на среща на НАТО по-късно днес, а преди това  американските си колеги, както и френските, от които също изтече информация. се надява да възвърне нормалните си отношения с американските сили скоро, но в момента нейни представители са \"бесни\", съобщава Би Би Си. Разузнаването е единствената сфера, в която \"специалната връзка\" на САЩ с Великобритания не е само клише, коментира дипломатическият коресподент на Би Би Си Джеймс Ландейл. Лидерите идват и си отиват, но връзките между служителите и институциите на двете държави са движещата сила на трансатлантическите отношения.Експерти по борбата с тероризма неведнъж са казвали, че ако името на разследвания бъде оповестено на обществото 36 часа по-късно, това може да помогне негови съучастници да бъдат задържани изненадващо.Общо осем мъже са , след като стана известно, че нападението е дело на родения в Манчестър в семейство на либийски имигранти . Той уби 22 души и рани десетки на концерта на Ариана Гранде в понеделник.Сред арестуваните е по-големият брат на Абеди – Исмаил. По-малкият му брат Хашем и баща му Рамадан са били задържани в либийската столица Триполи от местни милиции. Една жена също бе арестувана, но по-късно освободена. Двама негови познати са се обадили на гореща линия, за да подадат сигнал за , съобyава Би Би Си.", "date": "2017.05.25", "title": "Британската полиция е спряла да споделя със САЩ данни за атентата в Манчестър"}
{"url": "http://www.dnevnik.bg/politika/2017/05/25/2977201_valeri_simeonov_shte_rukovodi_suveta_po_etnicheskite_i/", "text": "Вицепремиерът по икономическата и демографската политика Валери Симеонов ще бъде председател на Националния съвет за сътрудничество по етническите и интеграционните въпроси (НССЕИВ) към Министерския съвет, съобщи правителствената информационна служба.Съветът е координиращ и консултативен орган. Той подпомага Министерския съвет в разработването и провеждането на държавната политика по етническите и интеграционните въпроси на основата на сътрудничество между държавните органи и сдруженията на български граждани от етнически малцинства, както и други юридически лица с нестопанска цел, които работят в областта на междуетническите отношения и защитата на правата на човека. Според правилника за устройството и дейността на съвета на председателската позиция може да бъде само вицепремиер.С друго решение вицепремиерът Валери Симеонов и министърът на труда и социалната политика Бисер Петков бяха определени за представителите на правителството в Националния съвет за тристранно сътрудничество.", "date": "2017.05.25", "title": "Валери Симеонов ще ръководи съвета по етническите и интеграционните въпроси"}
{"url": "http://www.dnevnik.bg/sviat/2017/05/25/2977210_polskiiat_prezident_poiska_referendum_za_promiana_na/", "text": "Полският президент Анджей Дуда заяви, че иска да проведе референдум за промяна на конституцията през ноември 2018 г. Сегашната конституция бе одобрена през април 1997 г. отдавна твърди, че балансът на силите в настоящия основен закон, не е правилен. Той не уточни какви специфични промени би искал да бъдат направени, макар да е споменавал, че държавният глава е главнокомандващ армията само на думи, припомня агенция \"Ройтерс\".\"Президентът може да предлага различни инициативи, но ако министърът (на отбраната) не се съгласи,  е възпрепятстван. Можете да го обясните така: фразата \"главнокомандващ\" не се прилага на практика\", каза той по-рано този месец.45-годишният  е съюзник на консервативните управляващи от \"\". На 11 ноември догодина ще се навърши един век от възстановяването на полския суверенитет, след като в продължение на 123 години страната е била разделена между Руската империя, Кралство Прусия и Хабсбургската империя.", "date": "2017.05.25", "title": "Полският президент поиска референдум за промяна на конституцията"}
{"url": "http://www.dnevnik.bg/politika/2017/05/25/2977220_deputatut_ot_ataka_zashtitaval_siderov_pred_natfiz/", "text": "Правителството назначи Илиан Тодоров за областен управител на Софийска област и освободи досега заемалата длъжността София Торолова. Това стана на днешното заседание на Министерския съвет.Тодоров е избиран два пъти за депутат от \"Атака\" – в 42-ото и 43-ото Народно събрание. Магистър е по национална сигурност и отбрана от Военната академия \"Георги С. Раковски\". в нощта на местните избори на 25 октомври 2015 г. Тогава лидерът на \"Атака\" нахлу във фоайето на академията, за да търси мъж, за когото твърдеше, че го е ударил.Поведението му предизвика обратна реакция сред студентите в НАТФИЗ и други граждани, които се събраха пред сградата на академията. В суматохата при извеждането на Сидеров от полицията той беше ударен в лицето и скулата му беше счупена.Миналата седмица друг кадър на \"Атака\" -  Той замени на поста Диана Тонова, която беше назначена от служебното правителство на Огнян Герджиков.", "date": "2017.05.25", "title": "Депутатът от \"Атака\", защитавал Сидеров пред НАТФИЗ, стана областен управител на София"}
{"url": "http://www.dnevnik.bg/sport/2017/05/25/2977239_trenyorut_na_aiaks_opredeli_dvuboia_s_junaited_kato/", "text": "Треньорът на \"Аякс\" Петер Бош определи двубоя с \"Манчестър юнайтед\" на финала в Лига Европа като \"скучен\", като посочи, че и двата отбора не са създали почти никакви интересни положения. с голове на Пол Погба и Хенрих Мхитарян.Бош добави, че този мач е бил \"безценен опит\" за неговите млади футболисти. Шестима в стартовия състав бяха под 21 години, а средната възраст на отбора е 22 години и 280 дни. Най-млад в редиците на \"Аякс\" е защитникът Матийс де Лихт, който е на 17 години.\"Като цяло мисля, че се получи скучен мач без положения и от двете страни. Разочарован съм, защото на финалите винаги се играе само за победа. А ние не го направихме. Не видях този \"Аякс\", който съм свикнал да виждам\", каза треньорът.Той добави, че през отборът е поставил основите за големи бъдещи успехи и подчерта, че през този сезон клубът е доказал, че не изневерява на традицията да създава таланти, които са откърмени с идеята за атакуващ футбол.\"За всички момчета това беше първи финал. Те ще научат много от него и ще станат още по-силни. Ако успеем да запазим този състав, следващата година ще бъдем още по-добри. Това е сигурно\", коментира Бош.Футболистът на \"Аякс\" Дейви Класен каза, че и двата гола на \"Юнайтед\" са изцяло късметлийски.\"Истината е, че не бяхме достатъчно добри. Трудно се играе срещу такъв отбор. Владеехме повече топката, а те изчакваха и знаеха какво точно да правят\", добави той.", "date": "2017.05.25", "title": "Треньорът на \"Аякс\" определи двубоя с \"Юнайтед\" като скучен"}
{"url": "http://www.dnevnik.bg/bulgaria/2017/05/25/2977208_koga_bulgarskiiat_helzinkski_komitet_shte_izchezne/", "text": "Кога Българският хелзинкски комитет ще изчезне? Когато човешките права в България са гарантирани и никой не се нуждае от защита.Това е част от посланието на , организирана от правозащитната организация във връзка с 25-та годишнина от съществуването й.Това е и част от видеото към инициативата, в което активисти, общественици и журналисти - директорът на Национална мрежа за децата Георги Богданов, журналистите Ирина Недева и Мария Черешева, активистите Капка Панайотова, Виктор Лилов, Огнян Исаев, Симеон Василев и Стана Илиев, Орлин Спасов от фондация \"Медийна демокрация\" и Надя Шабани от Български център за нестопанско право, обясняват, че БХК ще изчезне, когато се постигне пълното зачитане на правата на човека в България, и призовава хората да подкрепят усилията в тази посока.\"Посланието е отговор на най-яростните критици на организацията, които често призовават за нейното закриване и за забрана на дейността на неправителствения сектор въобще. Те обаче никога не описват как ще изглежда България, ако исканото от тях се случи. Без правозащитни организации нямаше да има въвеждане на Закон за правна помощ или Закон за защита от дискриминация. Грубите нарушения в домовете за възрастни хора с увреждания и психични разстройства или в детските домове щяха да останат скрити\", пишат от комитета.Организациите за защита на правата на човека в Централна и Източна Европа са изправени пред сериозни затруднения, по-мащабни от всякога. През последните години наблюдаваме засилване на крайнодесните идеологии, обезценяване на човешките права, както и тенденция да се приемат мерки, ограничаващи дейността на правозащитните групи. Все повече организации в Европа се сблъскват с медийни атаки, тормоз и натиск да бъдат закрити, пишат още от организацията\"Една неправителствена организация съществува, за да изпълни мисията си, а нашата е да насърчаваме спазването и защитата на правата на човека. В един идеален свят няма да има нужда от защитници на правата на човека и организации като нашата, защото нарушенията на човешки права ще бъдат максимално ограничени, а съдебната система и законодателство ще работят достатъчно ефективно, за да се справят с тяхното отстраняване\", заяви Светла Баева, директор на програма \"Кампании и комуникации\" на БХК.", "date": "2017.05.25", "title": "Кога Българският хелзинкски комитет ще изчезне (видео)"}
{"url": "http://www.dnevnik.bg/kultura/2017/05/25/2966483_otkus_ot_jurii_gagarin_istinata_zad_legendata/", "text": "Историята на Юрий Гагарин, разказана от изтъкнатия режисьор на документални филми Джейми Дорън и учения Пиърс Байзъни, излезе в книга. \"Юрий Гагарин. Истината зад легендата\" (ИК \"Сиела\") се позовава на разсекретени документи от съветската космическа програма и на безброй разговори с близки, колеги и приятели на Юрий Гагарин.12 април 1961 г. е паметна дата в човешката история – на този ден за първи път човек излита успешно в Космоса! Заради постижението си с кораба \"Восток\" Юрий Гагарин бързо се превръща в световна легенда, а един от най-върлите му почитатели е съветският лидер Никита Хрушчов. В годините на Студената война Гагарин е перфектният посланик на успехите на СССР в космическата надпреварата със САЩ, поради което бива изпратен на мащабна обиколка по света.Джейми Дорън е режисьор на документални филми, отличен на световно ниво с редица престижни награди. След 7 години работа в BBC Television, Дорън се отдава на независимото кино, концентрирайки творческия си потенциал върху материали, повдигащи завесата на случвалото се в Съветска Русия.Пиърс Байзъни е учен, автор на множество книги за Космоса, сред които и награждаваната \"2001: Filming the Future\" – мащабен труд, вдъхновен и посветен на култовия филм \"2001: Космическа одисея\" на режисьора Стенли Кубрик. Байзъни работи като журналист, води лекции и организира събития, основните теми на които е Космосът.Преводач Христо Димитров, дизайнът на корицата е на художника Дамян ДамяновКаква оценка можем да дадем на рухналата съветска империя? От една гледна точка, явната победа на капитализма и демокрацията днес не гарантира, че абсолютното право е на страната на \"победителите\". От друга, съветският режим е отговорен за избиването на два пъти повече хора в сравнение с Хитлер при условия, които трудно можем да определим като по-малко варварски, отколкото при нацизма, така че може би е добре, че сме се отървали от него. Дали старият режим е бил един объркал се огромен експеримент – благородна мечта, поела в грешната посока под управлението на неподходящи лидери? Или е била порочна система още от самото начало?Съвременните руснаци все още не могат да стигнат до крайно решение. Както ще покаже тази книга, съветската система е постигнала някои забележителни успехи. Днес страната е в икономически колапс, шири се престъпност и има известна носталгия по установеността на онзи изчезнал ред, но не може да се говори за всеобщ ентусиазъм за връщане към комунизма. Не се полагат грижи за триумфалните символи на съветското управление, те не са запазени.Безброй статуи и паметници бяха натрошени или премахнати, а множеството вдъхновяващи примери на работници ударници, които преизпълняват плана, или на войници със стиснати зъби и решителни лица, които отблъскват капиталистическите врагове, са вече забравени, макар и доскоро да присъстваха в масовото съзнание.Но един от героите от старите дни и днес е обичан толкова, колкото и преди, а официалните му паметници се поддържат. На едно от големите кръстовища на \"Ленински проспект\" в Москва се извисява негова тридесетметрова статуя от стомана и доминира над околните сгради. На 96 километра на североизток има още един мемориал, отбелязващ мястото, където само няколко дни след тридесет и четвъртия си рожден ден този човек загива в ужасяваща катастрофа, изровила огромен кратер в замръзналата, станала на камък земя.Близо четири десетилетия след катастрофата свежите букети цветя на паметника са свидетелство, че обикновените хора все още обичат този мъж. Млади или стари, богати или бедни, повечето руснаци се усмихват с гордост и при най-беглото споменаване на името му. Спомнят си с неподправена обич за момчето от село с покоряващата усмивка, което порази целия свят с постижението си. Руснаците не се свенят да напомнят на западняците: \"Той беше първият, нали знаете\".Той беше първият човек в Космоса – Юрий Алексеевич Гагарин.Любопитството ми към Гагарин се породи преди години, когато завършвах обширна телевизионна документална поредица за съветската програма за ядрено оръжие. Тогава ми стана ясно, че историята на Червената бомба няма да е завършена без описание на ракетите, които е трябвало да я носят – ракети, извели ни в Космоса, макар и на Земята да са ни заплашвали с унищожение.След завършването на \"Червената бомба\" се замислих сериозно да направя документален филм за съветската космическа програма, но това беше обезсърчаващо трудна задача. Откъде да започна? Как да събера огромния материал в цялостен анализ?Проблемът беше разрешен от мой близък приятел в Москва, един от контактите ми в КГБ. Един ден гледал предаване по руска телевизия, в което имало глупави и напълно безпочвени твърдения за живота на Гагарин, и настоя да направя сериозен документален филм, който да разказва истината. В този момент ми хрумна, че името на Гагарин е известно по цял свят, но всъщност никой не знае нищо за него, нито пък за забележителните хора, които са го извели в Космоса на борда на преработена ядрена ракета. Така следващият ми проект беше сигурен поне за мен, а се оказа, че ВВС и другите големи телевизионни компании по света споделят ентусиазма ми да разкрия непознатия Юрий Гагарин.Докато правехме проучванията за \"Червената бомба\", със снимачния ми екип нагазихме в доста мътна вода. По някаква причина си мислех, че научаването на истината за Гагарин ще е по-лесно от разкриването на тайните на свръхсекретната съветска програма за ядрено оръжие. Грешах. Този път не се сблъсках чак толкова с параноичните и все още опасни остатъци от огромната съветска система по сигурността, а с естествената необщителност на руския ум. Отделният руснак има дълбоко вкоренен навик за спазване на дискретност на всички обществени нива, макар и да бяха минали години, откакто тайната полиция вече нямаше власт да го налага.Открих, че дори след всичкото това време много хора, които бяха работили заедно с Гагарин през разцвета на съветската космическа програма през шестдесетте години на миналия век, не желаеха да обсъждат преживяванията си, нито пък да споделят спомените си за самия човек. Според мен те все още се страхуваха, че някакъв отряд от безименни мъже в тежки кожени куртки може да почука на вратата им в малките часове на нощта, за да ги арестува, че са казали истината пред не когото трябва. А може би, което е дори по-вероятно, в Русия западняците са все още прекалено чужди, за да се споделят с тях интимни лични подробности за стари приятели. Освен това хора, прекарали цялата си кариера в съветския военнопромишлен комплекс, не са склонни с лекота да издадат най-строго пазените си технически тайни.Но аз настоявах търпеливо, а надявам се и с такт и дипломация. Открих няколко ключови личности, които имаха желание да говорят, стига да говорят пред руснаци, а не пред западни журналисти. Моите приятели Игор Морозов, Валерия Городецкая и Мария Семьонова ми оказаха неоценима помощ. Те знаеха какво искам и надминаха и най-смелите ми очаквания. Морозов е ветеран в трудните и задълбочени журналистически разследвания още от старите дни на Съветския съюз. Городецкая и Семьонова имат удивителната способност да предразполагат хората, които интервюират, и да стигнат до самата същина на истината. Те постепенно спечелиха доверие и това доведе до ефекта на снежната топка и доскоро сдържаните събеседници се разприказваха, увлечени от откритостта и ентусиазма на другите, говорили преди тях. Събрахме невероятно количество информация.Нямаше как, трябваше да съкращаваме интервютата, за да може оформящият се документален филм да се вмести в стандартните 50 минути. Не ми беше приятно да губим и да пропиляваме която и да е от историите, доверени от толкова много хора, които бяха убедени, че ще използваме разказите им по най-добрия начин. Реших, че към филма трябва да има и книга. Писателят Пиърс Байзъни се присъедини към екипа ни, за да напише книгата в съавторство с мен. Това беше риск, при това поет без много мислене. Щяхме ли да се разбираме? Щяхме ли ние двамата – хора с различни характери и с различни стилове на разказване и начин на работа – да успеем да си сътрудничим и да създадем един текст, без да се скараме?Да, успяхме. Още от самото начало видяхме историята еднакво, а силата на работните ни взаимоотношения се преля в силата на книгата. Аз знам едно-друго за Русия и народа й, а Пиърс познава първите руски ракети и начина на мислене на инженерите, които са ги създали, и на младите пилоти, които са летели с тях. Заедно проучихме удивителните и дотогава неизвестни аспекти на живота и работата на Гагарин. И двамата бяхме изненадани и развълнувани и чувствахме, че вадим на бял свят една наистина важна история.", "date": "2017.05.25", "title": "Откъс от \"Юрий Гагарин. Истината зад легендата\""}
{"url": "http://www.dnevnik.bg/sviat/2017/05/25/2977280_purvata_sreshta_na_trump_s_junker_i_tusk_shte_se/", "text": "Глобалната търговия и борбата с климатичните промени – тези теми ще бъдат приоритетни за първата среща между политици от Европейския съюз и президента на САЩ Доналд Тръмп в Брюксел днес.Лидерите на Европейския съвет и на Европейската комисия –  и , очакват напрежението между двете страни да не е толкова голямо, колкото преди месеци, когато  за Брекзит и предсказваше, че и други ще я последват.Сега ЕС вярва, че държавният глава е научил, че съюзът е ценен за Вашингтон.Освен това загубите на националистите на  са вдъхнали сили на блока. \"Много неща се промениха от първите контакти насам\" твърди висш европейски служител пред агенция \"Ройтерс\". \"След холандските и френските избори се намираме в напълно различна позиция и това ще бъде отправната точка на дискусията\",През януари  за световния ред и го нареди до Русия, Китай и радикалния ислям. Сега ЕС ще притисне президента да не се оттегля от трансатлантическите усилия за разширяване на  и от ангажиментите на САЩ да намалят .Европейският източник на \"Ройтерс\" сочи, че съюзът вече не се бои, че се е запътил към разпад. \"Фактът, че няма да говорим за екзистенциални проблеми, а по работа показва колко сме напреднали\".Посланието на Юнкер и Туск ще бъде, че ЕС и САЩ са \"носещите колони на свободния свят\" и трябва да бъдат обединените в международните отношения, сред които конфликтите в Сирия и Либия, както и ядрената програма на Северна Корея. Тримата ще се съберат отново на срещата на Г-7 в Сицилия утре и се очаква да коментират политиката спрямо Русия.", "date": "2017.05.25", "title": "Първата среща на Тръмп с Юнкер и Туск ще се фокусира върху търговията и климатичните промени"}
{"url": "http://www.dnevnik.bg/sport/2017/05/25/2977236_kristiano_ronaldo_imal_neplateni_8_mln_evro_danuci/", "text": "Испанските данъчни власти смятат, че имат доказателства за това, че нападателят на \"Реал\" (Мадрид) и португалския национален отбор Кристиано Роналдо има неплатени данъци, съобщава \"Ас\". Според информацията става дума за 8 млн. евро, които играчът е трябвало да плати за имиджовите си права между 2011 и 2014 г.Сега прокуратурата в Мадрид трябва да прецени как да продължи действията си. Твърденията са, че разследващите имат различни мнения - дали да има наказателно производство или да последва административна процедура.Според радио \"Кадена Сер\" Роналдо държал приходите от имиджовите си права в сметка на Вирджинските острови. През 2014 г. обаче, преди все още да е започнало разследване срещу него, той е уредил отношенията си и за същата финансова година е платил 6 млн. евро данъци в Испания.Някои от разследващите смятат, че португалецът е трябвало да плати данъци и за предходните години, допълва \"Ас\". Защитниците на тезата, че Роналдо няма вина, посочват, че той е предоставил пълната документация около приходите си и че не е укрил информация.В началото на миналия декември . Роналдо беше заподозрян в укриване на данъци на стойност 150 млн. евро, а разкритията бяха направени съвместно от германския \"Шпигел\", испанския \"Мундо\" и още десет европейски вестника, които се .По-късно . \"В затвора има невинни и в момента се чувствам горе-долу така. Знаеш, че не си направил нищо лошо, но целият свят те обвинява в извършването на престъпление. Никой не би бил доволен в това положение\", каза тогава Роналдо пред \"Екип\".", "date": "2017.05.25", "title": "Кристиано Роналдо имал неплатени 8 млн. евро данъци, смятат испанските власти"}
{"url": "http://www.dnevnik.bg/biznes/2017/05/25/2977246_oborotut_v_transporta_se_sviva_nai-mnogo_prez/", "text": "Оборотът в транспортните услуги през първото тримесечие се свива най-много в сравнение с другите сегменти, показват данните на Националния статистически институт (НСИ). При въздушния транспорт оборотите се свиват на годишна база с 18.8%, а при водния - с 6.1%.Общият календарно изгладен индекс на оборота за сектор \"Транспорт, складиране и пощи\" нараства с 4.3% в сравнение със същото тримесечие на 2016 година. Това се дължи на ръста при дейностите \"Складиране и обработка на товари, спомагателни дейности в транспорта\" - с 9.8%, и \"Пощенски и куриерски услуги\" - със 7.6%.В другите сектори, в които се вижда спад през първите три месеца на годината, сравнено с периода януари-март на 2016 г., е издателската дейност (8.8%) и \"Производство на филми и телевизионни предавания, звукозаписване и издаване на музика\" (6.7%). Спад се наблюдава и при \"Рекламна дейност и проучване на пазари\" - с 3.5%.Най-големите ръстове през периода пък се отчитат в дейността на туристическите агенции и оператори - с 20.5%. В сравнение с последното тримесечие на 2016 г. общият индекс за сектор \"Транспорт, складиране и пощи\", изчислен от сезонно изгладени данни, се увеличава с 2.4% спрямо четвъртото тримесечие на 2016 година. Най-висок ръст е регистриран при \"Сухопътен транспорт\" - с 3.3%. Намаление се наблюдава при дейностите \"Воден транспорт\" и \"Въздушен транспорт\", съответно с 6.7 и с 2.8%.Общият индекс на оборота за сектор \"Създаване и разпространение на информация и творчески продукти; Далекосъобщения\" нараства с 0.4% спрямо четвъртото тримесечие на 2016 година. Най-голямо увеличение е отчетено при \"Радио- и телевизионна дейност\" - със 7.7%.При всички дейности в състава на \"Други бизнес услуги\" се наблюдава нарастване на индекса на оборота спрямо предходното тримесечие, като то е най-голямо при \"Други професионални дейности\" (10.5%), \"Административни офис дейности и друго спомагателно обслужване на стопанската дейност\" (8.7%) и \"Туристическа агентска и операторска дейност; други дейности, свързани с пътувания и резервации\" (7.3%).", "date": "2017.05.25", "title": "Оборотът в транспорта се свива най-много през януари-март"}
{"url": "http://www.dnevnik.bg/bulgaria/2017/05/25/2977292_nadprevarata_za_predsedatel_na_vurhovniia/", "text": "Надпреварата за председател на Върховния административен съд официално започна с откриването на процедурата от пленума на Висшия съдебен съвет. От следващия четвъртък ще могат да бъдат издигнати кандидати, а по силата на предишно решение изборът ще е на 11 септември.Номинации могат да правят съдиите от пленума на Върховния административен съд, минимум трима от съдийската колегия на съвета и министъра на правосъдието. Кандидатурите ще бъдат издигани в четири поредни заседания на ВСС - първи, осми, петнайсти и двадесет и втори юни. До 10 юли пък ще трябва да се публикуват документите на всички кандидати.Седемгодишният мандат на Георги Колев изтича през ноември.Предложението на комисията по атестиране и конкурси беше изборът да е на 21 септември или през ноември, но без аргументи това беше отхвърлено. Не стана известно защо Колев настоява изборът да е в началото на септември. Това е малко след съдебната ваканция и е след поредица почивни дни. Освен това вероятно тогава ще текат и изборите за нов състав на съдебния съвет от квотата на Народното събрание.В последния мониторингов доклад на Европейската комисия провеждането на прозрачен избор за председател на Върховния административен съд беше посочен като условие за отпадане на наблюдението. ВАС е съдът, който която контролира всички актове на изпълнителната и местната власт - митници, данъчни, обществени поръчки, нелоялна конкуренция, строителни разрешителни, трудови отношения на държавни служители и т.н.", "date": "2017.05.25", "title": "Надпреварата за председател на Върховния административен съд започна"}
{"url": "http://www.dnevnik.bg/sport/2017/05/25/2977304_petur_hubchev_povika_petima_ot_cska_i_dvama_ot_levski/", "text": "Селекционерът на националния отбор на България Петър Хубчев обяви група от 23-ма футболисти за световната квалификация срещу Беларус на 9 юни.Отборът се събира на лагер на 1 юни в Национална футболна база \"Бояна\". \"Трикольорите\" ще отпътуват за гостуването в Беларус на 7 юни, в 16:00 часа. Двубоят е на 9 юни.ЦСКА има най-много представители - петима. Това са Георги Китанов, Божидар Чорбаджийски, Антон Недялков, Станислав Манолев и Кирил Десподов. От \"Левски\" са двама - Божидар Краев и Георги Костадинов.Александър Башлиев от \"Пирин\" и Александър Цветков от \"Черно море\" също са повикани. Николай Михайлов (\"Мерсин\", Турция), Георги Китанов (ЦСКА), Пламен Илиев (\"Астра\" Плоещ, Румъния). Страхил Попов (\"Касъмпаша\", Турция), Васил Божиков (\"Касъмпаша\", Турция), Божидар Чорбаджийски (ЦСКА), Петър Занев (\"Амкар\" Перм, Русия), Георги Терзиев (\"Хайдук\" Сплит, Хърватия), Антон Недялков (ЦСКА), Станислав Манолев (ЦСКА).Симеон Славчев (\"Лехия\" Гданск, Полша), Ивайло Чочев (\"Палермо\", Италия), Александър Башлиев (\"Пирин\"), Кирил Десподов (ЦСКА), Александър Цветков (\"Черно море\"), Александър Тонев (\"Кротоне\", Италия), Светослав Дяков (\"Лудогорец\" Разград), Георги Костадинов (\"Левски\"), Георги Миланов (ЦСКА Москва, Русия), Спас Делев (\"Погон\" Шчечин, Полша), Ивелин Попов (\"Спартак\" Москва, Русия), Андрей Гълъбинов (\"Новара\", Италия), Божидар Краев (\"Левски\").", "date": "2017.05.25", "title": "Петър Хубчев повика петима от ЦСКА и двама от \"Левски\" за мача с Беларус"}
{"url": "http://www.dnevnik.bg/bulgaria/2017/05/25/2977299_stolichnata_obshtina_obiavi_poruchka_za_pokupka_na_120/", "text": "Столичната община е обявила днес обществена поръчка за доставка на 120 автобуса на метан, съобщи пред журналисти изпълнителният директор на \"Столичен автотранспорт\" Слав Монов. Той допълни, че половината от превозните средства ще са единични, а останалите - съчленени.Монов каза още, че спряната преди няколко месеца поръчка за доставка на 30 дизелови автобуса ще бъде преработена и тя ще бъде за рейсове на природен газ. До края на юни се очаква и търга за доставка на 20 електробуса.През януари кметът на София Йорданка Фандъкова обяви, че за две години средната възраст на автобусите е свалена от 19 на 12 години. Последната доставка на нови автобуси беше миналото лято, когато дойдоха , производство на китайската компания \"Юйтун\". През 2014 година общината купи 126 автобуса на метан.Днес от \"Столичен автотранспорт\" отчетоха експлоатационните разходи за автобуса на ток, производство на китайската компания \"Юйтун\", който от януари до май беше тестван по линия 84. Електробусът е изминал близо 22 хил. км, при среден разход от 99 киловатчаса на 100 км.\"Това ще рече, че изминаването на един километър е струвало 16.5 стотинки, или четири пъти по-малко, отколкото за идентичен дизелов автобус\", уточни Монов. Изпълнителният директор на \"Столичен автотранспорт\" допълни, че и останалите експлоатационни разходи са четири пъти по-ниски, отколкото на превозно средство с нормален двигател. Електрическият автобус е изминавал около 200-250 км на ден, като зарядът на батериите е бил достатъчен дори в най-студените дни.На въпрос на \"Дневник\" Монов отговори, че един дизелов единичен автобус струва около 150 хил. евро, докато електрически със същия размер е около 400 хил. евро. Той поясни, че при най-благоприятно развитие на поръчката първите електробуси ще тръгнат по линиите в София през юни следващата година.От фирмата, която предлага автобусите на \"Юйтун\" в България, обясниха, че дори най-екологичният автобус с традиционен двигател отделя 2.2 кг въглероден двуокис на километър, докато електрическият няма вредни емисии. Посочено беше още, че 98.3% от електрическите автобуси в света са произведени в Китай.", "date": "2017.05.25", "title": "Столичната община обяви поръчка за покупка на 120 автобуса на метан"}
{"url": "http://www.dnevnik.bg/politika/2017/05/25/2977308_poslanik_makarov_kiril_i_metodii_sa_izobretili/", "text": "Kирил и Методий са изобретили азбуката и ние празнуваме празника в Москва и го отбелязваме и тук. Това е коментарът на посланикът на Русия Анатолий Макаров, след като разговаря около 50 минути с премиера Бойко Борисов в Министерския съвет. Двамата са обсъдили и . \"Днес е специален ден и за Русия - Денят на славянската писменост, а славянската азбука и литература са дошли до нас от Македонска земя\", каза на 24 май Путин на среща с македонския си колега Георги Иванов, който беше на работно посещение в Москва.\"Това е наш общ празник, вчера участвах във всичките ваши празнични мероприятия. Русия винаги е била и ще бъде с България и в този случай също. Ние го празнуваме с вас\", добави Макаров.Това е била едно от темите на разговор с Борисов, като един от \"въпросите от дневния ред\". \"Ние ще направим всичко, за това нашите отношения да бъдат по-добри\", каза още Макаров и замина за следващата си среща без да разкаже за какво са разговаряли с Борисов. Мерцедесът му бе преследван безрезултатно от репортер на \"Господари на ефира\" със златен скункс в ръка.Борисов не слезе пред журналистите, за да разкаже за разговора си с Макаров, но от правителствената информационна служба съобщиха, че той е повдигнал въпроса пред дипломата. Премиерът е посочил, че думите на руския президент провокират остри реакции сред българските граждани. \"Министър-председателят показа плакет на стара Плиска като припомни откъде тръгват основите на християнството по славянските земи. Борисов посочи и инвестициите, които българската държава прави за реставрацията на Голямата базилика, под чиито стени Климент и Ангеларий пишат първите книги на кирилица. Премиерът напомни, че създаването на кирилицата е станало по волята и с участието на българската държава при царуването на българския владетел Борис Първи Михаил\", се казва в съобщението.\"По думите на Борисов това е безспорен принос на България към европейската и световна култура. Той изтъкна, че и днес на създадената на българска земя азбука пишат десетки народи в цял свят, включително населяващи територията на Руската федерация. Министър-председателят напомни, че това бе подчертано и от Патриарха на Москва и цяла Русия Кирил по време на официалното му посещение в България, който го заяви пред президента Росен Плевнелиев на 29 април 2012 г.\", посочва още пресслужбата.Премиерът реагира на изказването на Владимир Путин още на 24 май. Тогава той написа във \"Фейсбук\" профила си: \"Ако се връщаме назад в миналото, ако продължаваме да спорим за историята, след като историците отдавна са се произнесли – кой откъде е тръгнал, за да донесе азбуката – това не е европейски подход. Европейският подход е да кажем, че благодарение на светите братя Кирил и Методий, на азбуката, на тази писменост, която те са създали, близо 300 милиона пишат, четат и обогатяват европейската култура. Както г-н Херман Ван Ромпой каза, страни като Белгия са създадени 1000 години след България. Затова и с нашето културно-историческо наследство, с това, което имаме, сме една от държавите, които дават цвета на Европа.\"", "date": "2017.05.25", "title": "Посланик Макаров: Кирил и Методий са изобретили азбуката, почитаме ги заедно"}
{"url": "http://www.dnevnik.bg/analizi/2017/05/25/2977247_i_nii_sme_dali/", "text": "Избликът на страсти около  ни връщат към основната драма на българската идентичност:1) патриотарско изхвърляне в посока на фантазията2) сблъсък с фактите3) разочарование, национална депресияПомпаме символични мускули все заради пустото гордеене (което вече е основна съставка и на културата, и на образованието, и дори на външната политика) и накрая стигаме до точно обратното – национален нихилизъм.: тогавашната българска държава е първата, която приема учениците на Кирил и Методий, превежда християнската книжнина на разбираем за хората език и по този начин става част от европейската цивилизация. И оттук тръгват наши християнски дейци на северо-изток., които непременно искат нещо още повече, нещо, с което да натрием носа на други народи. И какво измисляме? Ами първо, че Кирил и Методий са българи. В началното училище ни говореха това, после се появи друга теза – ясно, че баща им е византийски сановник, но нямало как да знаят славянския език, ако поне майка им не била славянка. \"Не може да не е било така\" – ето любимия аргумент на този тип митолози. Ритуалната формула в гимназиалния курс стана \"Баща Лъв и майка славянка\" (\"Лъв\" е името на бащата, но звучи митологично, нали така?). Как се чувства човек, преминал през това обучение, когато разбере, че светите братя не само не са никакви славяни, а дори не са стъпвали на българска земя? Обида, депресия, нихилизъм., защото гръцката нация възниква доста по-късно – това са служители на многонационалната източна Римска империя. Е добре, тогава идва другата глупост - азбуката била поръчана от българския цар, била дар на българите към света според стихотворението на Вазов. Много прозорливост ли е нужна за да разберем, че планът на партиарх Фотий – който не съм чувал да е по някакъв начин българин – е имперски; той цели да християнизира моравските славяни, за да ги постави под хегемонията на Византия. Така че \"дарът\" в случая е малко двусмислен.. Клинописът възниква три и нещо хилядолетия преди новата ера в град Урук. Междувременно се оформят многобройни други азбуки - финикийското писмо например, което въвежда революционния фонетичния принцип е от около две хиляди години преди Моравската мисия. Не е съвсем ясно впрочем какво точно са създали светите братя: ако е глаголицата, тя разбира се е много оригинална, но не бива възприета, може би именно поради прекомерната си оригиналност (ще вдъхновява и занапред визуалните артисти, но едва ли ще я въведем). Кирилската азбука много прилича на гръцката; да припомня, че в сегашния си вариант тя минава през художниците на Петър Велики, който буквално поръчва да му направят определени букви. Защо не ни стига това? Защо се впускаме в съмнителни твърдения, заради които после се обиждаме?Изказването на Путин разбира се идва добре за онези, които се борят с путинистите у нас. Тук наистина има една тънка игра с чувствата на българи и македонци, които лесно могат да се хвърлят в братоубийствена война на символи. Охрид разбира се е днес на територията на Република Македония, но пък тогава е бил част от българското царство – хайде сега игра на нюанси и полутонове! . Въпросът е какво точно ни обижда в неговото изказване? Обижда ни това, че бяхме свикнали в съветско време братушките да повтарят \"нашата теза\" – и сега се обиждаме, че не го правят, даже – о, господи! - като че ли са склонни да поддържат македонската.Дайте да не строим националната си идентичност върху небивалици – достатъчно е направила средновековната българска държава за развитие на християнството, нека не се връщаме към идиотията на комунистическите учебници по история. ", "date": "2017.05.25", "title": "И ний сме дали"}
{"url": "http://www.dnevnik.bg/video/2017/05/25/2977249_pulniiat_treilur_kum_noviia_igra_na_tronove_podskazva/", "text": "Пълният трейлър към седмия и предпоследен сезон на хитовия сериал \"Игра на тронове\" обещава конфликти от всеки ъгъл. Във видеото могат да се видят за пръв път сцени от новия сезон на сериала, а Церсей Ланистър предупреждава за \"врагове на изток, врагове на запад, врагове на юг, врагове на север\".Подсказва се за \"велика война\" с участието на Денерис Таргариен и Джон Сняг, докато сър Дейвис Сиуърт вещае: \"Ако не оставим настрана враждата си и не се обединим, ще умрем - и тогава няма да има значение чий скелет седи на Железния трон\".Предпоследният сезон ще има само 7 епизода и в него ще участват две очаквани гост-звезди - музикантът Ед Шийрън и спечелилият \"Оскар\" Джим Броудбент, пише \"Гардиън\".\"Отдавна говорим за \"наближаващите войни\", каза създателят на сериала Дейвид Бениоф в интервю за Entertainment Weekly, \"Войната е практически тук. Така че реално се опитваме да намерим начин да накараме историята да върви, без да се усеща, все едно прибързваме.\"Джордж Р. Р. Мартин, авторът на поредицата от книги \"Песен за огън и лед\", на която е базиран сериалът, също потвърди, че се водят преговори за продължението на историята. Има пет идеи за нови телевизионни проекти, свързани с поредицата.Премиерата на седмия сезон на \"Игра на тронове\" е на 16 юли.", "date": "2017.05.25", "title": "Пълният трейлър към новия \"Игра на тронове\" подсказва началото на войната (видео)"}
{"url": "http://www.dnevnik.bg/sviat/2017/05/25/2977311_ungarskite_socialisti_obiaviha_oshte_po-liava_programa/", "text": "Унгарската социалистическа партия измести програмата си още по-наляво в опит да спечели повече подкрепа, преди да започне кампанията си за изборите догодина, съобщи агенция \"Ройтерс\".Целта ѝ е да разшири базата си, преди да започне да търси съюзници за опита си да свали от власт премиера . Проучванията показват, че той е категоричен фаворит и вероятно ще спечели трети пореден мандат на изборите идния април.Лашло Ботка – 44-годишният социалистически кмет на южния град Сегет и кандидат за премиер, заяви, че единственият начин  да бъде победен, е да има общ ляв кандидат. Социалистите имат много повече подкрепа от останалите партии в същия спектър.Ботка иска партията да бъде изместена още по-вляво, за да изпъкне между другите. Той се опитва да се свърже с избиратели, отказали се от социалистите. Неуспешната им икономическа политика и корупционни скандали доведоха до смазваща загуба през 2010 г., от която партията още не се е възстановила. националистическа  също иска да предизвика  догодина, но тя измести позицията си към центъра и смекчи реториката си. Социалистите категорично няма да си стътрудничат с тях и ако трябва, ще се явят на изборите сами, заяви Ботка. През 2014 г.  победи за втори път, именно защото опозиционните партии влязоха в продължителни спорове дали и как да си сътрудничат.Сред предложенията на социалистите са връщането на прогресивен данък върху доходите, който да замести досегашния плосък данък. Това ще върне близо 350 млрд. форинта (1.1 млрд. евро) на бедните и средната класа.Друга идея е увеличаване на парите за пенсии, като се очаква необходимите за това 250 млрд. форинта (около 811 млн. евро) да дойдат от бюджета, който, според социалистите, сега бива пилян и източван от корупция.Ботка обещава и да премахне  веднага, след като Европейският съюз наложи мерки за граничен контрол и ситуацията в Близкия изток се успокои.", "date": "2017.05.25", "title": "Унгарските социалисти обявиха още по-лява програма, готвейки се за изборите догодина"}
{"url": "http://www.dnevnik.bg/bulgaria/2017/05/25/2977333_izkazvaneto_na_putin_predizvika_ostra_reakciia_ot/", "text": "Думите на руския президент Владимир Путин, че предизвикаха остра реакция от редица български политици и партии. Изказването си той направи вчера по време на срещата с македонския му колега Георге Иванов.Темата засегнаха премиерът Бойко Борисов и руският посланик Анатолий Макаров на , която продължи около 50 минути. \"Кирил и Методий са изобретили азбуката и ние празнуваме празника в Москва и го отбелязваме и тук. Това е наш общ празник, вчера участвах във всичките ваши празнични мероприятия\", заяви Макаров, като не уточни за какво друго си е говорил с премиера.Самият Борисов реагира веднага след информацията за изказването на Путин. Според него не било важно \"кой откъде е минал\", а че 300 милиона души пишат и четат на кирилица.Външният министър Екатерина Захариева използва профила си във \"Фейсбук\", за да припомни, че при посещението си в София през 2012 г. руският патриарх Кирил е казал на президента Росен Плевнелиев, че българите са пренесли книжната грамотност в Русия.От своя страна президентът (2012 - 2017 г.) Росен Плевнелив заяви пред телевизия \"България он еър\", че думите на Владимир Путин са скандални. Според него те са \"безспорна провокация с много дълбок замисъл\". Той призова всички представители на българската държавност и най-вече президентът Румен Радев да заявят своята позиция по въпроса.\"Мълчанието е тотална грешка - България не бива да мълчи тогава, когато се поругава нашата история\", каза Плевнелиев. изказването на руския президент е изненадващо и неприемливо. \"Сигурно е някакъв сигнал към нас\", предположи тя и призова държавата да се защити.Вицепремиерът и министър на отбраната Красимир Каракачанов, който е и лидер на ВМРО, добави, че \"руската политика никога не е била справедлива към България и българската история\". \"Целият културен проект славянска азбука е дело на българската държава. Очаквам на следващия 24 май руският президент да бъде по-подготвен\", заяви той.От ВМРО разпространиха позиция по въпроса. В нея се казва, че България винаги е помагала на Македония и ще продължи да го прави. \"Но предупреждаваме всеки, дори приятелска Русия, че няма да търпим нова гавра с историята\", завършват от ВМРО.В писмо до медиите лидерът на ДОСТ Лютви Местан заявява, че изказването на Путин \"не е достатъчно да бъде определено просто като грешка\". Според него позицията на руския президент е брутално посегателство срещу най-значимия елемент от националната идентичност на българския народ и на българската държава. Местан призова президента Румен Радев да поиска официално извинение от колегата си.", "date": "2017.05.25", "title": "Изказването на Путин предизвика остра реакция от страна на българските политици"}
{"url": "http://www.dnevnik.bg/biznes/2017/05/25/2977334_zaradi_izpuskani_emisii_montjupe_e_globeno_s_300_hil_lv/", "text": "Заради замърсяване на въздуха в Русе с емисии от производството Министерството на околната среда и водите е наложило 300 хил. лв. санкция на \"Монтюпе\" ЕООД. Наказателното постановление е връчено на оператора миналата седмица, допълват от ведомството.Неорганизираното изпускане в атмосферния въздух на необхванати и непречистени емисии от технологичния процес е установено през ноември 2016 г. Нарушението е констатирано след извънредна контролна проверка по подадени в инспекцията сигнали за миризма на бакелит, посочват от ведомството.При оглед на площадката на предприятието е установено, че има отворени два люкa на комбинираните димни и вентилационни клапи. При обход на покрива на Хале № 3 е констатирано, че двата димни люка са отворени. Те не са организиран източник съгласно условията в Комплексното разрешително и не би следвало да се използват.При определяне на размера на административното наказание са взети предвид високата степен на обществена опасност, рефлектираща върху чистотата на атмосферния въздух и здравето на хората. Производствената дейност на дружеството е свързана с използването на смоли, втвърдители и амин, които могат да бъдат причина за поява на емисии интензивно миришещи вещества.Все още е в сила принудителна мярка, наложена през септември 2016 г. за запечатване на 108-те вентилационни отвора на хале № 3.В момента дружеството преценява след наложените вече няколко административни санкции дали има нужда от ОВОС за модернизация на вентилационните системи. Цялата документация е налична и достъпна за заинтересованите лица в община Русе и инспекцията.", "date": "2017.05.25", "title": "Заради изпускани емисии \"Монтюпе\" е глобено с 300 хил. лв."}
{"url": "http://www.dnevnik.bg/biznes/2017/05/25/2977336_kreditite_narastvat_po-burzo_ot_depozitite_prez_april/", "text": "В края на април 2017 г. депозитите на неправителствения сектор са 68.401 млрд. лв. като годишното им увеличение се забавя до 7.6% (при 8.4% годишно месец по-рано), се вижда от статистиката на Българската народна банка, разпространена днес.Депозитите на нефинансовите предприятия са 18.846 млрд. лв., а увеличението за година е с 9% (10.1% годишно през март).Депозитите на домакинствата възлизат на 45.635 млрд. лв. в края на миналия месец, а увеличението им се забавя до 5.5% при 6.4% годишно през март.Стойността на кредитите за неправителствения сектор е 51.453 млрд. лв. към 30 април, а увеличението за година е с 4.3% (3.8% през март).Кредитите на бизнеса нарастват с 3.3% годишно при 2.5% месец по-рано до 31.058 млрд. лв.Кредитите за домакинствата са на обща стойност 18.935 млрд. лв., с 5.2% повече, отколкото през същия месец на миналата година. Пред март беше отчетено годишно повишение с 4.7%.Жилищните кредити се увеличават с 2.7% до 8.897 млрд. лв. (2.4% годишно увеличение през март).Потребителските кредити възлизат на 7.437 млрд. лв. и се увеличават с 3.4% (3.3% годишно през предходния месец).Ръстът на другите кредити е значителен - със 78.5% (71.8% през март 2017 г.), а стойността им е 1.274 млрд. лв.", "date": "2017.05.25", "title": "Кредитите нарастват по-бързо от депозитите през април"}
{"url": "http://www.dnevnik.bg/bulgaria/2017/05/25/2977316_ankara_kritikuva_bulgariia_za_maichiniia_ezik_i/", "text": "Председателят на Комисията за човешките права във Великото национално събрание на Турция Мустафа Йенероглу разпространи изявление до медиите, в което твърди, че \"теглилата на българските турци са все още пресни, въпреки че са изминали 28 години\". Това съобщава кореспондентът на БТА в южната ни съседка Нахиде Дениз.\"Изплашено от укрепването на турското и мюсюлманско население в България, тогавашното ръководство с фашистки методи извършва етническо прочистване в нарушение на човешките права\", пише в изявлението Йенероглу, цитиран от сайта Хаберлер.По думите му няколко са трагичните за българските турци събития по онова време - насилствената замяна на имената им, забраната за говорене на турски език, забраната на ритуалното обрязване (сюнет) и принудителното изселване през 1989 г.Йенероглу подчертава, че Турция е направила всичко по силите си, за да излекува българските турци от нанесените рани, подчертава кореспондентът на БТА. Той посочва, че към момента по официални данни в България живеят над 585 хиляди етнически турци, но според него числото надхвърля 1 млн. души, като се включат и нерегистрираните. Йенероглу критикува българските институции за проблемите на българските турци и мюсюлмани.\"Нашите сънародници са изправени пред сериозни трудности - неизучаването на турски език, което обрича на забрава майчиния език, нападенията срещу джамиите, дискриминацията. Изучаването на турския език не е включено в задължителните учебни програми, а е свободно избираема дисциплина, часовете по турски език са в късните часове на деня, което е пречка за нормално протичане на учебния процес и намалява интереса към изучаване на майчиния език\", посочва той.\"Освен това българската държава не позволява предавания на турски език, както и откриването на турски радио и телевизионни канали - показател, че в България все още продължават да действат остатъците от асимилационната политика\", заявява Йенероглу, цитиран от БТА.По думите му проблем е също и това, че българските турци не са представени достатъчно в държавните учреждения, въпреки че представляват значителна част от населението на България.\"Участието в правителството на крайнодесни партии е предвестник на нови проблеми за българските турци и мюсюлмани\", отбелязва още в изявлението си председателят на парламентарната комисия за човешките права.", "date": "2017.05.25", "title": "Анкара критикува България за майчиния език и липсата на турска телевизия"}
{"url": "http://www.dnevnik.bg/sport/2017/05/25/2977375_dimitur_berbatov_poluchi_nagradata_za_cialosten_prinos/", "text": "Бившият футболист на \"Манчестър юнайтед\", \"Монако\", \"Байер\" и ЦСКА Димитър Бербатов получи наградата за цялостен принос в анкетата \"Футболист на футболистите\".\"Хубаво е когато има хора, които виждат нещата които правиш за децата и бъдещето. След какво става в българския футбол, доколкото мога и виждам напредък в доста области\", каза той и обеща незабравимо шоу на 14 юни, когато е благотворителния мач, организиран от него и Луиш Фиго.Бербатов добави, че се надява скоро да намери отбор, където да продължи кариерата си. \"Ако не се получи, всичко свършва. Опитвам да си намеря нещо за още една година. Но вече съм на 36 г. и е много трудно. Ако излезе нещо, ще го грабна\".Наградата за най-добър футболист през сезона получи полузащитникът на \"Лудогорец\" Марселиньо. Негови подгласници станаха Тодор Неделев от \"Ботев\" (Пловдив) и вратарят на шампионите Владислав Стоянов.Бразилецът с български паспорт печели наградата за втори път след 2015 г. През 2016 г. той беше втори зад съотборника си Стоянов. Неделев попада в призовата тройка за втори път след 2014 г., когато спечели отличието.За най-добър треньор беше обявен наставникът на \"Лудогорец Георги Дерменджиев, който получава наградата за втори пореден сезон. Зад него се наредиха Веселин Великов, който класира новака \"Дунав\" в първата шестица, и Николай Киров, който изведе \"Ботев\" до Купата на България.За най-добър млад футболист беше обявен нападателят на ЦСКА Кирил Десподов. Негови подгласници са Божидар Краев от \"Левски\" и Антонио Вутов от \"Ботев\".Защитникът на \"Славия\" Петко Христов получи приза за най-перспективен футболист. Той не присъства на церемонията, като наградата беше приета от националния селекционер на юношите до 19 години Ангел Стойков.На отбора беше връчена дебютната награда за национално постижение заради класирането им на европейското първенство в Грузия. Отделно, всички футболисти и хората от треньорския екип получиха билети за мача благотворителния мач на Бербатов.Наградата за голмайстор получи румънският нападател на \"Лудогорец\" Клаудиу Кешеру, който до момента е вкарал 22 гола. Капитанът на разградчани Светослав Дяков беше обявен за най-постоянен футболист.Наградата \"Трифон Иванов\", която се дава за проявени мъжество и характер, отиде при братята Илко и Димитър Пиргови, които играят съответно за \"Локомотив\" (Пловдив) и \"Левски\". През август двамата се изправиха един срещу друг на терена само няколко часа, след като баща им почина.За най-добра футболистка беше обявена Силвия Радойска, а нейни подгласнички станаха Нора Димитрова и Николета Бойчева.", "date": "2017.05.25", "title": "Димитър Бербатов получи наградата за цялостен принос в анкетата \"Футболист на футболистите\""}
{"url": "http://www.dnevnik.bg/pr_sfera/2017/05/25/2977241_franciia_sloji_vinoto_na_katarjina_esteit_v_top_deset/", "text": "Два от общо три златни медала за България от световно известния конкурс Syrah de Monde 2017 бяха присъдени на Катаржина Естейт. За пореден път професионалното състезание за най-добро вино от сорта сира в цял свят даде високо признание за Encore Syrah 2011 и Encore Syrah 2013.Тази година, професионалното жури тества 372 вина от 26 страни.", "date": "2017.05.25", "title": "Франция сложи виното на Катаржина Естейт в \"Топ десет\" за най-добра сира в света"}
{"url": "http://www.dnevnik.bg/sviat/2017/05/25/2977368_sveshteniiat_erusalim_e_sred_nai-bednite_raioni_v/", "text": "Половин век след като Израел превзе Източен Ерусалим, свещеният град е дълбоко разделен по политическа, религиозна и етническа линия и е изправен пред мрачни икономически реалности.Макар да е смятан за ценна придобивка, за която хилядолетия наред са водени войни, това е един от най-бедните райони под израелски контрол. Около 45% от близо 900-хилядното население на Ерусалим живее под прага на бедност при 20% на национално равнище за Израел.Най-бедните социални групи в Ерусалим са и най-бързо увеличаващите се: ултраортодоксалните евреи - , които съставляват една пета от населението, и палестинците, които са повече от една трета.Много от младите, светски настроени и образовани еврейски жители избират да напуснат града, тъй като се чувстват отблъснати от религиозната атмосфера и високата цена на живота, заяви Ерусалимският институт за политически изследвания.След войната от 1967 г. Израел анексира арабската източна част на града, обединявайки я по този начин с еврейския западен сектор и така получава (както гласи израелската гледна точка) своята . Палестинците в източните райони се оплакват, че са със статут на втора категория хора и че са пренебрегвани от страна на официалните власти.\"Ерусалим е град, изправен пред съществени предизвикателства в икономически план, и донякъде това се дължи на самото население, което живее там\", каза Наоми Хаусман, преподавател по икономика в Еврейския университет.Тази седмица Израел отбелязва 50-годишнината от . Претенциите му към целия град като негова неделима столица не са признати в международен план.Палестинците искат Източен Ерусалим за столица на своята държава, която се стремят да създадат върху териториите на окупирания Западен бряг и ивицата Газа. Около 80% от палестинците в Ерусалим и около половината от харедимите живеят под прага на бедност. Мъжете харедими обикновено се посвещават на религиозни изследвания, а делът на работещите палестинки е съвсем нисък.Само 58% от ерусалимските евреи имат работа - при равнище на заетост в национален план от 64%. От палестинското население заетите са само 40%, сочат данните на Централната статистическа служба на Израел.Според същия източник на информация всяка година  напускат с около 8000 души повече, отколкото се заселват в него, като в голямата си част потокът от изселващи се е съставен от млади евреи, които са недоволни от високата цена на живота и липсата на възможности за работа.Илана Бутримовиц се преместила от Сан Франциско в Ерусалим, но останала там само година. \"Чувствам се по-свободна в Тел Авив, да не говорим за нощния живот и плажа\", каза 30-годишната жена, по професия готвач. \"Атмосферата е по-добра и има повече възможности за работа за младите хора.\"Маршрутът на трамваите в  минава през контрастиращите една с друга зони на града - покрай кварталите на харедимите, където по павираните улици обикалят мъже в черни одежди, покрай кафенетата и кръчмите в центъра, а след това покрай обградения от стена Стар град, и накрая стига до простиращ се на огромна площ нов бизнес квартал.\"Това е град, в който всички знаят как да живеят заедно така, че в ежедневието да има баланс. Очевидно има и разделение, като най-голямото е това между източната и западната част\", заяви Хаусман.Според Ерусалимския институт за политически изследвания палестинските мъже често пъти работят на длъжности, които са на дъното на стълбицата на трудовия пазар. \"Това е задънена улица за нас\", каза Хусам, 28-годишен палестински адвокат в Източен Ерусалим. \"Чисто и просто нямаме същите възможности като израелците.\"Израелските фирми често не искат да наемат араби, каза Хусам, като някои професии са недостъпни за палестинците в Ерусалим, които нямат пълноправно израелско гражданство, а са със статут на \"постоянно пребиваващи\".За определени длъжности в обществения сектор е нужно пълноправно гражданство, а някои работодатели искат работниците им да са служили в израелската армия. \"Това изпълва човек с отчаяние, гняв и недоволство\", каза Хусам, добавяйки, че възнамерява да замине за Европа.Данъците за жителите и бизнеса в града са едни от най-високите в Израел, което означава, че тези от местните граждани, които изкарват повече, подпомагат по-бедните.\"При такова презразпределение на благата в даден град може да се получи така, че той да привлича все повече и повече безработни и нискоквалифицирани хора, докато в един момент не попадне в капана на бедността\", заяви Хаусман.Мая Чошен, старши изследовател в Ерусалимския институт за политически изследвания, каза, че израелските власти в крайна сметка признали необходимостта да се намесят. От 2016 г. те отделят по почти милиард шекела (около 250 млн. долара) за финансирането на петгодишен план за подобряване на бизнес средата и разширяване на възможностите за туризъм. Една от заложените цели е да се подкрепи секторът на високите технологии в града и да се привлекат повече стартиращи компании.\"Опитват се да привлекат по-квалифицирано население, инженери, хора от средната класа, за да се постигне равновесие с по-уязвимите групи от населението на Ерусалим\", каза Цах Берки, вицепрезидент на компанията \"Дън енд Брадстрийт Израел\".По данни на Ерусалимския институт за политически изследвания между 2012 и 2015 г. инвестициите във високи технологии в Ерусалим са се увеличили повече от четири пъти, достигайки 243 милиона долара. Палестинците от Източен Ерусалим казват, че не са видели почти нищо от тези придобивки.\"Това просто е извън радара на жителите на Източен Ерусалим\", каза Нисрин Алян, ръководител на Програмата за Ерусалим на организацията \"Асоциация за граждански права в Израел\".\"В Източен Ерусалим надали има училище, в което изобщо да се преподават информационни технологии. Като локации компаниите са недостъпни, а повечето от жителите на Източен Ерусалим дори не знаят иврит.\" Броят на отпадащите от училище в гимназиалния курс е 30 процента. Само 10 процента от общинския бюджет отива за Източен Ерусалим, каза Алян.Кметът на града, бившият предприемач от сектора на високите технологии Нир Баркат, не оспорва, че има огромни разлики между западната и източната част. Но по думите му това се дължи на недостиг на средства и прекомерни бюрократични регулации, датиращи още от времето когато Изтокът е бил под йорданско управление. \"Тук не става дума за политика, става дума за лошо управление, но ние наваксваме\", каза той пред \"Ройтерс\".Юсеф Караин, 73-годишен бръснар от Източен Ерусалим, си спомня деня, в който избухва войната от 1967 г. Петдесет години по-късно той не вижда особени шансове за подобрение на перспективите за палестинците. \"Когато си окупиран, на какво да се надяваш?\". /БТА", "date": "2017.05.25", "title": "Свещеният Ерусалим е сред най-бедните райони в Израел"}
{"url": "http://www.dnevnik.bg/citat_na_deniia/2017/05/25/2977446_citat_na_denia_ostavete_valeri_simeonov_na_mira_-_shte/", "text": "С тези думи лидерът на \"Атака\" Волен Сидеров коментира днешното решение на правителството .Съветът е координиращ и консултативен орган. Той подпомага Министерския съвет в разработването и провеждането на държавната политика по етническите и интеграционните въпроси на основата на сътрудничество между държавните органи и сдруженията на български граждани от етнически малцинства, както и други юридически лица с нестопанска цел, които работят в областта на междуетническите отношения и защитата на правата на човека.", "date": "2017.05.25", "title": "Цитат на деня: Оставете Валери Симеонов на мира - ще се убедите, че е деен човек"}
{"url": "http://www.dnevnik.bg/pr_sfera/2017/05/25/2977533_nai-sladkiiat_den/", "text": "Поредното осмо издание на най-мащабния за Варна културен форум за деца и младежи - \"Най-сладкият ден\" ще се проведе на 28 май /неделя/, от 10 ч. до 20 ч., а мястото е централния вход на Морската градина /пред слънчевия часовник/.От сутринта до вечерта под открито небе над 1200 младежи и деца от варненските читалища, певчески и танцови клубове, арт школи и училища ще пеят, танцуват и рисуват, а многобройната публика ще се радва на шоколадови изненади, торти, сладоледи и други сладки изкушения, спечелени в провеждащите се през целия ден забавни състезания, игри и томболи.От тази година организаторите поставят началото на традиция с акцент върху здравословното хранене за деца. Ще бъдат представени нови атракции, като демонстрации на живо на карвинг на ледени фигури и карвинг от свежи плодове, ще се изработват близалки от натурални съставки. А децата ще имат възможност да месят тесто за бисквитки от лимец и елда.Освен традиционното надяждане с шоколадови шишчета ще се раздават плодови фрешове, сладки десерти от здравословни продукти и лакомства от полезни зърнени култури.Очаква ви изключително бабъл шоу с малки и големи сапунени балони, толкова големи, че в тях може да влезе цяло дете.Институт \"Конфуций\" - Велико Търново ще представи китайското изкуство и култура с демонстрации на китайска калиграфия и възли, традиционни облекла, както и татуировки с къна, в които могат да се включат всички желаещи.Творчески работилници очакват малчуганите от публиката, за които са осигурени материали за рисуване – картонени блокчета, тебешири, боички, пастели и дори картонени къщички, които ще бъдат оцветени с пъстри детски рисунки.Отново ще има рисунки върху детски личица, за всички сладури, които искат да се видят, като цветни пеперуди или любими герои от приказките.Образователни презентации ще представят възможности за обучение у нас и в чужбина, а за любителите на родната история в голяма средновековна шатра ще има възстановка на бита и традициите на българите от ранното средновековие.Верни помощници на \"Най-сладкият ден\" ще бъдат доброволците от младежка организация PTPI \"Делфините\" и сдружение \"Няма невъзможни неща\".", "date": "2017.05.25", "title": "Най-сладкият ден"}
{"url": "http://www.dnevnik.bg/bulgaria/2017/05/25/2977439_kandidatite_za_chlenove_na_sudebniia_suvet_ot/", "text": "Кандидатите за членове на Висшия съдебен съвет (ВСС) от парламента ще са известни в средата на юни. Номинации може да бъдат издигани най-късно до 20 или 21 юни реши днес правната комисия в парламента. Депутатите обсъдиха и приеха правилата за избор на членове, които се очаква да бъдат гласувани в зала следващата седмица.Оттогава тече 21-дневен срок за номиниране, съобщи \"Правен свят\".след изтичането на срока за номинации, т.е. пада се през август по време на парламентарната ваканция. Затова това ще се случи непосредствено след откриване на парламентарната сесия, което се очаква да се случи в началото на септемвриСпоред Закона за съдебната власт членовете на ВСС от парламентарната квота трябва да бъдат избрани един месец преди изтичането на мандата на действащия съвет - 3 октомври, т.е. на трети септември. Този срок обаче също няма да бъде спазен, като според председателя на правната комисия това се е случвало и друг път.,заяви още Кирилов. По думите му забавянето ще увеличи с няколко дни времето за обществено обсъждане на кандидатурите.За първи път при тази процедура номинациите ще се правят за конкретна колегия на съвета. Парламентът има 6 представители в съдийската и 5 в прокурорската колегия. Парламентът ще трябва да избере 11-те представители в кадровия орган на Темида с квалифицирано мнозинство от 160 души. Според правилата може да се стигне и до балотаж. Това ще стане, ако повече от шестима кандидати за Съдийската колегия или повече от петима за прокурорската бъдат подкрепени с 2/3 мнозинство от народните представители. Ако тези с най-малка подкрепа са и с равен брой гласове, между тях ще се проведе балотаж.", "date": "2017.05.25", "title": "Кандидатите за членове на Съдебния съвет от парламента ще са известни в средата на юни"}
{"url": "http://www.dnevnik.bg/sport/2017/05/25/2977367_finalite_na_atp_ostavat_v_london_pone_do_2020_g/", "text": "Финалният турнир на АТП, който събира осемте най-добри тенисисти през сезона, ще остане в Лондон поне до 2020 г. Досегашният договор с английската столица изтичаше през 2018 г., а днес беше удължен с още две години, съобщи Асоциацията на професионалните тенисисти.От тази година надпреварата ще има нов главен спонсор - Nitto Denko. Японската компания ще замени британската банка Barclays, която беше основният партньор на финалите на АТП, откакто те започна да се провежда в Лондон през 2009 г.\"Фантастично е, че ще имаме толкова амбициозна и иновативна компания за партньор. Очакваме едно много успешно партньорство, с което да продължим развитието на нашия финален турнир в Лондон\", заяви президентът на АТП Крис Кермоуд. През миналата година турнирът в английската столица, който се провежда в зала \"O2 арена\" събра общо 250 000 зрители. Местният любимец Анди Мъри спечели титлата, което му осигури и дебют на върха в световната ранглиста.\"Това е събитие като никое друго по света. Шумът, енергията, близостта до корта. Турнирът се превърна в огромен, огромен успех. Това определено е най-успешното тенис събитие в целия свят, Имаше силен интерес и от други градове, но решихме да останем тук\", каза още Кермоуд. ", "date": "2017.05.25", "title": "Финалите на АТП остават в Лондон поне до 2020 г."}
{"url": "http://www.dnevnik.bg/politika/2017/05/25/2977540_kiril_dobrev_ot_bsp_napuska_parlamenta_dopulnena/", "text": "Зам.-председателят на БСП Кирил Добрев е подал заявление за напускане на 44-ото Народно събрание. Това стана след обявено намерение, че ще се откаже от депутатското място, за да се занимава с организационни въпроси в партията.Преди десет дни по предложение на Корнелия Нинова от Изпълнителното бюро на БСП бяха извадени петима депутати. Лидерът въведе неписано правило - социалистите да избират дали да бъдат народни представители или членове на ръководството. Изключение правят Стефан Данаилов, Валери Жаблянов (зам.-председател на 44-ия парламент), Драгомир Стойнев и Крум Зарков (зам.-председатели на парламентарната група), за да имало приемственост. Тогава единствено Кирил Добрев е избрал работата на \"Позитано\" 20 пред депутатското място, след което по предложение на Нинова пленумът го избра за зам.-председател на БСП.\"Очаквам утре парламентът да ме освободи\", заяви Кирил Добрев пред \"Дневник\". Очаква се на негово място в Народното събрание да влезе Кристина Сидорова от Габрово.Добрев има почти 12 години стаж в Народното събрание. През февруари конгресът на БСП прие ограничение за кандидати за депутати да не могат да бъдат издигани социалисти с толкова години опит в парламента. Социалисти твърдят, че Кирил Добрев иска да повтори делото на баща си Николай Добрев в БСП.", "date": "2017.05.25", "title": "Кирил Добрев от БСП напуска парламента (допълнена)"}
{"url": "http://www.dnevnik.bg/sport/2017/05/25/2977452_junaited_i_siti_dariha_obshto_1_mln_paunda_za/", "text": "Двата клуба от Манчестър - \"Сити\" и \"Юнайтед\" - са дарили общо 1 милион паунда в помощ за пострадалите от терористичната атака в града, при която загинаха 22 души и десетки бяха ранени.\"Надяваме се, че дарението на двата клуба ще помогне на всички пострадали да превъзмогнат тези съкрушителни събития и че това, че действаме заедно ще послужи като символ пред света за неразрушимата сила и дух на Манчестър\", каза директорът в \"Сити\" Халдун Ал Мубарак.Футболистът на \"гражданите\" Яя Туре и неговият агент Димитри Селюк направиха отделно дарение в размер на 100 000 паунда.По-рано днес изданията в Англия информираха, че капитанът на \"червените дяволи\" Уейн Рууни е дарил същата сума.Общата сума във фонда \"Обичаме Манчестър\" към момента възлиза на 3 милиона паунда, като първи два са били събрани 24 часа след създаването му.", "date": "2017.05.25", "title": "\"Юнайтед\" и \"Сити\" дариха общо 1 млн. паунда за пострадалите от атентата в Манчестър"}
{"url": "http://www.dnevnik.bg/razvlechenie/2017/05/25/2977348_da_budesh_poznat_kato_bond_niama_loshi_strani/", "text": "\"Да бъдеш познат завинаги като Бонд няма лоши страни. Хората често ме наричат \"Господин Бонд\", когато сме навън и нямам нищо против. Защо бих имал?\" (\"Гардиън\", 2014 г.)\"Трябва просто да погледнеш репликите, да ги кажеш и да не се спънеш в мебелите.\" (Cambridge Edition)\"Вярвам, че какъвто и да е талантът, който имам, просто ми е даден назаем от по-висше създание.\" (My Word Is My Bond, 2009 г.)\"Баща ми вярваше в това да си упорит, искрен, възпитан и винаги навреме. Всяко, от които е много важен урок.\"\"Навлязох в това след като вече беше силно установено, така че очевидно не можех да го изиграя по същия начин, затова трябваше да намеря различен подход. Аз съм по-лековат тип актьор от Шон (Конъри - бел.ред.).\" (телевизия Би Би Си, 1985 г.)\"Ситуацията на Бонд според мен е толкова абсурдна, толкова ексцентрична. Имам предвид, този човек би трябвало да е шпионин, а все пак всички знаят, че е шпионин. Всеки барман по света му предлага мартини, което е разклатено, а не разбъркано. Кой сериозен шпионин е разпознат, където и да отиде? Абсурдно е.\" (Starlog, 1985 г.)\"Аз съм абсолютно зъл към Дезмънд Люелин, който играе Кю, защото тайно пренаписвам целия му диалог преди някоя сцена и карам режисьора да му даде цели страници с ужасни технически боклуци, които са невъзможни за научаване. И той все още се хваща? Да, всеки път.\" (списание 007, 1987 г.)\"Мисля, че ако не се притесняваш, ще бъде провал. Просто те кара да се концентрираш. Първото нещо, което правиш, преди да излезеш на сцената е като да изиграеш представление: \"О, боже, коя е първата реплика?\" Първата реплика е да си поемеш дълбоко въздух, да направиш крачка напред и да си позволиш да издишаш, а думите ще си излязат.\" (вестник Yorkshire Post, 2013 г.)\"Даниел Крейг е много по-груб Бонд. Мисля, че това го прави по-истински Бонд. Толкова е добър в това да бъде груб. Той прилича на убиец. Докато аз приличам на немощен любовник.\" (вестник Plymouth Herald)\"Осъзнах, че започвам да посивявам твърде много, за да играя великия любовник... Не, че някога ми е трябвала виагра.\" (Entertainment Weekly, 2008 г.)\"Има стара поговорка, че актьорите не се пенсионират, докато не спре да звъни телефонът. Зависи от това какво има за един стар джентълмен. Няма да подскачам и да правя акробатски номера, така че мога да правя нещо остроумно, това би ми харесало.\" (\"Би Би Си\", 2013 г.)\"Отношението ми към смъртта е все едно да отидеш в съседната стая, а това е стая, в която останалите от нас не могат да влязат, защото нямаме ключа. Но, когато получим ключа, ще влезем и ще се срещнем отново, под една или друга форма, или каквото и да е.\" (NPR, 2014 г.)", "date": "2017.05.25", "title": "Да бъдеш познат като Бонд няма лоши страни"}
{"url": "http://www.dnevnik.bg/razvlechenie/2017/05/25/2977450_kari_fishur_e_triabvalo_da_bude_osnovniiat_geroi_v/", "text": "Покойната Кари Фишър е трябвало да бъде движещата сила на деветия филм от сагата \"Междузвездни войни\". Това сподели председателката на Lucasfilm Катлийн Кенеди пред Vanity Fair. на 60-годишна възраст през декември, след като бе приключила снимките по епизод осми, който ще носи името .\"Тя ме грабна в момента, в който приключи работа, и каза \"Аз трябва да съм в центъра на епизод девети, защото Харисън (Форд) бе основната фигура в седми, а Марк – в осми.\" Тя мислеше, чеще бъде нейният. И щеше да е така\", казва Кенеди.Форд напусна филма, след като героят му Хан Соло бе убит в \"а\". Според Vanity Fair смъртта на  няма да промени The Last Jedi, който ще излезе този декември. Но филмът ще бъде сбогуване както с , така и с героинята ѝ. В центъра на историята ще бъдат отношенията между Люк Скайуокър и новата героиня на  - Рей.Деветият епизод, който се очаква ., е преработван от Кенеди, режисьорът Колин Тревъроу и екип от Lucasfilm. Снимките му ще започнат идната година, а създателите твърдят, че няма да .", "date": "2017.05.25", "title": "Кари Фишър е трябвало да бъде основният герой в деветия епизод на \"Междузвездни войни\""}
{"url": "http://www.dnevnik.bg/video/2017/05/25/2977474_video_uspeshen_start_za_raketa_otpechatana_s_3d_printer/", "text": "Новозеландската компания Rocket Lab, финансирана от Силициевата долина в САЩ, успешно изстреля собствен модел на ракета с електродвигател, захранван с акумулатор, и частично изработена с 3D принтер.\"Стигнахме до Космоса. Екипът е много доволен\", написа компанията в профила си в \"Туитър\" след старта от полуостров Махия.Изстрелването на изискващата малко инвестиции ракета е важна крачка в световната конкуренция за сваляне още по-ниско на финансовите и логистични бариери в този сектор. Освен това Нова Зеландия излиза на картата като ново място за извеждане в орбита на апарати. Властите приеха специални закони, с които основаха собствена космическа агенция и искат страната да се превърне в център на евтини космически полети.Rocket Lab, която има офис и в Лос Анджелис, иска да постигне капацитет за предоставяне с голяма честота на услуга с ракета-носител, произвеждана в големи количества, казва Питър Бек, основател и главен изпълнителен директор.Ракети за малки сателити разработват около 30 частни компании и национални агенции по света. Rocket Lab обяви, че е получила 148 млн. долара инвестиции, оценявана е на над 1 млрд. долара и сред клиенните ѝ са NASA, фирмата за заснемане на земната повърхност Planet, както и стартъп компаниите Spire и Moon Express.След 4 години подготовка тази седмица компанията получи одобрението на американската Федерална авиационна администрация, която следи полета. След 3 отлагания на старта заради лошо време тази седмица, най-после той е факт.В гъсто населените части на света при старт на ракета се налага пренасочване на кораби и самолети. Нова Зеландия с население от 4 милиона души е далеч по-удобна, защото далеч на юг остава само Антарктида, а мястото е подходящо за извеждане на спътници, движещи се по орбита Север-Юг през полюсите на Земята.Местната общност, съставена предимно от маори, не е много доволна, защото преди старт се блокира достъпът до плажовете, заради които идват туристи, а и тътенът от изстрелването ще се разнася на всеки 30 дни. От друга страна, хората осъзнават, че при тях идват водещи технологии и това може да помогне на образованието в района и да даде нови перспективи за децата им.Предстоят още два пробни старта преди началото на търговска дейност някъде в края на 2017 г.", "date": "2017.05.25", "title": "Видео: Успешен старт за ракета, отпечатана с 3D принтер"}
{"url": "http://www.dnevnik.bg/bulgaria/2017/05/25/2977549_bsp_spasila_bankovata_sistema_i_zaradi_tova_stanishev/", "text": "Председателят на Партията на европейските социалисти (ПЕС) и бивш лидер на БСП Сергей Станишев също поиска стенограмата от заседанието на Съвета по национална сигурност за КТБ да бъде разсекретена. Той написа в профила си във \"Фейсбук\", че по този начин ще се види, че левицата е спасила банковата система в страната.През уикенда президентът при предшественика му Росен Плевнелиев от 29 юни 2014 г. Решението му . Радев обаче уточни, че има няколко проблема, \"Стенограмата ще покаже, че БСП стана щит, който спаси банковата система, икономиката и спестяванията на милиони българи. Ние отидохме на заседанието с ясна цел - държавата да застане като гарант на банковата система, като се обявим срещу една авнатюра с явни политически задачи. Заседанието бе не толкова за КТБ, колкото за рисковете пред цялата банкова система и икономиката\", пише Станишев, който по това време е лидер на БСП. Само месец по-късно - на 27 юли 2014 г., той е заменен на поста от Михаил Миков.Станишев обяснява още, че ГЕРБ и ДПС искали да се въведе банкова ваканция. По думите му с такова решение икономическата и фискалната стабилност на държавата щели да бъдат подложени под огромен риск. Точно заради това БСП се противопоставили.\"За да защити българските граждани, моята партия направи тежки компромиси за своя сметка. В противен случай, последиците за всеки българин и за държавата като цяло щяха да бъдат катастрофални\", пише още Станишев.", "date": "2017.05.25", "title": "БСП спасила банковата система и заради това Станишев иска разсекретяване на стенограмата за КТБ"}
{"url": "http://www.dnevnik.bg/sviat/2017/05/25/2977610_edva_40_ot_germancite_sa_gotovi_da_zashtitiat_sujuznik/", "text": "Eвропейците не са особено готови да се притекат на помощ на партньор от НАТО на континента, ако той бъде нападнат от Русия. Това е особено ясно откроено в Германия - страната има четвъртият по големина бюджет за отбрана в НАТО, но едва 40% от гражданите ѝ вярват, че Бундесверът трябва да помага на съюзник в случай на военна агресия от Москва. Във Франция - най-голямата континентална военна сила - 53% одобряват защита на съюзник.Това сочат данни от проучване на американския социологически център \"Пю рисърч\" (Pew Research Center), публикувано по-рано тази седмица. То е проведено преди около два месеца сред над 9000 души в САЩ, Канада и 7 европейски страни, включително неутралната Швеция.Един от въпросите, които са поставени, е за мнение относно хипотетична ситуация, в която се задейства Член 5 от Вашингтонския договор и страните членки трябва да се притекат на помощ на свой съюзник, атакуван от руската армия. Най-категорична подкрепа изразяват холандците, докато сред германците одобрението продължава да е значително под 50%, въпреки анексирането на Крим преди три години и засилената военна активност на Русия по света.В САЩ тази подкрепа е 62% (най-силно изразена сред хората над 50 години, но и сред младите е около 57%) и е повишена с 6 пункта спрямо 2015 г. Европейците продължават да разчитат на Америка да изиграе основна роля при криза от такъв мащаб.Сред германците няма съществена разлика по партиен принцип. Жените (62%) по-отчетливо са против това армията да се сражава за защита на друга държава, макар и съюзна, докато мъжете са разделени приблизително наполовина в мнението си.Категорична разлика обаче, има в двете части на обединената преди повече от четвърт век Германия. В бившата Западна Германия 43% одобряват изпълняването на ангажимента за колективна отбрана по Член 5, докато в бившата ГДР съгласието си дават едва 29%.", "date": "2017.05.25", "title": "Едва 40% от германците са готови да защитят съюзник от НАТО, нападнат от Русия"}
{"url": "http://www.dnevnik.bg/sport/2017/05/25/2977588_bulgariia_e_blizo_do_uduljavane_na_dogovora_za_turnira/", "text": "България е близо до нов договор за домакинство на тенис турнир от категория \"АТП 250\" в София. През февруари ще се проведе третото и последно според настоящия контракт издание на надпреварата Garanti Koza Sofia Open, но преговорите за удължаване са в напреднала фаза, обяви спортният министър Красен Кралев.По думите му има огромен интерес от други градове към това място в календара на АТП. Кралев обаче очаква добрите отзиви и постигнатите резултати в първите две издания на турнира да наклонят везните в полза на София.\"Водим разговори. Миналата седмица се срещнахме със спонсорите от Garanti Koza и председателят на тенис федерацията Стефан Цветков. В напреднала фаза сме\", заяви Кралев след откриването на тазгодишното издание на програмата \"Тенис - спорт за всички\".\"Има изключително голям интерес и от други държави към тази седмица от календара. Но резултатите, които постигнахме през тези две години, са изключително впечатляващи и ни дават основанието да бъдем спокойни, че ще получим подкрепа и ще продължим да бъдем организатори\", допълни той.Спортният министър изтъкна, че тенис турнирът в София е отбелязал много голямо развитие през първите си две години и очакванията му са тази тенденция да бъде продължена. \"Много е важно да не приемаме нещата като даденост. Да не си мислим, че веднъж като сме го спечелили, оттук нататък ще ни го дават всеки път. Трябва всяка година да защитаваме позициите си на добри организатори\", каза още Кралев.За турнира през 2017 г., който беше спечелен от Григор Димитров, бяха продадени общо 55 000 билета, а в деня на полуфиналите и финала беше поставен рекорд по посещаемост в една сесия за състезанията от категория \"АТП 250\".\"Дори първата година, въпреки че Григор не участваше, като за дебютен турнир бяхме с най-високата посещаемост. През 2018 г., да сме живи и здрави, Григор да е жив и здрав, да е в кондиция и да може да участва, ще имаме още по-добри резултати. Аз съм оптимист\", завърши министърът.", "date": "2017.05.25", "title": "България е близо до удължаване на договора за турнира на АТП"}
{"url": "http://www.dnevnik.bg/politika/2017/05/25/2977629_djema_grozdanova_putin_celi_otdalechavane_na_zapadnite/", "text": "Изказването  за кирилицата е част от последователната политика на Руската федерация спрямо държавите от Западните Балкани, каза председателят на Комисията по външна политика Джема Грозданова (ГЕРБ). Тя възприема изказването като провокация от страна Путин, не директно срещу българската държава, а по-скоро като една последователна политика на Руската федерация спрямо държавите от Западните Балкани. Тази политика цели отдалечаване на държавите от Западните Балкани от тяхното членство в европейски структури.\"Нека не забравяме какво съпротивление имаше от страна на Руската федерация за членството на Черна гора в НАТО\", което всъщност става факт след няколко дни\", каза Грозданова и припомни, че България е била една от първите страни, която е подкрепила това членство.БСП споделя позицията на и на премиера на държавата за изказването на Путин за кирилицата, каза и заместник-председателят на парламента Валери Жаблянов (БСП). \"Единственото, което можем да направим, е да споделяме позицията, изразена от министъра на външните работи и премиера на държавата\", каза Жаблянов.\"Иронично можем да кажем, че има напредък. Навремето учиха, че Ленин е измислил азбуката, сега вече идва от македонските земи\", коментира и съпредседателят на \"Обединени патриоти\" Волен Сидеров. Според него трябва да има и дипломатически отговор по казуса, и то във всички посоки, а не само по отношение на Русия. \"Трябва да се реагира в посока Турция, откъдето имаше претенции и некоректни исторически очертания. Трябва да се реагира по отношение на посока европарламента. Имаше евродепутати преди години, които защитаваха, че в България има македонско малцинство. Трябва да се реагира по отношение на справочника на ЦРУ и държавния департамент, където продължават да пишат, че в България има македонски малцинства\", коментира Сидеров.Председателят на ДПС Мустафа Карадайъ смята, че реакцията на думите на Путин трябва да е на правителствено ниво, а не от парламента.", "date": "2017.05.25", "title": "Джема Грозданова: Путин цели отдалечаване на Западните Балкани от ЕС"}
{"url": "http://www.dnevnik.bg/bulgaria/2017/05/25/2977315_georgi_kolev_zapochna_akciia_po_instaliraneto_na/", "text": "Процедурата по налагане \"отгоре\" на кандидатура за председател на Върховния административен съд (ВАС) вече е на ход. Това научи \"Дневник\" от съдии от висшата инстанция, в която се контролират актовете на държавната администрация.В понеделник в съда ще се проведе пленум, на който трябва да бъдат приети правила за издигане на кандидатура от името на съдиите. В проекта, с който \"Дневник\" разполага, се предвижда всеки съдия явно да казва дали подкрепя, или не предложеният кандидат.Съдии от ВАС определиха това катоот ръководството на съда кандидат. Най-вероятно това ще бъде ръководителя на Второ отделение в съда Георги Чолаков.Неговата номинация едва ли ще мине при тайно гласуване, но ако магистратите трябва да казват явно, то е почти сигурно, че тези, които ще се противопоставят на претендента на ръководството, ще са малцинство. Източниците на \"Дневник\" разказаха още, че са разбрали, че в съда тече процес по убеждаването на съдиите да се обединят около кандидатурата на съдия Чолаков.(където той работи от 2012 г., като преди това е бил съдия, адвокат, синдик и нотариус) има за цел да пакетира номинацията като \"автентична\" и идваща от съдиите.Пред \"Дневник\"за издигане на кандидатурата.\"Ако някой друг е водил разговори, не мога да знам. Нека да изчакаме да се приемат правилата и тогава. Това ще се случи в понеделник, за когато съм насрочил пленум\", заяви още Колев. Съдия Георги Чолаков не беше открит за коментар.Според приетите от ВСС правила номинации ще могат да бъдат издигани в следващите четири седмици, катои ще бъде проведен от този състав на съвета, в който статуквото има сигурно мнозинство. За да бъде избран нов председател на ключовата съдебна инстанция са необходими 17 гласове от 25 членния състав на съвета. След това решението се потвърждава с указ на държавния глава.Седемгодишният мандат на председателя на ВАС изтича в края на ноември, но въпреки това по настояване на Георги Колев гласуването беше изтеглено по-рано - непосредствено след края на съдебната ваканция и поредица почивни дни, и тоАргументи за това избързване липсваха. По същото време в разгара си ще бъде и изборът за нови членове на ВСС от парламента. По информация на \"Дневник\" бързането този състав на съвета да избере наследника на Колев, е за да бъде гарантиран изборът на вече избрания фаворит.Право да издигнат номинации освен съдиите от пленума на ВАС имат и минимум трима от съдийската колегия на съвета и министърът на правосъдието. Засега не е известно дали сред членовете на колегията има нагласа за издигане на кандидатура.при издигането на кандидатури, Колев коментира, че ако се прави такова тълкуване, то и записаното в измененията на Конституцията явно гласуване във Висшия съдебен съвет също било форма на натиск.\"Всяка номинация е явна, под нея стои подпис и преди беше така. Дали после някой съжалява за подписа си под нечия номинация това е друг въпрос\", заяви още Колев, без да уточни какво има предвид.", "date": "2017.05.25", "title": "Георги Колев започна акция по инсталирането на наследника си във Върховния съд"}
{"url": "http://www.dnevnik.bg/citat_na_deniia/2017/05/25/2977386_citat_na_denia_ima_napreduk_-_navremeto_uchiha_che/", "text": "С тези думи лидерът на \"Атака\" Волен Сидеров коментира изказването на руския президент Владимир Путин, че кирилицата е дошла в страната му от македонските земи.От думите на Сидеров обаче се разбра, че македонските земи всъщност са били част от България. Според него обаче на изказването на Путин трябвало да се реагира на държавническо ниво, тъй като то било некоректно и не посочвало исторически факти.\"Трябва да се реагира и в посока Турция, откъдето имаше претенции и некоректни исторически очертания. Трябва да се реагира по отношение на посока eвропарламента. Имаше евродепутати преди години, които защитаваха, че в България има македонско малцинство. Трябва да се реагира по отношение на справочника на ЦРУ и държавния департамент, където продължават да пишат, че в България има македонски малцинства\", коментира Сидеров.Лидерът на \"Атака\" поиска още от външно министерство стратегия за точно и коректно представяне на българската история.", "date": "2017.05.25", "title": "Цитат на деня: Има напредък - навремето учиха, че Ленин е измислил азбуката"}
{"url": "http://www.dnevnik.bg/zdrave/2017/05/25/2977601_edna_chetvurt_ot_bulgarite_imat_problem_s/", "text": "Около 25% от българското население има възли в щитовидната жлеза, които обаче са безсимптомни и недиагностицирини при около две трети от засегнатите. При други 10% функцията на този орган, произвеждащ хормони, е нарушена и може да повлияе на целия организъм.Това съобщиха специалисти ендокринолози на пресконференция по повод днешния Международен ден на щитовидната жлеза (25 май), който се отбелязва за девета година.Близо 19% от българите имат автоимунно заболяване, което е свързано с щитовидната жлеза, сочи статистиката на Българското дружество по ендокринология. Всеки десети в страната ни е с нарушена функция на жлезата, като по-голямата част от хората са е с хипофункция (намалена функция) и малко по-малко от половината - с хиперфункция или със свръхпроизводство на хормони.Жените страдат два пъти по-често от тиреоидни заболявания от мъжете, отбелязаха специалистите.Притеснително е, че безсимптомният хипертиреоидизъм се среща два пъти по-често, в сравнение със случаите, когато са налице видими симптоми и диагностицирането е улеснено, коментира проф. Ана-Мария Борисова, председател на Българското дружество по ендокринология и началник на Клиниката по ендокринология в УМБАЛ \"Софиямед\". По думите й само една пета от болните с повишена функция и една трета от болните с намалена функция знаят, че са болни., когато ги има, наподобяват състояния, които най-често хората отдават на натоварения начин на живот:а всъщност основната причина за тях е в нарушената функция на щитовидната жлеза.По-лесни за разпознаване са симптомите, които видимо засягат физическото здраве като:Освен това работата на щитовидната жлеза има критична роля по време на бременността и е установено, че има пряка връзка между интелигентността на децата и нивото на майчините тиреоидни хормони. Проф. Борисова обаче не препоръчва масов скрининг на всички бременни жени, а само за тези, които имат показания за риск.Сред  саНад 25% от населението в България има възлеста гуша, а с напредване на възрастта този процент се покачва до 60%. При 5-6% от диагностицираните се открива рак на щитовидната жлеза, изброи и проф. Русанка Ковачева, началник на Клиниката по тиреоидни и метаболитни костни заболявания в специализираната болница по ендокринология.Най-често , в това число и без промяна в нивото на хормоните на щитовидната жлеза. Няма никаква гаранция, че ако нивото на тиреоидните хормони е нормално, човек не страда от възлеста гуша или Тиреоидит на Хашимото, също много разпространен в България, коментира тя. В 70% от случаите при Хашимото хормоните са в норма.Ето защо освен кръвни изследвания е добре да се правят и и профилактични ехографски изследвания на жлезата. При редовни прегледи злокачествените възли в щитовидната жлеза могат да бъдат локализирани, когато са още съвсем малки, и това би позволило пълното им излекуване без хирургична интервенция, отбеляза проф. Ковачева.", "date": "2017.05.25", "title": "Една четвърт от българите имат проблем с щитовидната жлеза, но масово не знаят"}
{"url": "http://www.dnevnik.bg/kultura/2017/05/25/2977623_sofiia_kopola_pokaza_dobro_kino_v_kan/", "text": "Ден след изключителната по мащабите си церемония по повод 70-годишнината на международния фестивал в Кан, когато на \"червения килим\" се появи небивала компания от уважавани и влиятелни фигури на световното кино, . Така участниците във фестивала получиха втора възможност да се срещнат с великолепното актьорско дуо на Никол Кидман и Колин Фарел, успешно показали уменията си в представения дни по-рано \"Убийството на свещения елен\" на Йоргос Лантимос. Публиката бързо се убеди, че \"Измамените\", в чиято основа стои роман на южноафриканския писател Томас П. Кълинан от 1966, не е обикновен римейк на подписаната от Дон Сийгъл първа екранизация на книгата (1971), в която единствената мъжка роля се изпълнява от Клинт Истууд. Дъщерята на Франсиз Форд Копола не си е поставяла за цел да претвори моменти от Гражданската война в Америка (1861-1865), когато Севера се опитва да надделее на Юга, по \"военен\" начин. В нейната версия, историята за един ранен войник (от Севера), който за кратко е приютен от млади пансионерки в южния щат Луизиана, е разказана \"зад кулисите\" на фронта, от чисто женска гледна точка. Никол Кидман играе ролята на госпожица Марта, призвана да се грижи за добрите маниери на ученичките си с рокли от тафта, старателно прикриващи сексуалните си желания. Любимата на Копола Кирстен Дънст играе ролята на Едвина, малко по-зряла пансионерка, чиято мечта е да се махне от задушаващия въздух на Юга.Деликатната женска група живее в атмосферата на добре охранявано спокойствие, докато в един момент не се появява раненият в крака ефрейтор Мас Бърни (Колин Фарел). Именно той фатално обърква живота на ефирните женски създания, които бързо започват да се състезават една с друга, само и само да спечелят така желаното негово мъжко внимание. Прекрасните, въздушни кадри във и извън старинния пансион, заснети с изключителна визуална култура от френския оператор Филип льо Сур, превръщат филма във визуално бижу. Обстоятелството, че войната \"присъства\" само като звук (от време на време се чуват глухи тътени от фронта) не намалява нейното въздействие. Напротив, допринася за по-отчетливото възприемане на нестандартната история, в която и жените и мъжът, от добри същества, бързо се превръщат в трудно контролиращи яростта си чудовища.От своя страна, винаги лоялната към режисьорите, с които снима Никол Кидман, заяви в Кан, че нейната госпожица Марта, на която се е паднало да живее в сложната 1864 година и да взима трудни решения, с които да опази ученичките си от внезапната ярост на ранения войник, \"не е тиранин, а добра, вярваща в Бог жена; тя няма по-важна задача от тази, да опази живота и спокойствието на възпитаничките си\". \"Аз бях вълкът сред агънцетата\" – каза Кидман в Кан. . \"Към светлината\" веднага предизвика поредното одобрение към творчеството й, обагряно от красота, поезия и висока визуална култура. Този път историята на Кавазе е пределно камерна - талантливият фотограф Масая Накамори бавно, но сигурно губи зрението си, а млада доброволка Мисако описва с думи средата и действието на различни филми. По този начин, нейната работа помага на незрящите хора да си \"изобретят\" киното, което иначе няма как да видят. Нещастният фотограф и тъгуващата по починалия си баща жена пресрещат пътищата си и чувствителностите си. Масая искрено търси всякакви начини да помогне на Накамори, а в същото време майка й започва да се губи в старческа деменция. Един от най-красивите епизоди на филма показва двете жени, облени от вълшебна светлина, която нежно ги прегръща и метафорично ги слива с вечността..., който за трети път се озовава в официалния конкурс на Кан. Този път обаче действието на филма му изцяло е ситуирано в Русия, тъй като според самия него \"вдъхновението му се опира на културата и литературата (Достоевски) на тази страна\". Филмът изцяло разчита на въздействието на безизразното лице на прекрасната Василина Маковцева, в ролята на тиха, но решителна жена, готова на всички, за да разбере, какво се случва с несправедливо осъдения й съпруг. В рамките на два часа и половина филмово време тя прекосява страната, за да се озове в затънтен \"затворнически\" град, в който администрацията мачка обикновените хора, както си иска. Тя не иска нищо друго, освен да разбере, какво се случва с мъжа й. Вместо това попада на странни и страховити типажи, чието поведение е грозно, грубо и отблъскващо.Отвратителното е навсякъде: в запуснатите блокове, в очуканата гара, в разхвърляните офиси и претъпканите чакални.... Замислен и осъществен като \"черна\" гротеска за живота в съвременна Русия, в която обикновеният човек няма никакъв шанс (подмятаната от човек на човек и от място на място кротка женица дори сънува собственото си изнасилване от група озверели мъже) филмът определено предизвика достатъчно негативни реакции в Кан. За да защити собствения си художествен метод, Лозница обясни, че \"гротеската най-добре помага да се изрази живота, да не говорим, че днес тя е навсякъде, дори в световната политика\". Почитателите на руския режисьор Звягинцев и показания в самото начало негов \"Нелюбов\" си отдъхнаха. Заради прекомерната си театралност и невинаги премерен в изобразяването на грозното \"Кротката\" не разполага с достатъчно художествени аргументи, за да отнеме надеждите на Звягинцев за награда. ", "date": "2017.05.25", "title": "София Копола показа добро кино в Кан"}
{"url": "http://www.dnevnik.bg/sviat/2017/05/25/2977591_rumuniia_e_protiv_evropa_na_niakolko_skorosti/", "text": "Румъния смята, че действия в посока Европейски съюз на \"няколко скорости\" може да станат причина за разделение в блока. Освен това страната не подкрепя създаването на нови механизми, занимаващи се с въпроси относно върховенството на закона в Унгария и Полша, каза румънският външен министър Теодор Мелешкану.Идеята за  печели подкрепа в по-богатите западни държави в ЕС, откакто Великобритания реши миналата година , но по-новите бивши комунистически държави членки в източната част на Европа като Полша и Унгария дават да се разбере, че имат опасения, че ще бъдат изтласкани.Теодор Мелешкану каза, че Румъния също отхвърля \" или концентрични кръгове\" и предпочита сегашното положение, позволяващо по-силно специално сътрудничество в определени области. \"Няколко скорости означават фрагментиране и противоречие с целите и ценностите, подкрепяни от евросъюза от създаването му\".Той посочи още, че не е нужно ЕС да създава нови механизми, за да решава въпроси относно  и . Европейският парламент отбеляза \"сериозно влошаване\" на върховенството на закона и основните права в Унгария в началото на процедура, която теоретично може да доведе до това Унгария да бъде лишена от правото си на глас в ЕС.Дясното правителство в Полша обаче, самото то в мониторингова процедура на ЕС за върховенството на закона, вероятно ще наложи вето върху всяко действие срещу Унгария.казва Мелешкану. \"Повтарям, има инструменти за мониторинг\". Самата Румъния е под специален заедно с България, откакто се присъедини към блока през 2007 година заради дълбоко вкоренена корупция.В последните години обаче Букурещ предприе сериозна  по високите етажи на властта и Мелешкану посочи, че очаква идната година специалният мониторинг да отпадне, преди Румъния да поеме председателството на Европейския съвет за шест месеца от януари 2019 година. Той каза още, чевключваща Полша, Унгария, Словакия и Чехия. Сферите на взаимен интерес включват Източното партньорство на ЕС с бъдещите кандидати за членство Молдова, Грузия и Украйна, както и опитите за задържане на Великобритания \"възможно най-близо до ЕС\", след като напусне блока. Приоритет ще бъде свободното движение на граждани на ЕС във Великобритания и на британци в ЕС, както и това Великобритания да работи като \"де факто партньор\" в политиката на блока в сферата на сигурността и отбраната.Румъния работи с Италия за намиране на начин за попълване на дупката, която Брекзит ще остави във финансите на ЕС, каза той, добавяйки че \"най-напред, сред други възможности, има възможност за увеличаване на квотата за дела на ДДС в бюджета на ЕС\".Букурещ подкрепя още усилията на , ачиято дългогодишна кандидатура изглежда по-невъзможна отвсякога заради концентрацията на властта в ръцете на президента Реджеп Тайип Ердоган, което европейските държави критикуват. Той каза още, че Анкара има решаващ принос в сигурността в Черно море - нещо, за която Румъния също съдейства.\"Процесът на сближаване на Турция с ЕС трябва да продължи, процесът с провеждане на разговори и консултации ще има положително влияние в развитието на институциите в Турция\", казва Мелешкану, като допълва, че може да си представи страната като член на блока след десет до 15 години. /БТА", "date": "2017.05.25", "title": "Румъния е против Европа \"на няколко скорости\""}
{"url": "http://www.dnevnik.bg/bulgaria/2017/05/25/2977725_video_drugite_novini/", "text": "Директно от Виена - концертът от двореца Шьонбрун", "date": "2017.05.25", "title": "Видео: Другите новини"}
{"url": "http://www.dnevnik.bg/sport/2017/05/25/2977677_bulgarskoto_uchastie_v_kvalifikaciite_na_rolan_garos/", "text": "Елица Костова отпадна драматично във втория кръг на квалификациите за \"Ролан Гарос\". 27-годишната българка отстъпи срещу корейката Сю Джон Джан с 6:2, 4:6, 5:7 след много оспорвана битка, която продължи три часа и три минути.Със загубата на Костова приключи българското участие в квалификациите на втория за годината турнир от Големия шлем, след като Виктория Томова и Изабелла Шиникова отпаднаха още в първите си мачове. Така Цветана Пиронкова ще бъде единственият представител на България в основната схема при жените.Костова, която заема 150-ото място в световната ранглиста, имаше отлична възможност да стигне до директен мач за влизане в основната схема. Намиращата се 25 места по-напред в света Джан обаче показа по-здрави нерви в решителните моменти на втория и третия сет.Двубоят премина през цели 35 точки за пробив, 20 от които на сметката на Костова, и общо 16 пробива в 30-те гейма - по осем за двете. Особено в началните минути на срещата българката и корейката изпитваха огромни затруднения със сервиса си.Костова се ориентира по-добре в ситуацията и въпреки че допусна два пробива в първите си две подавания, спечели убедително първата част. Тя реализира общо четири пробива, а след като корейката изравни при 2:2, българката не загуби нито един гейм до края на сета.Във втория сет 22-годишната азиатка пое инициативата на корта. Тя два пъти повеждаше с пробив - за 1:0 и 4:3, но Костова съумяваше веднага да направи рибрейк. Джан обаче спечели за трети път подаването на българката за 5:4, след което сложи край на сета при свой сервис.Решителният трети сет се разви по сходен начин. Джан стартира с пробив, Костова го върна и изравни за 2:2, но корейката стигна до втори при 5:4 и получи шанс да сервира за победата. Българката отново показа характер и спаси три мачбола, след което върна пробива.Всички усилия обаче отидоха на вятъра в следващия гейм, след като тя отново се пропука за 5:6 и този път съперничката й не пропусна възможността да си осигури място в последния кръг на квалификациите.Джан ще се изправи срещу канадката Франсис Абанда в директен мач за място в основната схема в Париж.", "date": "2017.05.25", "title": "Българското участие в квалификациите на \"Ролан Гарос\" приключи"}
{"url": "http://www.dnevnik.bg/politika/2017/05/25/2977655_karadaiu_za_integraciia_da_otgovaria_chovek_iskasht/", "text": "Човек, който предлага гетата да се трансформират в туристически атракции и кастриране на малцинствата, да отговаря за етническите въпроси и да оглавява съвета е груба форма на цинизъм. Така лидерът на ДПС Мустафа Карадайъ коментира за председател на Националния съвет за сътрудничество по етническите и интеграционни въпроси.Карадайъ припомни народната поговорка \"Не е виновен този, който яде зелника, а този, който му дава\". \"Онези, които дават терен на националисти, нацисти и фашисти днес да са на власт и да минират бъдещето на нашата страна би трябвало да понесат своята отговорност\", призова Карадайъ.Симеонов е известен с . В предишния парламент каза по адрес на ромите, че \"са се превърнали в нагли, самонадеяни и озверели човекоподобни, изискващи право на заплати, без да работят, искащи пенсии по болест, без да са болни, детски за деца, които играят с прасетата на улицата, и майчински помощи за жени с инстинкти на улични кучки.\"", "date": "2017.05.25", "title": "Карадайъ: За интеграция да отговаря човек, искащ кастриране на малцинства, е цинизъм"}
{"url": "http://www.dnevnik.bg/sviat/2017/05/25/2977695_za_pruv_put_vuorujena_policiia_poema_ohranata_na/", "text": "Полицаи със специално оборудване и автоматично оръжие за пръв път поемат охраната на влакове във Великобритания, съобщи транспортната полиция в страната. Това е една от мерките след повишаването до максимална степен на заплахата от терористичен акт - решение, взето заради атентата в Манчестър в понеделник.Една от хипотезите, споделяни от медиите, е, че 22-годишният британец от либийски произход, взривил се във входа на зала, където имаше концерт на поп звездата Ариана Гранде, е пристигнал в града с влак от Лондон. Железопътната гара \"Виктория\" се намира точно до \"Манчестър Арена\".От декември насам въоръжени полицаи редовно патрулират в метрото на Лондон, но за пръв път те ще се появят и във влаковете из цялата страна, се казва в специалното съобщение.\"Като носят огнестрелно оръжие във влаковете, полицаите ще осигуряват безопасността на пътниците. Патрулите ни ще бъдат ясно обозначени и ще демонстрират присъствието си, за да се чувстват хората спокойни\", каза началникът на транспортната полиция Пол Краутър.Той допълни, че промяната не е свързана с някаква конкретна информация на спецслужбите, а е част от националния план за действие при заплаха от непосредствено предстоящо нападение.", "date": "2017.05.25", "title": "За пръв път въоръжена полиция поема охраната на британските влакове"}
{"url": "http://www.dnevnik.bg/razvlechenie/2017/05/25/2977633_mjuzikulut_mama_mia_shte_ima_produljenie_dogodina/", "text": "Десет години след излизането на хитовия мюзикъл \"Мама Миа!\" ще излезе втора част на филма с оригиналния актьорски екип, включително Мерил Стрийп, Аманда Сийфрид, Пиърс Броснан и Колин Фърт, съобщи \"Би Би Си\".Зрителите отново ще имат възможността да чуят песните на \"АББА\", като саундтракът на филма ще включва и някои изпълнения, за които е нямало място в мюзикъла от 2008 г. \"Мама Миа!: Ние отново сме тук\" ще излезе по кината през юли 2018 г.Оригиналният филм беше базиран на музикално представление, поставено за пръв път в лондонския театрален квартал \"Уест енд\", но втората част ще е написана и режисирана от британеца Ол Паркър.Членовете на \"АББА\" Бени Андершон и Бьорн Улвеус ще бъдат изпълнителни продуценти, съобщи Deadline в статия, споделена в социалните мрежи от Паркър.Mamma Mia разказва историята на бъдеща младоженка, която се опитва да разбере кой е баща ѝ, затова кани тримата възможни \"кандидати\" на сватбата си. Въпреки смесените отзиви на критиката, филмът спечели 600 милиона долара от прожекции по света.", "date": "2017.05.25", "title": "Мюзикълът \"Мама Миа!\" ще има продължение догодина"}
{"url": "http://www.dnevnik.bg/bulgaria/2017/05/25/2977759_sudut_osudi_na_chetiri_godini_zatvor_bezdomnik_za/", "text": "Окръжният съд в Пловдив осъди на четири години затвор бездомника -, обвинен за пожара в , съобщи Би Ти Ви. Той не се призна за виновен, а присъдата може да бъде обжалвана пред Апелативния съд.Съдът осъди и Данчев да заплати и 8000 лв. разноски по делото.Данчев беше обвинен за това, че на 20 август е запалил един от тютюневите складове, който се намира на ул. \"Екзарх Йосиф\" № 13. След това пожарът се разпростря и върху други постройки и в крайна сметка унищожи четири сгради - паметници на културата. Пожарът е представлявал и опасност за живущите наоколо.Щетите са за над 11 млн. лева.Предвиденото в закона наказание за това престъпление е затвор от три до дванадесет години. След като му бе повдигнато обвинение Данчев разказа пред медии, че е сирак без покрив над главата от 1979 г. и от 35 години живее на последния етаж на една от изгорелите сгради.", "date": "2017.05.25", "title": "Съдът осъди на четири години затвор бездомник за палежа на тютютенивите складове в Пловдив"}
{"url": "http://www.dnevnik.bg/sviat/2017/05/25/2977733_nato_otkri_noviia_shtab_za_nad_1_mlrd_evro/", "text": "Срещата на лидерите на страните от НАТО започва днес в новата централа на алианса, където политическото ръководство ще се нанесе от стария и отеснял комплекс от 1967г.За изминалите десетилетия се промени и светът, и съюзът - от тогавашните 15 на днешните 28 държави, а скоро към тях ще се присъедини и Черна гора. В допълнение, много партньорски държави откриха свои представителства и посолства към НАТО. Така се оказа, че 17% от офис пространството на алианса представляват временни съоръжения.Новата централа също е в Брюксел - точно срещу старата на бул. \"Леополд III\", и е смятана за своеобразен шедьовър на офис архитектурата с визия за XXI век, включително силно намален въглероден отпечатък върху околната среда.", "date": "2017.05.25", "title": "НАТО откри новия щаб за над 1 млрд. евро"}
{"url": "http://www.dnevnik.bg/bulgaria/2017/05/25/2977436_kola_na_nso_spria_v_peshehodna_zona_no_takava_bila/", "text": "Снимка на спряла кола в началото на Ларгото и точно пред Министерския съвет, където е пешеходна зона, бе разпространена днес от неправителствената организация \"Спаси София\".На страницата си в социалната мрежа \"Фейсбук\" организацията написа, че автомобилът е на НСО и е паркиран на непозволено място като.\"За пореден път повтаряме, че е трудно да накараш обществото да спазва правилата, ако за управляващите тези правила не важат\", заявяват от организацията и напомнят, че Ларгото е пешеходна зона, а не паркинг за автомобилите на Министерски съвет.Според \"Спаси София\" е недопустимо и нагло да се афишира неспазване на правилата от най-високо държавно равнище, докато институциите се оправдават с нежеланието на гражданите да го правят. \"Какъв пример мислят, че дават на обществото служителите на Министерския съвет и НСО с подобно поведение?\", питат от организацията.\"Няма да се откажем да се борим със сбърканата представа на властимащите, които живеят според известната максима на Оруел: \"всички са равни, но някои са по-равни от другите\", заявяват от \"Спаси София\" и призовават премиера, Министерският съвет да се извини за паркиралия автомобил, а лично Бойко Борисов да гарантира, че подобни гледки няма да се повтарят повече.\"Автомобилите на НСО трябва да бъдат за пример, а не аватар на мутренско поведение на пътя\" допълват от организацията. \"Не приемаме, че някой служител на Министерския съвет, или дори – самият г-н Борисов, е толкова важен, че да стои над закона\" завършва писмото си \"Спаси София\".Пред \"Дневник\" пиарът на премиера -Тя представлява сдружение \"Благодарност\", учредено в контекста на номинацията на Българската православна църква (БПЦ) за Нобелова награда за мир. В делегацията е бил един израелски адвокат Муше Алони, както и професор по право от университета в Хайфа - Муше Кайет, който е бивш израелски министър на здравеопазването и депутат. Те са членове на сдружението, което внася в Нобеловия комитет в Осло официалната номинация на БПЦ за Нобелова награда за мир заради усилията ѝ за спасяване на българските евреи, обясни Арнаудова.Те допълни, че винаги.\"Това е пешеходна зона, но няма къде другаде да се спре, това е официалният вход на Министерския съвет и като идват официални делегации, те влизат оттук. Така, както всички официални делегации влизат от официалния вход на президентството\", коментира още пиарът на премиера. По думите ѝ такива делегации има един път в месеца, другият вариант е да се затвори за пешеходци цялото пространство пред входа, което е по-лошият вариант.\"Да, това е пешеходна зона, но и да, винаги от тук минават официалните делегации. Така е било винаги, така е построена сградата, така е конструирана. Министрите, когато идват в сградата на Министерския съвет, колите винаги спират отзад, само официалните делегации могат да спират отпред\", завърши Арнаудова.\"Дневник\" изпрати въпроси и на НСО, на които все още няма получени отговори.По-късно от НСО отговориха с това, че заради \"посещение на чуждестранен високопоставен гост\" и съгласно закона службата е длъжна да осигури \"специализиран транспорт и/или лична охрана на чуждестранни представители, посочени от президента, председателя на Народното събрание или министър-председателя\".От службата уверяват, че при посещението мерките за сигурност са били така организирани, че да не пречат или възпрепятстват нормалното придвижване на пешеходците по пешеходната зона.\"При планиране на пристигането и престоя е взет под внимание и пиковия час за движение по бул. \"Дондуков\", поради което лицето е посрещнато и изпратено в зоната за сигурност на Министерския съвет, за да се избегне временното блокиране на движението по булеварда\", посочват още от НСО.Накрая отбелязват, че според Закона за движение по пътищата шофьорите на коли със специален режим на движение могат да паркират или престояват, независимо от законовите разпоредби. \"При извършеното паркиране в конкретния случай не са нарушени императивните разпоредби на чл. 98 на ЗДвП\".", "date": "2017.05.25", "title": "Кола на НСО спря в пешеходна зона, но такава била практиката при делегации (обновена)"}
{"url": "http://www.dnevnik.bg/bulgaria/2017/05/25/2977776_kmetut_na_asenovgrad_e_arestuvan/", "text": "Седмица след като , при акция на ДАНС и Специализираната прокуратура беше арестуват и кметът на общината д-р Емил Караиванов, който е от БСП предаде Нова телевизия. За разпит са били отведени и трима бизнесмени, сред които собствениците на строителна фирма Вакрил и Георги Запрянови. Задържан е и асеновградският бизнесмен Николай Христов.Тепърва ще стане ясна причината за днешните арести. В писмо до медиите от БСП съобщавата, че очакват обективно разследване. \"Всеки е невинен до доказване на противното. Ако не бъде доказана вина, ще настояваме да се изчисти името на д-р Караиванов. Ако се докаже, че е виновен - да понесе наказание\", се казва още в съобщението.Прокуратурата ще даде подробности по случая утре.", "date": "2017.05.25", "title": "Кметът на Асеновград е арестуван"}
{"url": "http://www.dnevnik.bg/video/2017/05/25/2977816_video_manchesturci_spontanno_zapiaha_dont_look_back_in/", "text": "Хората, събрали се за минута мълчание в памет на жертвите от атентата в Манчестър, спонтанно запяха хита Don't Look Back in Anger. Песента е дело на бритпоп бандата Oasis, която също е от Манчестър.Жената, която започна да пее и към която близкостоящите бързо се присъединиха, коментира пред в. \"Гардиън\":\"Точно за това става въпрос – да не гледаш с гняв назад. Не можем да гледаме назад, трябва да гледаме към бъдещето. Ще се обединим, ще се справим, защото  прави именно това\".Градът не за пръв път преживява ужасяващ терористичен акт. През 1996 г.  в историята на Великобритания там, но благодарение на предварителната информация и бързата евакуация, жертви нямаше.", "date": "2017.05.25", "title": "Видео: Манчестърци спонтанно запяха Don't Look Back in Anger в памет на жертвите"}
{"url": "http://www.dnevnik.bg/sport/2017/05/25/2977827_botev_e_nakazan_s_edin_mach_bez_publika_sled_finala_za/", "text": "\"Ботев\" (Пловдив) беше наказан с един мач без публика заради нахлуването на фенове във финала за Купата на България с \"Лудогорец\".  след успех с 2:1, а голяма група привърженици навлезе на пистата и терена при първия гол в двубоя.Дисциплинарната комисия към БФС наложи санкция лишаване от домакинство, която беше заменена с една среща пред празни трибуни. Наказанието ще бъде изтърпяно в първия домакински мач на \"канарчетата\" през следващия сезон.Заради поведението на своите фенове \"Ботев\" ще трябва да плати и глоби на обща стойност 6300 лева. По 2000 лева са за нахлуването на феновете, нерегламентирано използване на бомбички и хвърлени предмети. Другите 300 лева са за димки и факли.Нападателят на \"Ботев\" Фернандо Виана е наказан със спиране на състезателните права за една среща, след като беше изгонен за два жълти картона срещу \"Лудогорец\".", "date": "2017.05.25", "title": "\"Ботев\" е наказан с един мач без публика след финала за купата"}
{"url": "http://www.dnevnik.bg/bulgaria/2017/05/25/2977795_prezidentut_radev_prizova_politicite_da_ne_izpolzvat/", "text": "Използването на историята като разменна монета в политиката не винаги води до желания резултат. Това заяви държавният глава Румен Радев пред български журналисти, помолен да коментира думите на президента на Руската Федерация Владимир Путин, че славянската писменост е дошла в Русия от македонска земя.\"Вчера беше светъл празник за всички народи, които използват кирилицата. Ако наистина искаме славянските народи да бъдат обединени, това може да стане само ако уважаваме историята, а историята много ясно сочи България като родината на славянската цивилизация и култура\", посочи Радев, цитиран от прессекретариата си.Вчера - на 24 май,  си по време на срещата с македонския му колега Георге Иванов. На нея самият Иванов нарече Кирил и Методий - панславянските учители и светци .За реакциите на други български политици четете", "date": "2017.05.25", "title": "Президентът Радев призова политиците да не използват историята като разменна монета"}
{"url": "http://www.dnevnik.bg/politika/2017/05/25/2977820_v_parlamenta_sa_vneseni_v_puti_po-malko_zakonoproekti/", "text": "За първите 5 седмици работа на 44 Народно събрание, от 19 април до 25 май, в деловодството му са внесени едва 10 законопроекта, според сайта на парламента. Това е в пъти по-малка законодателна инициатива, сравнено с предишните 42-ро и 43-то Народно събрание. За пет седмици и един ден от (27 октомври – 1 декември 2014 г.) в предишния парламент са внесени 70 законопроекта. В 42 -то Народно събрание, което избра за председател на ДАНС Делян Пеевски, за същия период са постъпили 31 законопроекта, показа справка на \"Дневник\".Законодателството беше тема на спор и размяна на реплики на днешното заседание. \"Може би днес ще имаме заседание не повече от 15 минути. Няма никаква инициатива и от страна на правителството, когато ГЕРБ спечелиха изборите, заявихте, че имате готова програма и приоритети, зад които заставате и че имате готовност за законодателна инициатива\", каза преди гласуването на днешния дневен ред зам.-председателят на БСП в парламента Драгомир Стойнев. Той каза, че от 19 май има писмо от началника на кабинета на премиера Румяна Бъчварова до всички министри, в което пише, че те трябва да представят предложения за законопроекти до 1 юни 2017 година, за приемане на законодателна програма на правителството. Според Стойнев не било нормално парламентът да функционира по този начин и от името на БСП той апелираме по-бързо да се гледат законодателните инициативи.\"Въпросът беше обсъден на председателски съвет. Учудвам се защо повтаряте отново всичко. Това е недопустима намеса в работата на изпълнителната власт, което току що направихте\", отговори му председателят на парламента Димитър Главчев. \"Колкото до другото, което казахте, на председателския съвет изяснихме, че това е работа на ръководствата на комисиите\", каза още Главчев и допълни, че тогава Драгомир Стойнев се е съгласил с казаното.\"Може по дневния ред да се прави предложение за включване на нови точки, но е недопустимо да се правят общи разсъждения, политически внушения, защото една парламентарна група била внесла 3 законопроекта, които са претопляни от миналия парламент\", реагира и депутатът от ГЕРБ и председател на правната комисия Данаил Кирилов. Той добави, че има друг списък със 17 законопроекта, които чакат и са в една или друга степен на наказателна процедура. Първият от тях е Законът за концесиите, върнат с вето на президента, когато нямаше парламент\", обясни Кирилов той и добави, че ГЕРБ ще внесе този закон още другата седмица. \"Питайте си президента как се отговаря на вето\", каза Кирилов.Проверка на \"Дневник\" показ, че БСП до 18 часа в четвъртък бяха внесли 5 законопроекта, ГЕРБ – 3, \"Обединени патриоти\" и \"Воля\" по един.В крайна сметка парламентът заседава днес 1 час и 37 минути.", "date": "2017.05.25", "title": "В парламента са внесени в пъти по-малко законопроекти сравнено с предишните два"}
{"url": "http://www.dnevnik.bg/politika/2017/05/25/2977824_radev_kritikuva_borisov_za_ejednevna_smiana_na/", "text": "Президентът Румен Радев разкритикува премиера Бойко Борисов заради ежедневна смяна на позиции и приоритети от страна на правителството, което не работело в интерес на сигурността на България. Поводът е коментарът на Борисов от днес, че след като \"Авионамс\" е отново държавна собственост, .\"Има решение на парламента и когато тези решения се подкопават от други институции, това означава, че подкопаваме изобщо институционалността в България. Очаквам наистина сериозен дебат по тези важни теми\", заяви Радев пред журналисти преди участието си в Срещата на държавните и правителствени ръководители на страните-членки на НАТО в Брюксел.В едно от последните си заседания на шведската компания \"СААБ\" за изтребителите \"Грипен\" като най-изгодна от предложенията за нов тип изтребител за нуждите на армията. Процедурата стартира, след като през 2016 г. парламентът одобри проектите на Министерския съвет за инвестиционни разходи за придобиване на съвременни многоцелеви изтребители и патрулни кораби.Въпрос на разчет на бюджета е дали сега трябва да се купуват военни самолети или парите да се използват за кораби или сухопътните войски, заяви Борисов днес.", "date": "2017.05.25", "title": "Радев критикува Борисов за ежедневна смяна на позициите"}
{"url": "http://www.dnevnik.bg/razvlechenie/2017/05/25/2977822_vdovicata_na_kris_kornel_publikuva_otvoreno_pismo_kum/", "text": "След смъртта на музиканта, , споделяйки, че лекарствата, които е взимал срещу тревожност, може да са повлияли на настроението му. \"Знам, че това неЗа скъпия ми Кристофър,Ти беше най-добрият баща, съпруг и зет. Твоето търпение, емпатия и любов винаги са се показвали.Винаги казваше, че съм те спасила, че нямаше да си жив, ако не бях аз. Сърцето ми сияеше, когато те виждах щастлив, жизнен и мотивиран. Развълнуван за живота. Правейки всичко, което можеш, за да ни се отблагодариш.Това беше най-хубавото десетилетие от животите ни и съжалявам, любов моя, че не видях какво се случи с теб онази нощ. Съжалявам, че беше сам и знам, че това  беше ти, милият ми Кристофър. Децата ти също знаят това, така че можеш да почиваш в мир.Съкрушена съм, но ще те защитавам и ще се грижа за прекрасните ни деца. Ще си мисля за теб през всяка минута от всеки ден и ще се боря за теб. Беше прав, когато каза, че сме сродни души. Казват, че пътища, които са се прекосили веднъж ще го направят отново и аз знам, че ще ме намериш отново, а аз ще съм тук, чакайки.Обичам те повече, отколкото някой някога е обичал някого в историята на обичането и повече, отколкото някой някога ще.Завинаги,Твоята Вики.", "date": "2017.05.25", "title": "Вдовицата на Крис Корнел публикува отворено писмо към мъжа си"}
{"url": "http://www.dnevnik.bg/sport/2017/05/25/2977828_djumulen_zapazi_avansa_si_sled_goliamo_debnene_v/", "text": "Холандецът Том Дюмулен запази преднината си на върха в генералното класиране на Джиро д'Италия, след като основните му преследвачи Найро Кинтана и Винченцо Нибали не успяха да го предизвикат в тежкия осемнадесети етап.Колумбиецът и италианецът нямаха достатъчно свежи крака в 137-километровата планинска отсечка от Моена до Ортизей и опитите да изръсят, които направиха, не затрудниха носителя на розовото трико и той с лекота отрази атаките им.Дюмулен има аванс от 31 секунди пред Кинтана и 1:12 мин. пред Нибали. Големият победител сред фаворитите днес се оказа французинът Тибо Пино, който се възползва от тактиката на \"Мовистар\" и \"Бахрейн мерида\", финишира трети в етапа и се доближи на 1:36 мин. от първото място в генералното класиране.Състезателят на ВМС Тиджей ван Гардерен спечели днешния етап. Той стана първият американец с етапна победа в Обиколката на Италия от 2012 г., когато Тайлър Фини триумфира в пролога.Днешната отсечка включваше пет категоризирани височини - три от които завършваха на над 2000 метра надморска височина. Колоната трябваше да преодолее денивелация от почти 4000 метра за 137 километра.Ван Гардерен беше част от главното откъсване за деня, от което преди финалната височина останаха още Микел Ланда от \"Скай\" и Ян Хирт от \"CCC Полковице\". Американецът и испанецът изръсиха чешкия колоездач, преодоляха заедно последното изкачване и стигнаха до финален спринт.Ланда отново не намери добра позиция във финалните метри и загуби битката за победата, както се случи и срещу Нибали в 16-ия етап.Зад двамата Пино направи страхотна атака и полетя в последните пет километра, но не успя да се включи в битката за победата и финишира трети с изоставане от осем секунди. Той се пребори за четири секунди бонификация с Доменико Позовиво, който завърши със същото време.Хирт впечатли с пето място в етапа на 11 секунди зад победителя, а руснакът Илнур Закарин пристигна шести с пасив от 24 секунди. 34 секунди след Ван Гардерен завършиха холандците Стивън Краусвайк и Бауке Молема, а Дюмулен, Кинтана и Нибали - на 1:06 мин.\"Чувствах се много добре. Не загубих време от Кинтана и Нибали. Те загубиха време от останалите претенденти, защото бяха изцяло фокусиран върху моето каране. Беше странна тактика, тъй като местата им на подиума сега са в опасност. Наистина ще се радвам да ги изгубят заради това каране\", коментира Дюмулен след етапа. \"В края те знаеха, че не могат да ми направят разлика. Много странно беше, че оставиха останалите претенденти за генералното класиране да заминат и особено Пино, който е много добър часовникар, да им направи една минути разлика. За мен не е проблем, защото имах достатъчно аванс за губене\", допълни лидерът. Благодарение на силното си каране днес Закарин и Позовиво също наваксаха доста секунди в генералното класиране и вече са част от битката за розовата фланелка. Руснакът е пети на 1:58 мин. от лидера Дюмулен, а италианецът е шести с пасив от 2:07 мин. Молема (+3:17 мин.), Краусвайк (+5:48 мин.), Адам Йейтс (+7:06 мин.) и Боб Юнгелс (+7:24 мин.) допълват първата десетка.Днешният етап доведе до разместване в битката при най-добрите млади състезатели. Йейтс съблече бялата фланелка от гърба на Юнгелс, а Давиде Формоло също запазва добри шансове при изоставане от 53 секунди до британеца.Колумбиецът Фернандо Гавирия има убедителен аванс от 133 точки пред Яспер Стуйвен в битката при най-добрите спринтьори, а Ланда води с 81 точки пред сънародника си Луис Леон Санчес при катерачите.", "date": "2017.05.25", "title": "Дюмулен запази аванса си след голямо дебнене в 18-ия етап на джирото"}
{"url": "http://www.dnevnik.bg/sviat/2017/05/25/2977839_vzriv_rani_v_atina_bivsh_premier_na_gurciia/", "text": "                    Гръцките служби са засекли през последните 2 месеца няколко опита за нападения срещу служители на гръцката държава, германски представители и официални лица от Международния валутен фонд.Плик с куршуми, изпратен на генералния секретар на гръцката агенция по приходите, бе заловен в пощенски клон в Атина във вторник.През март полицията спря 8 съмнителни пакета в сортировъчен пощенски център в столицата, включително някои, адресирани до МВФ в Париж и до германското финансово министерство. Колетът за МВФ избухна в ръцете на пощенски служител и го рани.", "date": "2017.05.25", "title": "Взрив рани в Атина бивш премиер на Гърция"}
{"url": "http://www.dnevnik.bg/sviat/2017/05/25/2977852_trump_ne_podkrepi_lichno_kolektivnata_otbrana_na_nato/", "text": "Президентът на САЩ Доналд Тръмп изненадващо не потвърди ангажимента на страната си към колективната отбрана на членовете на НАТО.В краткото си изказване на заседанието на държавните лидери на 28-те държави в Брюксел той настоя те да увеличат разходите си за отбрана. Но очакваното лично потвърждение, че като главнокомандващ на най-силната армия в алианса той ще изпълни Член 5 от Вашингтонския договор, не присъстваше в словото му.Малко по-късно високопоставен представител на Белия дом каза за \"Ройтерс\", че \"това е същността на съюза\" и президентът остава в единство с останалите страни от НАТО за защитата на всички членове.По време на кампанията си за Белия дом президентът на няколко път постави под въпрос смисъла от съществуването на НАТО в сегашния му вид, нарече организацията \"отживелица\", настоя тя да се занимава преди всичко с борба с тероризма и предупреди, че САЩ ще защитават само онези свои съюзници, които си плащат достатъчно за отбраната.В средата на април той промени на 180 градуса позицията си за нуждата от алианса, но никога не е заявявал публично, че застава зад Член 5.Том Райт от вашингтонския институт \"Брукингс\" коментира, че пропускът на Тръмп е нещо \"невъобразимо при всеки друг президент\". \"Сигурно Путин ще се развълнува от това\", добави той.Никълъс Бърнс, един от бившите високопоставени дипломати на САЩ и професор в Kennedy School в \"Харвард\", заяви, че \"всеки президент от Хари Труман насам е обещавал подкрепата си за Член 5 - че САЩ ще отбраняват Европа. Не и Тръмп днес в НАТО. Голяма грешка.\"Белгийският премиер Шарл Мишел напомни, че в цялата история на НАТО правилото за колективна защита е било задействано само веднъж и то е заради нападенията в САЩ от 11 септември 2001г.Роузи Грей, кореспондент в Белия дом на изданието \"Атлантик\", написа, че Тръмп е говорил за \"ангажиментите, които ни обвързват\", но наистина не е споменал Член 5.Кърт Ейкънуолд от \"Нюзуик\" написа в \"Туитър\": \"Всичко, от което НАТО се нуждаеше, бе Тръмп а препотвърди ангажимента на САЩ към Член 5. Съобщиха ни, че ще го направи. Но не го направи. Ето така започва надпреварата във въоръжаването\".За сметка на това президентът настоя останалите страни да направят своя \"честен дял\" в бюджета на организацията. Държавите членки \"най-накрая\" трябва да поемат своята част и да заделят 2% от БВП за отбрана, заяви Тръмп.\"23 от 28-те страни членки все още не плащат това, което би трябвало да плащат за отбраната си. Това не е честно към хората и данъкоплатците на Съединените щати. Много от тези държави дължат огромни средства от минали години.\"При откриването на мемориал на жертвите от 11 септември Тръмп каза също, че ако алиансът не се заеме с екстремистите, ще има още атентати като този в Манчестър. \"Ние никога няма да се откажем от решимостта си да победим тероризма и да постигнем трайна сигурност, просперитет и мир. Тероризмът трябва да бъде спрян... иначе ужасът, който видяхме в Манчестър и много други места, ще продължи завинаги.\"НАТО трябва да се удържа Русия и да се бори с имигрантските вълни, добави той преди началото на официалната вечеря с държавните лидери.\"Страните по Договора се договарят, че въоръжено нападение, предприето срещу една или повече от тях, в Европа или в Северна Америка, ще се разглежда като нападение срещу всички тях, вследствие на което те се договарят, че в случай на такова въоръжено нападение всяка от тях, упражнявайки правото си на индивидуална или колективна самоотбрана, признато в член 51 от Устава на Организацията на обединените нации, ще окаже помощ на нападнатата страна или страни по Договора, като незабавно предприеме, индивидуално и съгласувано с останалите страни по Договора, такива действия, каквито смята за необходими, включително употребата на въоръжена сила, за възстановяване и поддържане на сигурността в Северноатлантическата зона.Всяко такова въоръжено нападение и предприетите като следствие от него мерки ще бъдат незабавно доведени до знанието на Съвета за сигурност. Осъществяването на такива мерки ще бъде прекратено, след като Съветът за сигурност предприеме необходимите стъпки за възстановяване и поддържане на международния мир и сигурност.\"", "date": "2017.05.25", "title": "Тръмп не подкрепи лично колективната отбрана на НАТО"}
{"url": "http://www.dnevnik.bg/bulgaria/2017/05/25/2977876_direktorut_na_onkologiiata_v_sofiia_podade_ostavka/", "text": "Директорът на Специализираната болница за активно лечение по онкология (СБАЛО) д-р Валентин Ангелов е подал оставка. Това става след като днес беше съобщено, че , довела до щети за близо 2 млн. лева.Ангелов е обявил, че подава оставка, за да не уронва престижа на лечебното заведение. От министерството на здравеопазването съобщиха, че министър Николай Петров ще приеме оставката на д-р Валентин Ангелов.Докато трае процедурата по избор на нов директор, изпълняващ длъжността ще бъде д-р Панайот Куртев.", "date": "2017.05.25", "title": "Директорът на онкологията в София подаде оставка"}
{"url": "http://www.dnevnik.bg/sport/2017/05/25/2977867_franchesko_toti_v_nedelia_e_posledniiat_mi_mach_za_roma/", "text": "Франческо Тоти обяви, че се подготвя за последния си мач с екипа на \"Рома\" и че любовта му към футбола никога няма да изчезне. \"Вълците\" ще играят срещу \"Дженоа\" в последния кръг на Серия А. Отборът се бори за второто място с \"Наполи\", като разликата им е само една точка.40-годишният Тоти изкара цялата си 24-годишна кариера в \"Рома\" и след края на сезона ще стане директор в клуба. Той дебютира през март 1993 г., когато е на 16 години, и изигра 783 мача, в които вкара 307 гола.\"Не мога да изразя само с няколко думи колко много означаваше, продължава и винаги ще означава \"Рома\" за мен. Чувствам, че любовта ми към футбола никога няма да изчезне. Това е моята страст. Толкова е силна, че не мога да си представя, че повече няма да бъда на терена, за да я подхранвам\", сподели Тоти.Той добави, че в понеделник ще бъде за него \"един много странен ден\", но подчерта, че е готов да продължи към новото предизвикателство.\"Рома\" срещу \"Дженоа\", неделя, 28 май 2017 г. - последният път, в който ще нося екипа на моя любим отбор\", допълни Тоти.Той е световен шампион от 2006 г., като освен това е триумфирал в Серия А един път, а за Купата на Италия - два. През миналото лято очакванията в италианските медии бяха, че Тоти ще прекрати кариерата си преди началото на сезона, но той подписа договор за още една година.През този сезон той изигра 27 мача в първенството, като в повечето случаи влизаше като резерва.В началото на този месец новият спортен директор в клуба Монки обяви, че Тоти ще влезе в ръководството след края на кампанията. Той допълни, че легендарният играч има шестгодишен договор като директор.", "date": "2017.05.25", "title": "Франческо Тоти: В неделя е последният ми мач за \"Рома\""}
{"url": "http://www.dnevnik.bg/biznes/2017/05/25/2977874_petrolut_poevtinia_zaradi_razocharovanie_ot_reshenie/", "text": "Цените на петрола се понижиха с около 4% в четвъртък заради разочарование на пазарите от решението на ОПЕК и партньори на организацията, сред които и Русия, за удължаване на програмата за съкращаване на добивите.Най-голямото еднодневно поевтиняване от 3 седмици насам последва решение да се удължи до края на март 2018г. този план за изтегляне от пазара на 1.8 млн. барела дневно.", "date": "2017.05.25", "title": "Петролът поевтиня заради разочарование от решение на ОПЕК"}
{"url": "http://www.dnevnik.bg/bulgaria/2017/05/25/2977856_bulgariia_ima_moderno_zakonodatelstvo_i_podgotveni/", "text": "България има модерно законодателство срещу тероризма, а структурите и органите в сферата на сигурността са подготвени за незабавна реакция при терористична заплаха, каза днес по БНТ заместник-министърът на вътрешните работи Красимир Ципов. Той поясни, че няма данни за конкретна заплаха към момента.\"Представителите на органите в сферата на сигурността са обучени и подготвени. През изминалата година се проведоха две учения\", каза още Ципов.Той допълни, че непрекъснато в България има лица, които са под наблюдение, по подозрения за връзки с терористични организации, но тази информация няма как да се предостави на обществото. Ципов посочи, че има непрекъснат обмен на инфармация с партньорските служби. \"Няма спящи терористични клетки в България, защото не представляваме сериозен интерес\", обобщи Красимир Ципов.В отговор на въпрос, заместник-министърът каза, че ежеседмично се провеждат операции срещу каналджии, а миграционният натиск е намалял с пъти. Той допълни, че близо 100 бъдещи служители на \"Гранична полиция\" са обучени и предстои да постъпят на служба.\"Всички набелязани мерки срещу битовата престъпност ще се изпълнят\", подчерта Красимир Ципов. Той допълни, че в момента се провеждат конкурси за 600 нови полицаи. До края на годината новоназначените служители в МВР ще са 1000, като основната им задача ще е да противодействат на битовата престъпност.Красимир Ципов посочи, че са идентифицирани местата с висок дял на престъпленията и там ще бъдат изпратени повече полицаи. Ще се залага и на видоенаблюдение, защото според данните на МВР, където е изградено такова, има спад на престъпленията между 30-60%. Красимир Ципов подчерта, че трябва да се направи всичко възможно, за да се увеличат заплатите на служителите на МВР.", "date": "2017.05.25", "title": "България има модерно законодателство и подготвени служби срещу тероризма, обяви зам-министър на вътрешните работи"}
{"url": "http://www.dnevnik.bg/sport/2017/05/25/2977843_ruuni_ostana_izvun_grupata_na_angliia_za_machovete_s/", "text": "Селекционерът на националния отбор на Англия Гарет Саутгейт остави извън групата футболиста на \"Манчестър юнайтед\" Уейн Рууни. Причината за това е лошата форма на нападателя. Рууни ще пропусне световната квалификация с Шотландия и приятелската среща с Франция през юни.\"Разполагаме с много футболисти, които играят много добре на позицията на Уейн\", каза Саутгейт, цитиран от Би Би Си.Рууни започна сред титулярите за \"Юнайтед\" в 15 мача през този сезон. 31-годишният играч има 119 мача с националния екип, в които е вкарал 53 гола. Той не беше включен в групата и през март за мачовете с Литва и Германия, когато тогава не беше напълно възстановен от контузия.\"Последния път (през март) казах, че е изиграл твърде малко мачове. След това той се върна и изигра няколко срещи, но не трябва да забравяме, че имаме футболисти като Адам Лалана и Деле Али, които са в отлична форма\", добави Саутгейт.Той посочи, че може да разчита още на Маркъс Рашфорд, Хари Кейн, Джермейн Дефоу, който е впечатлил с последните си изяви за отбора, и Джейми Варди.\"Имаме футболисти, които наистина са в много добра форма и заслужават да запазят мястото си\", каза още селекционерът.Англия ще играе срещу Шотландия на 10 юни на \"Хемпдън парк\". \"Трите лъва\" заемат първото място в група F с 13 точки след пет мача. Двубоят с Франция е на 13 юни на \"Стад дьо Франс\".Десният бек на \"Тотнъм\" Киърън Трипиър е повикан за първи път. Той е четвъртият играч на \"шпорите\" в групата, където са още Али, Кейн и Кайъл Уокър.Вратарят на \"Стоук сити\" Джак Бътланд също е повикан. Той получи контузия в глезена срещу Германия през март 2016 г. Бен Гибсън от изпадналия \"Мидълзбро\" отново е сред избраниците на Саутгейт. Той все още очаква първия си мач за националния отбор.", "date": "2017.05.25", "title": "Рууни остана извън групата на Англия за мачовете с Шотландия и Франция заради лоша форма"}
{"url": "http://www.dnevnik.bg/bulgaria/2017/05/25/2977829_sudut_prekrati_delata_i_po_dvete_jalbi_sreshtu/", "text": "Административният съд в Перник е прекратил и двете дела по жалби срещу решението на Общинския съвет на Трън за провеждането на местен референдум за добив на полезни изкопаеми, показа проверка на \"Дневник\". Едното бе образувано след обжалване от областния управител Васил Михайлов, който в крайна сметка е оттеглил жалбата си.По-рано днес стана известно, че прокуратурата също е оспорила решението на местната власт, но съдът е оставил протеста ѝ без разглеждане, защото е процесуално недопустим поради просрочване. В началото на май се разбра, че Михайлов е обжалвал решението на местната власт, според което на\"Против ли сте община Трън, чрез общинския съвет да одобрява устройствени планове, определящи територии за добив и преработка на метални подземни богатства?\". Обжалването от областния управител бе мотивирано с незаконосъобразност на решението на общинския съвет поради неспазване на установената форма, немотивираността му, както и поради противоречие на обжалвания акт със Закона за пряко участие на гражданите в държавната власт и местното самоуправление.Михайлов коментира, че въпросът с добива на полезни изкопаеми не е от компетенциите на органите на местно самоуправление, защото засяга държавни интереси и е от национално значение.Повече четете .и затова съдът е прекратил производството. Определението на магистратите подлежи на обжалване пред Върховния административен съд (ВАС), но доколкото заинтересованата страна - жалбоподателят сам е оттеглил жалбата си, едва ли ще се стигне до процес пред втора инстанция.До протеста на държавното обвинение се стигна след като оттам прецениха, че решението на общинския съвет е незаконосъобразно поради \"допуснато съществено нарушение на процесуални права и допуснати нарушения на отделните етапи от процедурата по издаването му\". Освен това то противоречало на Закона за пряко участие на гражданите в държавната власт и местното самоуправление, тъй като с него се решава въпрос, който не е от местно значение и той не е в компетентността на местната власт.Протоколът от заседанието на общинския съвет в Трън на 21 април е получен в прокуратурата на 27 април. От този момент е започнал и да тече законово установения седемдневен срок за оспорване на акта, който е изтекъл на 4 май 2017 г. Протестът на прокуратурата е депозиран на 22 май. Определението на съда подлежи на обжалване пред ВАС в 7-дневен срок.Местният референдум в Трън . Първоначално въпросът за допитването бе формулиран така: \"Съгласни ли сте община Трън да не одобрява устройствени планове, предвиждащи добив и преработка на подземни богатства\". Заповед на областния управител Васил Михайлов обаче спря провеждането на допитването заедно с изборите с мотива, че книжата за него не са били утвърдени от общинския съвет на едно заседание заедно с решението за провеждането му, както постановява законът.,но последваха нови жалби, които сега съдът остави без разглеждане.Предложението за допитване до гражданите беше направено от кмета на Трън Станислав Николов, след като местно сдружение се обяви против инвестиционното намерение на \"Евромакс рисорсиз\" (от групата на \"Асарел – Медет\") за разработване на златно находище в региона. Създадени бяха два инициативни комитета. Единият в подкрепа на златодобива, а другият – против. Πoддpъжницитe на златната мина смятат, че тя ще развие икономически региона. Πpoтивницитe пък са ĸaтeгopични, че тя ще увреди природата и водата на трънчани.Повече мнения по въпроса четете  и .", "date": "2017.05.25", "title": "Съдът прекрати делата и по двете жалби срещу референдума в Трън"}
{"url": "http://www.dnevnik.bg/sport/2017/05/25/2977879_spadut_vuv_formata_na_andi_muri_e_misteriia_obiavi/", "text": "Спадът във формата на световния номер едно в тениса Анди Мъри е \"мистерия\", обяви бившият треньор на Новак Джокович Борис Бекер. Британецът, който зае първото място през ноември след серия от 24 поредни победи, от началото на тази година има само една титла и призна, че изпитва трудности с мотивирането си. \"Не знам какво се случи с Анди в момента. Той беше толкова добър през последните две години. През тази година, като изключим Дубай, той дори не е близо до познатото си ниво. Харесвам Анди, както и неговия треньорски екип. Говорим много. Но това, което виждам на корта, никак не ми харесва. Не знам какво се случва\", коментира Бекер пред \"Евроспорт\".Той добави, че не си спомня кога за последно световен номер едно е преминавал през такъв етап. Бекер каза още, че очаква Мъри да бъде \"уязвим\" в първите кръгове на \"Ролан Гарос\" и посочи, че не е сред фаворитите.\"Надявам се, че ще стигне възможно най-напред. Нуждае се от няколко победи, за да си върне увереността. В Париж той трябва да бъде концентриран, за да стигне до втората седмица. Но ако допусне още една ранна загуба, особено сега на \"Ролан Гарос\", няма да му се отрази никак добре\", допълни Бекер.През този сезон Мъри отпадна рано от турнирите в Индиън Уелс, Монте Карло, Мадрид и Рим.Американската легенда в тениса Джон Макенроу заяви, че не е чак толкова изненадан от състоянието на британеца.\"Анди трябваше да се потруди много сериозно, за да завърши на първото място миналата година. Той изразходва много енергия, за стигне там. Сега има известни проблеми най-вече със запазването на тази енергия. Не знам дали има някакви дребни и дразнещи контузии, но може и да е загубил мотивацията си, когато стана номер едно\", каза Макенроу.", "date": "2017.05.25", "title": "Спадът във формата на Анди Мъри е мистерия, обяви Борис Бекер"}
{"url": "http://www.dnevnik.bg/biznes/2017/05/25/2977904_gazprom_i_evropeiskata_komisiia_shte_pregovariat_v/", "text": "Заместник-ръководителят на \"Газпром\" Александър Медведев ще проведе в понеделник среща с европейския комисар по конкуренцията Маргрете Вестагерще, предаде ТАСС, цитирана от БТА. На 4 май Европейската комисия приключи със събирането на коментарите от заинтересованите участници на европейския пазар по предложенията на \"Газпром\" в рамките на уреждането на антимонополното разследване.През 2012 г. ЕК започна разследване срещу Газпром във връзка с обвинения към руската компания в злоупотреба с доминиращо положение на газовия пазар в Централна и Източна Европа и установяването на несправедливи цени. През 2015 г. руският газов холдинг бе официално уведомен за възраженията на ЕК в тази насока.През есента на същата година ЕК и \"Газпром\" започнаха технически консултации по случая. През март на настоящата година руският газов гигант отправи на ЕК предложение за уреждане на случая. Компанията се съгласи да изключи от договорите забраната за трансгранична препродажба на газ, а също и да въведе конкурентно ценообразуване за Полша, България, Естония, Литва и Латвия. Газпром също така е готов да премести точките на подаване на газ.\"Газпром\" обеща и да не иска от България обезщетения заради прекратяването на проекта \"Южен поток\". Тези ангажименти компанията пое за 8 години. Ако тя ги наруши, тогава ЕК ще й наложи глоба в размер на 10 % от общия световен оборот на компанията, без да е необходимо да доказва, че има нарушение на антимонополните правила на ЕС.Своето отношение към тези предложения на \"Газпром\" трябваше да изкажат всички страни, подали оплаквания срещу действията на компанията на газовия пазар на ЕС - Естония, Литва, Латвия, Полша, Чехия, Словакия, Унгария и България.", "date": "2017.05.25", "title": "\"Газпром\" и Европейската комисия ще преговарят в понеделник по антимонополното разследване"}
{"url": "http://www.dnevnik.bg/sviat/2017/05/25/2977908_dezinformaciiata_ot_rusiia_e_zasegnala_39_strani/", "text": "Русия е водила през последните години кампании за дезинформация и компютърен шпионаж, които са засегнали стотици физически и юридически лица в 39 страни, включително НАТО и ООН, показва публикувано днес изследване, цитирано от \"Франс прес\".В  се разкрива, че поне от 2015 г. съществуват \"кампании за дезинформация и компютърен шпионаж срещу стотици правителствени, икономически, военни и граждански цели\", казва главният автор на доклада Роналд Дайбърт.Според доклада кибератаките срещу Демократическата партия и дезинформационната кампания по време на президентските избори в САЩ са само върхът на айсберга.В доклада се казва, че шпионажът е насочен не само срещу правителства, армии или фирми, а и срещу журналисти, научни работници, опозиционери и активисти.Документи, откраднати от известния критик на Кремъл Алексей Навални, са били манипулирани и след това разпространени като се симулира изтичане на информация. Целта е да се дискредитират антиправителствени активисти в Русия и чужбина, а приложеният метод е наречен от авторите \"опетнено изтичане на информация\" (tainted leaks).Сред засегнатите е бивш руски премиер, бивши високопоставени американски официални лица, членове на министерски кабинети в Европа и Азия, посланици, висши военни и генерални директори на енергийни компании.Кампаниите на Русия следват модел на атака чрез \"пускане на въдици\", който позволява на Москва да се сдобие с данни на мишените, а след това те се разпространяват със смесване на верни и неверни информации за пораждане на объркване, обясни Дайбърт.След най-голямата група на правителствени \"мишени\" се нареждат (21%) членове на гражданското общество, включително учени, активисти, журналисти.\"Не разполагаме с убедително доказателство, че тези операции се водят от конкретна руска правителствена агенция, но е налице ясно припокриване на нашите свидетелства с представените от множество доклади от правителства и индустрията за киберзащита факти за свързани с фактори на заплахата от Русия\", се казва от канадския институт.Руската медийна група РБК, която се очаква скоро да бъде продадена на близък до Кремъл предприемач, посочва, че в доклада се говори за хакерската група Fancy Bears, свързвана с Главното разузнавателно управление (ГРУ) на руската армия.РБК е сред изданията, включени от хакерите във фалшивите \"доказателства\" за връзки на журналисти с Държавния департамент на САЩ. Другите имета са \"Ведомости\", телевизия Дождь и платформата Republic (до неотдавна тя се наричаше Slon).Кампанията срещу тях с нападки, че \"подготвят цветна революция в Русия\", е подета едновременно и с почти еднакви заглавия в държавни или силно проправителствени медии като \"Российская газета\", Рен-ТВ, РИА Новости, RT и православно-националистическия канал Царьград-ТВ.Същевременно комисията по външни отношения на Сената на американския Конгрес днес подкрепи идеята за законопроект за създаване на специален фонд за противодействие на Русия в информационното и политическото пространство, предаде ТАСС.Според текст, публикуван в сайта на комисията, за тази цел през 2018 г. и 2019 г. ще бъдат отделени 250 милиона долара. Те ще са предназначени за защита на критически важни за страните инфраструктури и механизми за провеждането на избори в онези страни от НАТО и от ЕС, които по мнението на държавния секретар на САЩ могат да станат уязвими на влиянието от страна на Русия и нямат достатъчно средства за укрепване на своята сигурност.Инициативата в скоро време ще бъде разглеждана в целия Сенат, а после трябва да бъде подкрепена и от Камарата на представителите и от президента на страната.", "date": "2017.05.25", "title": "Дезинформацията от Русия е засегнала 39 страни, показва изследване"}
{"url": "http://www.dnevnik.bg/sviat/2017/05/25/2977884_merkel_poiska_ot_erdogan_da_osvobodi_germanski/", "text": "Германският канцлер Ангела Меркел изиска от турския президент Реджеп Тайип Ердоган да бъде освободен кореспондентът на германския в. \"Велт\" Дениз Юджел, който е в турски арест от края на февруари, предаде \"Франс прес\", цитирана от БТА. По време на срещата си с Ердоган днес в Брюксел Меркел настоя германските граждани, задържани в Турция, да бъдат третирани в съответствие с правилата на правовата държава, се казва в изявление на канцеларията на канцлера.", "date": "2017.05.25", "title": "Меркел поиска от Ердоган да освободи германски журналист"}
{"url": "http://www.dnevnik.bg/video/2017/05/25/2977902_video_kakvo_stana_kogato_cherna_gora_zastana_na_putia/", "text": "След като го изтласка встрани, президентът самоуверено си оправи сакото и размени няколко думи с президента на Литва Далия Грибаускайте.Друга проява на характерния стил на Тръмп, цитирана от медиите, е че се е обърнал към новия френски президент Еманюел Макрон. \"Ти си моят човек\", казал той на френския държавен глава, когато двамата се срещнаха лично за пръв път.Тръмп казал на Макрон, че противно на медийните публикации, той не е подкрепял Марин льо Пен на изборите и че е следвал неговата кампания с голямо внимание.", "date": "2017.05.25", "title": "Видео: Какво стана, когато Черна гора застана на пътя на Тръмп"}
{"url": "http://www.dnevnik.bg/sviat/2017/05/25/2977912_apelativen_sud_potvurdi_zabranata_za_prilagane_na/", "text": "Апелативният съд на четвърти съдебен окръг в Ричмънд, в щата Вирджиния, остави в сила забраната за изпълнение на указа на американския президент Доналд Тръмп за отказ за издаване на визи за САЩ на гражданите на шест страни с преобладаващо мюсюлманско население, предадоха световните агенции.С 10 срещу 3 гласа членовете на съда обявиха, че защитниците на указа от администрацията на Тръмп не са могли да ги убедят, че той не е \"мюсюлманска забрана\", а е в интерес на националната сигурност. Конгресът предоставя на президента големи правомощия, за да забранява достъпа до САЩ на чужденци, но тези правомощия не са абсолютни, се казва в изявление на председателя на апелативния съд в Ричмънд Роджър Грегъри относно решението на съда.Съдът обяви, че указът нарушава конституцията на САЩ, която забранява религиозната дискриминация, и изрази мнение, че ако забраната за влизане в страната се приложи, тя може да нанесе на хора, попадащи в обхвата й непоправими щети.Сега остава случаят да бъде отнесен до Въровния съд на САЩ, което ще отнеме месеци за подготовка, не е ясно дали съдиите ще го допуснат, както и кога ще се произнесат по него.", "date": "2017.05.25", "title": "Апелативен съд потвърди забраната за прилагане на указа на Тръмп срещу ислямски държави"}
{"url": "http://www.dnevnik.bg/sport/2017/05/25/2977918_stiliian_petrov_iskam_da_buda_menidjur_no_da_e_po/", "text": "Бившият капитан на българския национален отбор Стилиян Петров заяви, че целта му е да стане мениджър. Той посочи, че иска да извърви пътя от най-ниското стъпало, а не да получава нещо даром.Българинът изкара треньорски курс в Ирландия и гледа напред с надежда към новата си кариера.\"Мисля, че съм човек с ясно изразена позиция и знам как искам да виждам футбола. Не мисля, че бих могъл да работя като втори човек. Няма нищо лошо в това. Работя върху това да стана мениджър\", каза Петров пред \"Белфаст телеграф\".\"Така казано, трябва да правиш стъпка по стъпка, да се учиш, за да извървиш пътя до върха\", добави той. Българинът посочи, че няколко пъти е бил канен от различни мениджъри на \"Астън вила\" да става част от екипа им, но не се е чувствал готов и е искал да работи, защото го заслужава, а не заради симпатии.Петров говори и за голямото дерби на Шотландия между бившия му отбор \"Селтик\" и \"Рейнджърс\". Според него е добре \"Рейнджърс\" да вдигне нивото си. \"Двата отбора имат нужда един от друг.\"", "date": "2017.05.25", "title": "Стилиян Петров: Искам да бъда мениджър, но да е по заслуги"}
{"url": "http://www.dnevnik.bg/sviat/2017/05/25/2977917_oficer_ot_srubskoto_razuznavane_e_bil_v_makedonskiia/", "text": "Македонското външно министерство повика посланичката на Сърбия в Скопие Душанка Дивяк Томич да обясни присъствието на Горан Живалевич, съветник в сръбското посолство в Скопие и член на Агенцията за сигурност и информация (БИА) в парламента на Македония на 27 април, когато в сградата нахлуха демонстранти, предаде агенция Бета.\"Срещата с посланик Дивяк Томич още не се е състояла и в зависимост от съдържанието на разговора с нея ще постъпим в съответствие с Виенската конвенция\", било казано в министерството.Горан Живалевич потвърди информацията, че е бил в сградата на парламента, но уточни, че е бил там по служебно задължение, да види дали в инцидента участват лица от Сърбия - футболни фенове или екстремисти.Според македонската телевизия Телма Живалевич влязъл в македонския парламент с група демонстранти около 20 часа, останал там около 20 минути и се снимал в пленарната зала, където имало депутати от ВМРО-ДПМНЕ и демонстранти.Натовареният да състави новото македонско правителство Зоран Заев заяви, че не е разговарял със сръбския премиер Александър Вучич за присъствието на Живалевич в парламента.Вучич оправда присъствието на дипломата и офицер от БИА в Събранието, заявявайки, че \"работата му е да информира от страната\", съобщава Бета, цитирана от БТА.", "date": "2017.05.25", "title": "Офицер от сръбското разузнаване е бил в македонския парламент при нахлуването на тълпата"}
{"url": "http://www.dnevnik.bg/bulgaria/2017/05/25/2977911_borisov_poluchi_pokana_da_poseti_turciia_na_13_juni/", "text": "Премиерът Бойко Борисов и турският му колега Бинали Йълдъръм проведоха телефонен разговор, в който обсъдиха актуалната ситуация на Балканите, съобщи правителствената информационна служба. Двамата са изразили мнение, че сътрудничеството между България и Турция е от изключително значение за стабилността и развитието на региона.Отчетено е било доброто сътрудничество по отношение ограничаването на мигрантския поток към Европа и е отбелязано, че спазването на постигнатите договорености за намаляване на натиска към българската граница ще продължи.Йълдъръм е поканил Борисов да посети Турция на 13 юни за продължаване на разговорите.", "date": "2017.05.25", "title": "Борисов получи покана да посети Турция на 13 юни"}
{"url": "http://www.dnevnik.bg/sport/2017/05/25/2977922_s_gol_ot_duzpa_volfsburg_vze_prednina_v_duela_za/", "text": "\"Волфсбург\" взе преднина срещу \"Айнтрахт\" (Брауншвайг) в спора за място в Бундеслигата. \"Вълците\" спечелиха с 1:0 домакинството си.Ценния гол отбеляза Марио Гомес. Опитният нападател вкара от дузпа в 35-ата минута.\"Волфсбург\" завърши на 16-ото място в Бундеслигата и продължава опита да остане в елита.  \"Инголщад\" и \"Дармщад\" изпаднаха, а от Втора Бундеслига се изкачиха \"Щутгарт\" и \"Хановер\".\"Вълците\" бяха по-дейни през първото полувреме, но съперникът им пръв стигна до възможност за гол. В 23-ата минута Мирко Боланд не успя да се възползва при добра атака.В 35-ата Гомес даде преднина на отбора си, която се запази до края. В началото на втората част Даниел Дидави можеше да удвои. Той получи в наказателното поле, но пропусна.", "date": "2017.05.25", "title": "С гол от дузпа \"Волфсбург\" взе преднина в дуела за оставане в Бундеслигата"}
