{"url": "http://www.dnevnik.bg/pr_sfera/2017/05/02/2962117_credissimo_predlaga_plashtane_na_vnoska_po_krediti_s/", "text": "Лидерът в иновациите на пазара за онлайн кредити в България, Кредисимо, отново залага на модерни практики, които инкорпорира в бизнес модела си, с цел по-бързо и по- ефективно обслужване на клиенти. В средата на април, компанията представи последното си нововъведение - приемането на Биткойн /Bitcoin/ валута като допълнително разплащателно средство.Биткойн е най-разпространената децентрализирана криптовалута и разплащателна мрежа в света. Поради ниските такси, в сравнение с традиционните цифрови портфейли и кредитни карти, Биткойн е изключително подходящ онлайн финансов инструмент за извършване на трансакции. В рамките на минути всеки потребител може да създаде свой дигитален Биткойн портфейл и да започне да извършва разплащания в уебсайтове на компании като Аmazon, Ebay, Zappos, Etsy, Apple’s App Store, Microsoft, Dell, Tesla, Expedia и др. Валутата е базирана на peer-to-peer 1 технология, позволяваща й да бъде напълно независима, от което и да е правителство, компания или организация в глобален мащаб.Други ключови предимства са обработка на плащания в реално време, 7 дни в седмицата; ниски такси за извършване на трансакции, както за потребители, така и за търговци; пълен клиентски контрол - без нежелани и скрити такси; високо ниво на защита на личните данни и пълна прозрачност за употребата на финансовия инструмент.Процесът по плащане на вноска с Биткойн е максимално улеснен за потребителите на . Всеки клиент може да посети официалния сайт на компанията и да отиде на страницата \"Как да платя?\". Сред посочените опции потребителите 1 съкращавано още като P2P, произнася се пиър-ту-пиър, представлява компютърна мрежа, до която всички мрежови участници имат равноправен достъп без необходимост от сървъри или трайни хостове имат възможността да изберат \"Плащане с Биткойн\" и да осъществят вноската си по кредити посредством Биткойн терминал в реално време всеки ден от седмицата.", "date": "2017.05.02", "title": "Credissimo предлага плащане на вноска по кредити с Биткойн"}
{"url": "http://www.dnevnik.bg/sviat/2017/05/02/2964099_fiion_se_ottegli_ot_aktivnata_politika/", "text": "Бившият премиер Франсоа Фийон, който бе последната надежда на традиционната десница да има свой президент във Франция, се оттегля от активната политика, след като на първия тур преди 10 дни събра малко под 20% от гласовете на избирателите и не стигна до балотаж.Пред избиратели, цитиран от телевизия BFM, той съобщи, че вече ще бъде \"редови боец, който, обаче, няма да пасува пред реалността\".Фийон добави, че няма да се кандидатира за депутат на парламентарните избори през юни.Шансовете му бяха съсипани от скандал, свързан с обвинения, че е назначил съпругата си Пинелъпи на фиктивен пост като свой сътрудник, покрай който са били използвани близо 1 милион евро.Фийон, който вече каза, че ще гласува за Еманюел Макрон, призова и съмишлениците си да гласуват \"със здрав разум\", защото \"икономическата програма на Марин льо Пен ще разори Франция\".\"И десницата, и центристите изповядваме едни и същи ценности и само те имат смисъл, защитавайте ги. Трябва да останем единни, като всеки се кандидатира за парламента под своя флаг. Длъжни сте да се борите за своите идеали и убеждения, а не за тапицираните седалки в Националното събрание\".", "date": "2017.05.02", "title": "Фийон се оттегли от активната политика"}
{"url": "http://www.dnevnik.bg/sport/2017/05/02/2963462_livurpul_vze_tri_tochki_avans_v_bitkata_za_shampionska/", "text": "\"Ливърпул\" спечели трудна победа с 1:0 при гостуването на \"Уотфорд\" и се откъсна с три точки пред \"Манчестър сити\", с четири пред \"Манчестър юнайтед\" и с девет пред \"Арсенал\" за двете места в зона \"Шампионска лига\", които \"Челси\" и \"Тотнъм\" оставиха.\"Мърсисайдци\" постигнаха 20-ия си успех и събраха 69 точки след 35-ия си мач във Висшата лига този сезон. Те са изиграли една среща повече от манчестърските отбори и две повече от \"артилеристите\".Лошата новина за \"мърсисайдци\" при важния успех срещу \"стършелите\" дойде още в 11-ата минута, когато Фелипе Коутиньо напусна терена с контузия. Това е пореден тежък удар за Юрген Клоп, който не може да разчита на Садио Мане и Джордън Хендерсън в един изпълнен с травми на \"Анфийлд\" сезона. Вместо Коутиньо в игра се появи Адам Лалана, който се завърна след месец и половина отсъствие.Единственото попадение в мача отбеляза Емре Джан във втората от трите минути добавено време на първото полувреме. Германският национал се разписа със страхотен ножичен удар след центриране през центъра на Лукас Лейва.Малко по-рано, в 42-ата минута, Адам Лалана също беше много близо да отбележи зрелищен гол. Той посрещна лошо отбита топката от воле, но шутът му с левия крак разтресе напречната греда над Еурелио Гомес.Това бяха и двете най-интересни ситуациии в едно първо полувреме, в което нямаше много възможности за гол. \"Уотфторд\" също трябваше да направи принудителна смяна преди почивката, след като централният бранител Мигел Бритос се контузи и беше заменен от бившия играч на \"Лудогорец\" Кристиан Кабаселе.През втората част домакините продължиха да се отбраняват много организирано, а Гомес също беше на ниво при две ситуации след удари на Джеймс Милнър и Дивок Ориги.В заключителните минути двата отбора създадоха най-добрите си възможности за гол. Адам Лалана и влезлият като резерва Даниел Стъридж пропуснаха да решат мача в полза на \"Ливърпул\", а намеса на Симон Миньоле след удар на Дарил Янмаат и гредата след изстрел на Себастиан Прьодел лишиха \"Уотфорд\" от точка.", "date": "2017.05.02", "title": "\"Ливърпул\" взе три точки аванс в битката за Шампионска лига, но Коутиньо се контузи"}
{"url": "http://www.dnevnik.bg/politika/2017/05/02/2963421_premierut_shte_otchete_svurshenoto_ot_slujebnoto/", "text": "Министър-председателят Огнян Герджиков и вицепремиерите Деница Златева и Стефан Янев ще обобщят днес работата на служебното правителство. На специална пресконференция тримата ще дадат отчет за свършеното по време на мандата им, съобщи правителствената пресслужба.Служебното правителство пое управлението в края на януари,когато вторият кабинет на Бойко Борисов подаде оставка, след като на президентските избори кандидатът на ГЕРБ Цецка Цачева загуби от Румен Радев, който бе подкрепен от БСП.Преди дни пред \"Нова телевизия\" Герджиков заяви, че оставя държавата в по-добро състояние от това, в което я е заварил. Повече четете .Бъдещият премиер , която е вицепремиер, отговорен за подготовката на българското председателство на Съвета на ЕС, да остане на поста си. Тя обаче \"Ако имаше предварително съгласие от политическите сили, че по определени теми ще има сътрудничество, което може да се изрази в участие на експерти в определен кабинет – това е една тема\", посочи Златева и допълни: \"В тази ситуация, при решение на Националния съвет, че БСП няма да участва под никаква форма в правителство на ГЕРБ, при обсъждане в Изпълнителното бюро, смятам, че това е правилното решение\".", "date": "2017.05.02", "title": "Премиерът ще отчете свършеното от служебното правителство"}
{"url": "http://www.dnevnik.bg/sviat/2017/05/02/2962216_merkel_otiva_na_purvoto_si_poseshtenie_v_rusiia_ot_dve/", "text": "Германският канцлер Ангела Меркел ще направи днес първото си посещение в Русия от две години, съобщи нейният говорител, цитиран от агенция \"Ройтерс\".Тя ще се срещне с президента Владимир Путин в черноморския курорт Сочи. Посещението е част от поредица визити на Меркел в чужбина преди предстоящата среща на върха на Г-20 в Хамбург през юли.В момента Германия е ротационен председател на групата на 20-те най-големи икономики в света.Говорителят на германското правителство Щефен Зайберт каза, че преговорите междуще се фокусират върху международни въпроси, включително конфликта в Източна Украйна и войната в Сирия. От Кремъл уточниха, че борбата с тероризма също ще бъда тема на разговор.Президентът Владимир Путин ще обсъди сирийската криза и на следващия ден с турския си колега Реджеп Ердоган. са се срещали неколкократно на международни форуми и често разговарят по телефона, особено за кризата в Украйна, където Кремъл подкрепя проруските бунтовници. до Сочи обаче ще е първото ѝ посещение в Русия, откакто тя взе участие в церемониите за отбелязване на 70-ата годишнина от края на Втората световна война преди две години. Отношенията между Москва и Берлин се обтегнаха, откакто Русия анексира Кримския полуостров през март 2014 г.", "date": "2017.05.02", "title": "Меркел отива на първото си посещение в Русия от две години"}
{"url": "http://www.dnevnik.bg/sport/2017/05/02/2963485_mark_selbi_se_naredi_sred_legendite_na_snukura_s_treta/", "text": "Марк Селби стана спечели трета световна титла в снукъра след победа с 18:15 срещу четирикратния шампион Джон Хигинс. 33-годишният англичанин стана едва четвъртият играч в историята след Стив Дейвис, Стивън Хендри и Рони О'Съливан, който защитава трофея в \"Крусибъл\".Десет години след първия си финал, когато загуби с 13:18 от Хигинс, световният номер 1 взе реванш от 41-годишния шотландец и триумфира за трети път след 2014 и 2016 г.Селби е седмият играч с три световни титли в модерната ера на снукъра. Той изравни Джон Спенсър (1969, 1971 и 1977 г.) на шестото място във вечната класация. С повече от тях са Хигинс (4), О'Съливан (5), Рей Риърдън (6), Дейвис (6) и Хендри (7).Веселяка от Лестър не показа най-добрата си игра като ефективност в ударите за отбелязване, но отново се доказа като майстор на тактическите битки. Той забави ритъма на двубоя, запази по-голямо спокойствие и сведе до минимум рисковите удари, а Хигинс започна да допуска все повече грешки.Шотландецът, който на 18 май ще навърши 42 години, не успя да стане най-възрастният световен шампион от 45-годишния Риърдън през 1978 г., но показа страхотен снукър и до последно поддържаше интригата в мача, печелейки три поредни фрейма от 12:16 до 15:16. Селби обаче не изпусна мача от контрол след втория си и най-висок сенчъри брейк в мача - 131 точки, и серия от 75 в оказалия се последен 33-и фрейм.В неделя световният шампион започна финала със серия от 76 точки, а в третия записа брейкове от 62 и 58 точки, за да поведе с 2:1. Хигинс обаче отговори с впечатляваща игра и спечели пет поредни партии, в които реализира четири големи серии - 141, 63, 95 и 58 точки, и взе комфортен аванс от 6:2.Селби започна отлично и втората сесия след брейк от 86 точки. Миналогодишният шампион обаче се озова в тежка ситуация, след като допусна много грешки, загуби четири от следващите пет фрейма и изоставането му започна да изглежда застрашително - 4:10.В този момент лидерът в световната ранглиста демонстрира състезателния си характер и се върна. Той спечели последните три фрейма за деня, като постигна и първата си серия над сто точки в мача - 122 във фрейм №16.\"Имах късмет, че след 4:10 успях да приключа деня при 7:10. Поздравления за Джон, който направи страхотен турнир. Да бъда един от четиримата, защитили титлата си е невероятно. Допреди три години нямах нито една световна титла. Това е нещо, за което само съм си мечтал\", каза Селби след победата.Той спази традицията да печели бавно и методично третите сесии във финалите си в \"Крусибъл\". През 2007 г., когато отново игра с Хигинс в спора за титлата, англичанинът спечели всичките шест партии, за да съкрати пасива си от 6:14 до 12:14. Тогава обаче не успя да осъществи обрат и загуби с 13:18.През 2014 г., когато изоставаше с 5:10 срещу Рони О'Съливан, Селби взе пет от шестте фрейма в третата сесия и след това стигна до първата си световна титла след успех с 18:14. Срещу Хигинс той спечели пет от шестте фрейма (отново два под предвидените за осем) в третата сесия.", "date": "2017.05.02", "title": "Марк Селби се нареди сред легендите на снукъра с трета световна титла"}
{"url": "http://www.dnevnik.bg/bulgaria/2017/05/02/2959436_curkvata_pochita_sveti_car_boris_pokrustitel/", "text": "Българската православна църква днес почита свети цар Борис I Михаил Покръстител.Той управлява от 852 до 889 г. и отново за кратко през 893 г., когато детронира първородния си син Владимир Расате и на престола се възкачва другият му син Симеон.По време на управлението си княз Борис налага християнството, заради което е наричан още покръстител, и въвежда славянската писменост в България, като приема учениците на Кирил и Методий през 885 г.Канонизиран е за светец скоро след смъртта му. Българската църква в наши дни го почита под името Свети Цар Борис-Михаил, макар че приживе той не е носил царско достойнство.", "date": "2017.05.02", "title": "Църквата почита свети цар Борис Покръстител"}
{"url": "http://www.dnevnik.bg/kultura/2017/05/02/2954852_otkus_ot_noviia_roman_na_milen_ruskov_chamkoriia/", "text": "Миглена Николчина за \"Възвишение\":Както и в другите си романи, той върви срещу течението на лесното и повърхностно писане. Като възкресява яркия, мощен, смешен, омагьосващ, покъртителен, първозданно свеж език на възрожденските ни писатели, Русков поднася темите, които създадоха България и българската литература, с нова сила и дълбочина, в диалог с Бога и фатума на историята. Глътка въздух в днешната задуха – онова литературно събитие, на което бяхме престанали да се надяваме.Следва откъсът от \"Чамкория\". Читателите на \"Дневник могат\" да се възползват от 10% отстъпка от цената в Ozone.bg при въвеждане на код Dnevnik10. Поръчай първи и втори том с безплатна доставка  и .Има една голема разлика между човека и животното. Например никое животно не може да каже кои са му на него любимите животни. Па то дори не им знае имената! А човекът може да каже. Това аз го знам от собствен опит, дето се вика. Веднъж Пане Дървесния ме пита:– Кои са ти тебе любимите животни?– Гледай какви неща ме питаш – викам – с детинския си акъл: кои са ми любимите животни...Но се замислих де. То и без това по цел ден седи човек на пиацата и се чуди какво да прави. Аз си нахлупих така каскета на очите, викам си \"Чекай да дремнем минутка\", и се замислих. Аз по начало така съм свикнал, това е много подходящ момент да се замислиш. През останалото време нема време. Замислих се и сам се запитах: \"Да бе, кои са ми на мене любимите животни?\" Едното е, разбира се, кон. На всички в България конят им е любимо животно. Но кое да е другото? Крава да кажеш, не върви. Прасе – още по-глупаво. Овца? Кой че каже, че любимото му животно е овца! Кокошките? Виж, кокошките аз ги обичам, в смисъл приятно ми е да ги гледам, па и да им ям яйцата, но не бих казал, че това ми е любимо животно. Пък и виж как звучи: кон и кокошка. Че ти се смеят, това са съвсем несъвместими работи! Затова хората казват \"Кон за кокошка\"! Куче? Куче пó може, но така като се замислим, аз тех не ги обичам, само ме лаят вечер у Банишора. И котките не обичам. Само ти скача по масата и леглата и навсекъде хвърчат косми. Това е женска работа, жените харесват котки. Мъжете не. Какъв мъж си ти, ако кажеш, че котката ти е любимото животно? Ти си педерас, а не мъж. А от дивите некое, я да видиме? Вълк. Не, мани това – на кой му е вълкът любимото животно! Стига, ебем те! Лисица? И това малко на женска работа избива, на женско коварство. Те затова толко обичат с лисичи кожи да ходят. Глиган? Мани, недей... Елен, сърна? Това може да ти е любимо, ако си ловец, да го ядеш. Заекът и той е в тая група. Орел? Я как хубаво летят! Но мани, много грозен е в лицето, с тоя голем клюн, като арменската булка, братче. Те имат такива големи носове, защо са от симитската народност. Тия са с големи носове. А от рибите некоя? Делфин? Ама какво па му е толко хубавото на делфина, айде стига!... И тогава се сетих: пингвин! Ей, това е велико животно! И по сушата върви, и във водата плува. Кое друго го може това?! – Крокодилът. Но ти не можеш да кажеш, че крокодилът ти е любимото животно, стига моле ти се! На кой че му е крокодилът любимото животно – хем е грозен, дето викат за некоя жена – като крокодил, – хем опасен. Виж, пингвинът е съвсем друга работа, хубавко животно, никому нищо лошо не прави, па и не плува просто така в реките като крокодила и други, а обикаля моретата, океаните. Кога се е чуло и видело крокодил да плува в моретата и океаните? Не може, че се удави! А пингвинът си цепи през океаните и пет пари не дава! И после излезе на сушата, чак там доле в далечна Антрактида! И ходи по земята, изправено като човек, на два крака. Знам, виждал съм ги по кинопрегледите. А са и едни привлекателни такива, миловидни животни. Но са и издръжливи – я колко носят на студ! В тая Антрактида, представи си... Пък и плуват из Южните ледовити океани. Това не ти е Африка, братче, да се плицикаш из реките като крокодила и други – кеф ти слънце грее, кеф ти дъжд вали. Не, това е ледовит океан, студ, майката си трака, дърво и камък се пука, дето викат, и става на лед! Ти че станеш на шушулка, а то си плува, пет пари не дава, а после си излезе на сушата и си тръгне и по нея. А там лед, братче, ветърът свири, снег ти пръска в очите, едни големи ледени планини, дето им викат айсберзи, отвсекъде те избиколили, нема мърдане, – то обаче си върви бавно-бавно, спокойно, достойно, с една горда осанка, все едно че нищо не е станало.На другия ден отидех при Пане и му викам:– Любимите ми животни мене са кон и пингвин. – Така му казах, а той ме гледа с един неразбиращ поглед, като ударен с мокър парцал. – Нали ме пита кои са ми любимите животни – казвам, – не помниш ли? – Той взе да хънка и мънка, веднага ми стана ясно, че нищо не помни. – Абе, Пане – викам, – язък че си два метра мъж, акъла ти като на врабче. Как може да не помниш какво си правил вчера бе, човек!– Ама това е много странно – разправя той, – кон и пингвин. Ти виждал ли си пингвин?– Алооо – почуках се аз с два пръста по слепоочието, – как че го видим бе, ти добре ли си? Аз да не съм ескимос! Да не живеем у Антрактида!А той вика:– За пръв път съм чувал такова нещо!Той прочее така си говори, нали е от Видинско. Те там така говорят. На щело и не щело место едно \"съм\" блъскат отпред. Че се върне от обед и че каже: \"Ходил съм да обедвам и съм изел три кебапчета.\" Ти му викаш: \"Виждаш ли го там трамвая?\" А той че ти отговори: \"Да, видел съм го.\"Така говорят там. Абе мани ги! Та значи вика:– За пръв път съм чувал – вика – такова нещо! Кон и пингвин! Утепа ме!- Това е положението! – вдигнах рамене аз.", "date": "2017.05.02", "title": "Откъс от новия роман на Милен Русков \"Чамкория\""}
{"url": "http://www.dnevnik.bg/sport/2017/05/02/2963516_atletiko_na_simeone_shte_napravi_chetvurti_opit_da/", "text": "Миналогодишните финалисти в Шампионската лига \"Реал\" и \"Атлетико\" се изправят един срещу друг за четвърта поредна година. Този път отборите от Мадрид се срещат във фаза полуфинал, а тимът на Диего Симеоне ще направи четвърти опит да победи градския съперник в Европа.През 2014 и 2016 г. \"дюшекчиите\" загубиха много драматично финалите на турнира, а през 2015 г. отпаднаха от белите в четвъртфиналите . В последните години \"Атлетико\" се представя силно срещу \"Реал\" във вътрешните първенства и купи, но все още не може да се пребори с проклятието, което тегне над отбора в мадридските дербита в Европа.\"Реал\", воден от Зинедин Зидан, продължава да преследва възможността да стане първият отбор, който успява да защити трофея в Шампионската лига. Тази вечер в 21.45 ч. двата отбора излизат на \"Сантяго Бернабеу\" за осмия си европейски мач. На този стадион домакините имат две победи от два мача - 2:1 през 1959 г. и 1:0 през 2015 г.\"Атлетико\" има само един успех срещу \"Реал\" в евротурнирите - с 1:0 в реванша от полуфиналите на Купата на европейските шампиони през 1959 г. Тогава отново белите излизат крайни победители в сблъсъка, след като печелят третия двубой на неутрален терен.През 2014 г., когато мадридските отбори изиграха първия си финал в Шампионската лига, \"Атлетико\" беше само на няколко секунди от спечелването на трофея. Серхио Рамос обаче вкара много късен изравнителен гол, за да прати мача в продължения, където изтощените физически играчи на \"дюшекчиите\" допуснаха още три попадения.Година по-късно те се срещнаха в четвъртфиналите и успяха да си отбележат само един гол в двата двубоя. Той беше дело на Хавиер Ернандес-Чичарито в 88-ата минута на реванша на \"Бернабеу\". Миналия сезон \"Реал\" и \"Атлетико\" отново си оспорваха трофея и след 1:1 в редовното време и продълженията белите триумфираха след изпълнение на дузпи. няма да може да разчита на Гарет Бейл в двата мача с \"Атлетико\". Уелсецът получи контузия в прасеца в последното дерби с \"Барселона\" (2:3) и ще се възстановява около четири седмици. Аут е и Пепе, който от доста време лекува травма в ребрата. Всички други играчи в състава на белите са на разположение на Зинедин Зидан.  има малко повече проблеми с контузии. Хуанфран има разтежене, Хосе Хименес страда от болки в аддукторите, а Аугусто Фернандес - от травма в коляното. Тримата със сигурност пропускат днешния мач, а Шиме Вршалко е под въпрос заради проблем в коляното.\"Не сме фаворити. Както винаги във фазата на директните елиминации, шансовете са 50/50. Двата отбора се познават перфектно, а съперничеството с \"Атлети\" не се е променило много, откакто за бях футболист. В предстоящия двубой трябва да направи всичко много добре, за да имаме шанс. Щом си стигнал до полуфиналите, значи си се справил много добре до момента, но сега ни предстои съвсем нов мач.\"  \"Винаги се чувствам малко уплашен преди мачовете. Изолирам се от всичко, има напрежение, което е нормално. Имаш голяма отговорност и тя става все по-голяма и по-голяма, независимо от мача и опонента. \"Реал\" ще излезе много силен, както винаги у дома. Ще опитат да ни наранят от първата секунда. Ние трябва да останем силни и колко се може по-спокойни. Ще бъде здрав, завързан сблъсък и се надявам да се възползваме от възможностите, които създадем.\" Кейлор Навас - Дани Карвахал, Серхио Рамос, Рафаел Варан, Марсело - Каземиро, Тони Кроос, Лука Модрич - Иско, Кристиано Роналдо, Карим Бензема; Ян Облак - Лукас Ернандес, Диего Годин, Стефан Савич, Филипе Луис - Коке, Габи, Саул Нигес, Яник Ферейра Караско - Антоан Гризман, Кевин Гамейро.", "date": "2017.05.02", "title": "\"Атлетико\" на Симеоне ще направи четвърти опит да спре \"Реал\" в Шампионската лига"}
{"url": "http://www.dnevnik.bg/skorost/2017/05/02/2963418_iaguar_f-type_demonstrira_sportni_ambicii_i_s/", "text": " ще се предлага с четирицилиндров бензинов двигател след фейслифта си, съобщиха от компанията. Той генерира 300 коня мощност и 400 Нм въртящ момент от два литра обем, като ще замени шестцилиндровия агрегат с 340 к.с.Без да влошава сериозно динамиката си, като ускорява до 100 км/ч само за 5.7 секунди, колата демонстрира с над 16% по-нисък разход на гориво (до 7.2 л/100 км). С монтирането му в F-Type, обновеният модел е с 52 килограма по-лек.Двигателят Ingenium е, като генерира най-високата специфична мощност от всички двигатели от гамата на F-Type - 150 к.с. на литър.След фейслифта автомобилът има и визуални подобрения. Сред тях са брони с нов дизайн и светодиодни фарове. Отзад, моделът с четирицилиндров двигател, е с един накрайник, което го отличава от двойния централен ауспух и външно монтирания четворен ауспух на моделите с двигатели V6 и V8. Олекотени 18-инчови джанти също отличават най-новото попълнение в гамата.Промените в интериора на F-Type включват олекотени седалки, подобрена версия на информационно-развлекателната система Touch Pro и новите хромирани и алуминиеви покрития. Благодарение на предна стерео камера колата е снабдена с автономна аварийна спирачка, предупреждение за напускане на лентата и асистент за придържане в лентата, разпознаване на пътните знаци и адаптивен ограничител на скоростта.", "date": "2017.05.02", "title": "\"Ягуар\" F-Type демонстрира спортни амбиции и с четирицилиндров мотор"}
{"url": "http://www.dnevnik.bg/sviat/2017/05/02/2963523_durjavniiat_departament_na_sasht_predupredi_za/", "text": "Държавният департамент на САЩ предупреди американските граждани за продължаваща заплаха от терористични нападения в Европа, съобщава БТА. Държавният департамент цитира в предупреждението неотдавнашните инциденти във Франция, Русия, Швеция и Великобритания, и посочва, че \"Ислямска държава\" и \"Ал Кайда\" имат способността да планират и осъществят терористични нападения на Стария континент.Предишното предупреждение на Държавния департамент към американските граждани, пътуващи в Европа, бе издадено преди зимния ваканционен сезон и изтече през февруари. Служител на Държавния департамент посочи, че сегашното предупреждение не е провокирано от конкретна заплаха, а е по-скоро признание за продължаващия риск от нападения, особено преди летния сезон.Предупреждението е валидно до 1 септември. Търговски центрове, правителствени учреждения, хотели, клубове, ресторанти, места за богослужение, паркове, летища и други локации са възможни цели на терористите, се посочва в предупреждението.В него се допълва, че САЩ \"тясно си сътрудничат с европейските партньори и съюзници в борбата с международния тероризъм\".", "date": "2017.05.02", "title": "Държавният департамент на САЩ предупреди за продължаващ риск от терористични атаки в Европа"}
{"url": "http://www.dnevnik.bg/sviat/2017/05/02/2963293_omrazata_kum_onezi_tam_gore/", "text": "Нашумелият напоследък американски автор Джейсън Бренан предизвика разгорещени дискусии с тезата си за \"епистокрацията\" - една много предизвикателна пледоария, поставяща под въпрос всеобщото избирателно право. Според Бренан, много избиратели са невежи и не разбират за какво точно гласуват в този комплексен свят, а решението на проблема със състои в следното: право на глас да имат само осведомените хора. За изборната победа на Тръмп той говори като за \"танц на глупаците\", а почитателите на Брекзита описва като хора с униформирано съзнание.На съвсем друго мнение е Филип Кран, който от страниците на \"Франкфуртер Алгемайне Цайтунг\" отправя сериозното предупреждение, че бунтът срещу елитите едва ли е само въстание на невежите. Той припомня, че радикалните обществени промени в човешката история винаги са били отчасти резултат и от изгубената връзка на елитите с действителността. \"Така преди 500 години настъпи Реформацията, след като в продължение на столетия църковният елит отказваше да разбере, че проповедите на латински език са неразбираеми за повечето хора. 280 години по-късно Френската революция избухна главно поради това, че аристокрацията не обръщаше внимание на социалните неволи на селската прослойка. В навечерието на бунтовете противниците на монархията пуснаха в обращение твърдението, че кралица Мария-Антоанета била казала \"Като нямат хляб, да ядат пасти\".Макар че този цитат навярно е изфабрикуван, хората го приеха за истина на фона на декадентския стил на живот на аристокрацията. Мао Дзъдун пък успя да сплоти китайските маси под знамената на своята брутална културна революция, нападайки най-вече класата на бюрократите, която все повече се откъсвала от реалността.\"Нима и днес е настъпил подобен момент? - пита авторът и задава още редица смущаващи въпроси: \"Нима днешните елити също са прекъснали връзките си с населението? И дали те действително не пришпорват едно и без друго стресирано общество към някакъв нов експеримент с отворени граници, дигитализирани пазари и централизирана бюрокрация, която обслужва единствено \"онези горе\"? Наистина ли прослойката на мениджърите се самообслужва с парите на хората? Или пък днешната ситуация е станала прекалено необозрима на фона на двете тъй различни групи - огромните маси хора, които \"са изпуснали влака\", от една страна, и привилегирования слой на спечелилите от глобализацията, от друга?\".По думите на Кран, влизането на Доналд Тръмп в Белия дом и гласуването на британците в полза на Брекзита са отприщили дискусията за това, че ключовите фигури в политиката и в бизнеса очевидно вече не следят настроенията на хората. \"Допитванията показват, че скептицизмът по отношение на елитите нараства вече от години - при това по цял свят. Може би най-благонадеждният източник в това отношение е \"Барометърът на доверието\", който американската консултантска фирма \"Еделман\" изготвя годишно на базата на интервюта с 32 000 души от 28 държави. Тазгодишните резултати са шокиращи: близо половината от анкетираните мислят, че \"системата\" вече не функционира. Само 41% вярват на своите правителства. А доверието към мениджърите направо се е срутило: едва 37 на сто от хората смятат шефовете на фирми за благонадеждни хора\", четем още в обширния анализ на \"Франкфуртер Алгемайне Цайтунг\".Почти противоположна е позицията на Йенс Йесен в \"Ди Цайт\". Неговото есе, озаглавено \"Омразата към онези там горе\", отправя предупредителен сигнал за надигането на ново варварство. Ето накратко част от тезите на автора:В по-напредналите страни омразата си намери нов обект, пише Йесен. Навремето бяха капиталистите, после - военно-промишленият комплекс или богатите и могъщите, а днес най-мразени са така наречените \"елити\".Самата дума отново съдържа упрека, че си имаме работа с някакъв заговор срещу трудещото се население, но обектът на гнева вече е малко по-различен. Омраза предизвиква не само фактическата власт, не само обстоятелството, че някакви хора имат повече пари. Днес биват мразени включително и онези, които са се добрали до по-високо образование или социално положение. \"Елитите\" - това са онези, които се смятат за нещо повече и дават акъл на останалите, смятат гневните. И размиват много важната граница между различните видове елити: елити по функция, елити по собственост, елити по образование, елити по произход.Особено стряскаща е омразата срещу елитите по образование, която е насочена срещу всички хора с по-висока квалификация в познанието, в науката, в културата и изкуството, пише Йесен. Нека да си припомним подигравателното презрение на Доналд Тръмп към професорите и холивудските елити, както и унищожителната енергия, с която Ердоган прочисти турските университети. Хронично е и настървението, с което Путин или Орбан преследват критично настроените и дори само независимите интелектуалци. Всички тези нови полудиктатори и демагози тероризират жертвите си от името на \"обикновения народ\" - нищо, че те самите имат стремителна и дългогодишна кариера във властта, която би трябвало веднага да ги включи в подозрителната група на елитите.Вътрешната нелогичност и противоречивост на новото понятие за елит ни помага бързо да открием фрапиращо простата цел на манипулирането с него. Оказва се, към елитите принадлежат всички онези, които не са на същото мнение. Особено елитарно е да поддържаш в каквато и да било форма ЕС, или пък - в случая с Германия - да проявяваш разбиране към приемането на бежанци. Отличителен белег на елитите се оказва толерантността, а особено осъдителен техен недъг е, че не мразят достатъчно исляма...Новата омраза срещу елитите е предполитическа. Тя на практика е омраза срещу цивилизованото. Носителите на тази омраза искат да отстранят всичко, което е прекалено сложно, а в новото понятие за елити е скрита една дива регресия, която развива своя собствена логика. И когато целта е да се разчупят оковите на цивилизацията и морала, да се отхвърлят сложните механизми на правовата държава, тогава като \"елит\" на подсъдимата скамейка се изправят всички онези, които с разсъдък и предпазливост защитават нашата култура - както либералите и левите, така и консервативният център, както собствениците, така и синдикалистите, както привилегированите по рождение, така и изкачилите се нагоре по образователната стълбица. Тези последните сякаш си навличат най-много омраза, защото винаги са се опитвали да се доберат до ценности, които сега мнозина искат да унищожат.Тъй че омразата към елитите е насочена не толкова срещу богатите и могъщите, колкото срещу онези, които защитават установения ред: хората, които навремето са успели да победят варварщината и властта на природните закони, констатира Йесен.В същия ключ са и разсъжденията на друг автор в \"Ди Цайт\" - Албрехт Кошорке. В своя обширен анализ той между другото пише:\"Популистките лидери като личности изобщо не са в синхрон с това, което проповядват, с интензивната си критика срещу лицемерието и развратеността на управляващата класа. Те не са социални революционери, не са аскетични проповедници на бедност, които искат да прогонят Злото от нашите общества. Не са и почтени, праволинейни, неподкупни мъже, на които им е чужда дори мисълта за корупция. Напротив, това са фукливи новобогаташи като Силвио Берлускони и Доналд Тръмп, които на всичко отгоре трупат допълнителен капитал от своя скандален личен живот. Популистите се представят не като политически лидери, а като личности, които със своите вулгарни и пубертетско незрели нагласи насърчават същите тези нагласи у хората. Те приличат повече на ВИП-овете от телевизионните шоу-програми, отколкото на образцови фигури с авторитет\", пише Кошорке на страниците на \"Ди Цайт\".", "date": "2017.05.02", "title": "Омразата към \"онези там горе\""}
{"url": "http://www.dnevnik.bg/sviat/2017/05/02/2963296_trump_shte_promenia_danucite_v_sasht_no_kakvi_sa_te_v/", "text": "Най-високият корпоративен данък в САЩ е 35 процента, но с новото си предложение Белият дом поиска той да бъде сведен до 15 процента.Няма друга страна в света с толкова висок корпоративен данък, според данни на консултантската фирма Делойт (Deloitte).В САЩ федералната данъчна система е твърде сложна, включва множество отстъпки, които на практика намаляват данъчните задължения.Сега действащата данъчна система значително се е променяла според икономическия цикъл, основавайки се на отклоненията във възвращаемостта на инвестициите, известна като капиталова печалба, и други фактори като обезценяването на предишни капиталовложения и отписването на лоши дългове.Доклад на министерството на финансите, публикуван през април 2016 година, констатира, че действащият корпоративен данък за 2007 година е бил 26 процента. Той е спаднал до 23 процента през 2008 година, до 21 процента през 2009 година и до 20 процента през 2010-2011 година.Средната му стойност за анализирания период 2007-2011 година е бил 22 процента.Корпоративният данък е различен и за различните промишлености. През 2001-2011 средният корпоративен данък в сектора на услугите е бил 28 процента и 27 процента в строителството и търговията на едро. Най-ниският данък от 10 процента е бил в сектора на комуналните услуги, 15 процента за производството на коли и 16 процента в логистичния сектор.Данъкът върху печалбите на компаниите в САЩ е бил 2.2 на сто от брутния вътрешен продукт през 2015 година, според данни на Организацията за икономическо сътрудничество и развитие (ОИСР).По този показател САЩ са се наредили на 10-о място сред 32-те страни членки на ОИСР. Най-голям дял е имала Чили с 4.9 на сто, а Словения е била с най-нисък - 1.5 на сто.", "date": "2017.05.02", "title": "Тръмп ще променя данъците в САЩ, но какви са те в момента"}
{"url": "http://www.dnevnik.bg/video/2017/05/02/2963535_noviiat_klip_na_kushta_ot_karti_-_prezidentut_anduruud/", "text": "\"Американският народ не знае кое е най-доброто за него. Аз знам. Знам какво точно им трябва\", заявява президентът на САЩ на съпругата си, с която са олицетворение на неудържима машина за интриги, зло и убийства.\"Те са като малки деца, Клеър. Трябва да държиш лепкавите им пръстчета и да триеш изцапаните им уста. Да ги научиш да различават правилно от неправилно. Да им кажеш какво да мислят, как да чувстват и какво искат. Те дори се нуждаят някой да им помогне да сбъднат най-лудите си мечти, за изковат най-лошите си страхове. За тяхно щастие, те разполагат с мен. Те имат теб. Андърууд през 2016, 2020, 2024, 2028, 2032, 2036. \"Една нация под Андърууд.\"Създателите на популярния политически трилър сериал \"Къща от карти\" (House of Cards), разпротраняван от платформата \"Нетфликс\" неслучайно обявиха датата на новия, пети, сезон (30 май) точно в деня на встъпване в длъжност на президента Доналд Тръмп. Сега в първия клип те обещават една още по-мрачна перспектива - няма отърване от Франк и Клеър Андърууд, въпреки че Конституцията на САЩ ограничава мандатите на държавния глава до два последователни. Семейството се кани да управлява поне още шест мандата.Предишният сезон приключи посред предизборна кампания от 2016г. с основен съперник - младият губернатор републиканец Уил Конуей, на моменти също толкова толкова безогледен в преследването на целите си.Сценарият за сегашния е написан преди победата на Доналд Тръмп на ноемврийските избори и от сезона отсъства един от продуцентите, който е известен критик на президента. Изпълнителният продуцент Мелиса Джеймс Гибсън коментира преди време, че не е коректно да се правят паралели между екранния герой и реалния президент. \"Тръмп е аутсайдер, опитващ се да взриви системата. Франсиз е точно обратното\".Тя допълва, че новият сезон ще разказва за това каква е цената на амбицията и мнозина си спомниха, че в предишния сезон Франк Андърууд заяви: \"Не не се подчиняваме на терора. Ние създаваме терор\".", "date": "2017.05.02", "title": "Новият клип на \"Къща от карти\" - президентът Андърууд се готви за 6 мандата"}
{"url": "http://www.dnevnik.bg/bulgaria/2017/05/02/2963133_sudut_shte_se_proiznese_dnes_s_prisuda_sreshtu/", "text": "За днес е насрочено заключителното заседание по делото срещу бившия кмет на Стрелча и Пазарджик Иван Евстатиев, който е обвинен в сексуално насилие над 16-годишно момиче. В районния съд в Пловдив защитата и прокуратурата ще произнесат защитните си речи като се очаква по-късно съдът да се произнесе с присъда.Започналият в Пазарджик процес беше преместен в Пловдив, след като  с мотива, че са работили с Евстатиев, когато е бил прокурор, адвокат и кмет на града. Делото продължава вече няколко месеца в разпит на десетки свидетели и вещи лица. Последното заседание бе в края на април, когато отново бе разпитан съдебният медик д-р Ангел Финкагов, инфомира Би Ти Ви. Тогава той се отрече от предишните си показания, подписани лично от него.От представената пред съда психиатрична експертиза пък се разбра, че Иван Евстатиев е в добро здраве и може да изчака присъдата си в ареста, където е от февруари 2016 г.Обвинението срещу Евстатиев е за изнасилване на непълнолетно момиче, както и за това, че е опил с алкохолна напитка лице, ненавършило 18-годишна възраст. Ако бъде признат за виновен, Евстатиев може да получи наказание от 3 до 10 години затвор по първото обвинение за изнасилване и до 6 месеца лишаване от свобода и глоба до 500 лева по второто.Разследването срещу бившия кмет , след като пострадалото момиче подаде сигнал срещу него. В хода на разследването са разпитани множество свидетели, били са назначени и изготвени десет експертизи, като обвиняемият е отказал да дава обяснения, посочва прокуратурата.Според обвинението в началото на януари 2016 г. Иван Евстатиев и пострадалото 16-годишно момиче са се чули по телефона, като обвиняемият ѝ е честитил новата година и се разбрали да се видят някой път, когато той е в гр. Стрелча. На 15 януари пострадалата минавала покрай хотел на бул. \"България\" в Стрелча. Там на пейка бил седнал Евстатиев, който я поканил в хотелската си стая, където обичайно пребивавал.Евстатиев извадил бутилка с водка и две чаши и налял в тях от алкохола. Двамата започнали да разговарят, като той подканял момичето да пие. По време на срещата им пострадалата приела голяма количество концентрат, като по този начин била преведена в напълно неадекватно състояние от обвиняемия, след което той се съвкупил с нея, аргументира се прокуратурата.Момичето е разкървавило долната си устна на слизане по стълбите на хотела, след като залитнало и си ударило лицето в стената. Иван Евстатиев я е закарал до дома ѝ с джипа си, като я убеждавал да не съобщава на родителите си какво се е случило, казва още обвинението.", "date": "2017.05.02", "title": "Съдът ще се произнесе днес с присъда срещу бившия кмет Иван Евстатиев"}
{"url": "http://www.dnevnik.bg/sport/2017/05/02/2963547_evropeiskata_atletika_predloji_revoljuciia_s/", "text": "Повечето от световните рекорди в лека атлетика да бъдат пренаписани, предлага Европейската атлетическа асоциация. Президентът на организацията Свен Арне Хансен определи идеята за \"революционна\".\"Световните рекорди са безсмислени, ако хората не вярват в тях\", каза той.В основата на идеята е вярването, че допинг скандалите в атлетиката от последните години силно са увредили имиджа на спорта, а оттам и на постиженията в него.Европейската атлетика организира работна група през януари, която да изследва проблема. Сега вече са оформени предложения към международната федерация (IAAF).На първо място стои изискването световен рекорд да бъде признат, ако е постигнат на официално международно състезание, където се спазват най-високите критерии за техническо оборудване. Състезателят трябва да е преминал определен брой допинг тестове в продължение на месец.Третото изискване е допинг пробата след постигането на рекорда да бъде съхранена за десет години, за да има възможност за повторни анализи.Сред световните рекорди, които евентуално могат да бъдат заличени и пренаписани, е и този на Стефка Костадинова. На 30 август 1987 г. на олимпийския стадион в Рим , а постижението й остава ненадминато.Костадинова няколко пъти . \"Смятам предложението за несериозно и погрешно. То е некоректно към тези, които честно и абсолютно лоялно са постигнали своя връх в кариерата, който е и връх в човешките постижения. Жена е скочила 209 см на високо, друга е скочила 208 в зала - защо това трябва да се забрави и анулира без причина? Същото се отнася и за рекордите на Сергей Бубка, на Юсейн Болт\", заяви Костадинова.Наскоро IAAF също даде знак, че едно е да се наказват виновните, но . \"Това е нещо много различно от наказването на чисти атлети, които са чупили световните рекорди с упорита работа и отдаденост в младостта си, с чисти треньори и чисти федерации\", обявиха от федерацията.", "date": "2017.05.02", "title": "Европейската атлетика предложи \"революция\" с пренаписване на световни рекорди"}
{"url": "http://www.dnevnik.bg/bulgaria/2017/05/02/2963429_s_kameri_po_srubskata_granica_mvr_shte_se_opita_da/", "text": "В опит да спре трафика на мигранти през Сърбия, вътрешното министерство ще постави камери по границата. Това се разбира от обществена поръчка, обявена преди месец, информира в днешния си брой в. \"\" Близо 5 млн. лв. ще струва изграждането на шест наблюдателни поста в зоната на граничното управление Брегово. Парите са от . Освен тази поръчка е обявена още една - за възстановяване на видеонаблюдението в зоната на Калотина, където има два поста, което ще струва малко над 400 хил. лв.Всяка седмица МВР регистрира стотици заловени чужденци на сръбската граница в опит да преминат към Западна Европа. За първите три месеца на годината там са задържани 1317 души.Преди време сръбските власти се оплакаха, че България не охранява добре границата. В средата на юли сръбският премиер Александър Вучич заяви, че и полицията, за да предотврати влизането на нелегални мигранти, които идвали предимно от България. Тогавашният вътрешен министър на България - Граничното управление в Брегово отговаря за общо 92 км от границата със Сърбия. В тази отсечка трябва да има шест стационарни поста, разположени в селата Куделин, Балей, Косово, Раброво, Киреево и Подгоре. Участъците около постовете трябва да са оградени, а камерите - термовизионни и да могат да разпознават човешка фигура на минимум 12 км разстояние при 24-часов непрестанен работен режим.Освен постовете в пограничните села МВР иска да бъде изграден и локален център за приемане и обработка на информацията в управлението в Брегово. Друг център трябва да има в Драгоман, към който трябва да се интегрират и двата поста от Калотина. Системата трябва да има възможност да предава сигнал и до координационния център в централата на граничната полиция в София.\"Установената тенденция на засилен миграционен натиск на изход по българо-сръбската граница наложи предприемане на адекватни мерки за противодействие\", пише в мотивите към поръчката.В зоната на Калотина има камери, които обаче не работят, се разбира от втората поръчка. Постовете са два и се намират в махалата Голочел. Те са изградени в периода 2002 - 2008 г., отново с пари по европроекти. \"Изпълнителят да извърши диагностика на място на елементите от състава на автоматизираната система, да определи характера на повредите и конкретните технически неизправности, да ремонтира и възстанови работоспособността на автоматизираната система\", пише в поръчката.", "date": "2017.05.02", "title": "С камери по сръбската граница МВР ще се опита да спре трафика на бежанци"}
{"url": "http://www.dnevnik.bg/politika/2017/05/02/2963529_nezavisimiiat_deputat_napusnal_dps_shte_podkrepia/", "text": "Независимият депутат Ангел Исаев обяви пред Би Ти Ви, че ще подкрепя управляващото мнозинство. Още в първия ден на 44-ото Народно събрание той обяви, че и напусна парламентарната група на партията.Повод за решението му беше искането от ДПС да се откаже от депутатското си място. Исаев беше на девета позиция в листата на партията. Заради съвпадението на мястото му в листата и номера на ДПС в бюлетината той получи 3366 преференции и измести Дурхан Мустафа от второто място в Бургас.След това водачът на листата, за да даде личен пример за партийна дисциплина, и така освободи място за Мустафа, който е областен председател на ДПС в Бургас.Исаев уточни, че вече е работил с представители на ГЕРБ и \"Обединени патриоти\" по различни проблеми в бургаския регион и за него няма да е проблем да ги подкрепи при бъдещето им управление. Той каза още, че най-вероятно ще бъде освободен от структурите на ДПС, но не уточни кога ще стане това.", "date": "2017.05.02", "title": "Независимият депутат, напуснал ДПС, ще подкрепя управляващо мнозинство"}
{"url": "http://www.dnevnik.bg/sviat/2017/05/02/2963298_ako_ne_stane_s_trump_-_koi_sa_drugite_turgovski/", "text": "Двете страни по споразумението, които започнаха преговорите през март 2013 година и проведоха 17-ия кръг разговори през септември 2016 година, дават над една трета от световния брутен вътрешен продукт (БВП).Япония, третата по големина икономика в света, е шести по значение пазар за ЕС. Евросъюзът пък е третата по големина дестинация за японски стоки.За Япония споразумението би означавало, че страната все още може да прави сделки въпреки разпадането на Транстихоокеанското партньорство (ТТП), което някога бе стожер на азиатската политика на Вашингтон.Според ЕС амбициозното споразумение може да осигури икономически тласък на стойност до 300 милиарда евро, като износът за Япония ще нарасне с една трета. Благодарение на сделката японският БВП може да се повиши с 0,7 %. Японският премиер Шиндзо Абе и лидерите на ЕС се ангажираха да приключат преговорите колкото се може по-бързо - в най-добрия случай още тази година. Такива обещания обаче имаше и за приключване на преговорите през 2015 и 2016 година.Япония иска намаляване на европейските мита за японски автомобили, автомобилни части и електрониката. ЕС вероятно ще премахне митата за около 80% от автомобилните части, внасяни от Япония, веднага щом споразумението влезе в сила, но Япония иска повече.ЕС иска Япония да отмени митата за селскостопанските продукти като сирене и вино, а също така иска по-ниски мита за свинското, нещо което се оказва проблематично. Брюксел се оплаква и от нетарифните бариери за автомобилния си внос.ЕС и Мексико имат действащо търговско споразумение от 2000 година, което отменя мината върху промишлените стоки. Двете страни обаче планират да го осъвременят и да включат услугите, повече селскостопански продукти, повече обществени поръчки, интелектуални права и разпоредби за преодоляване на нетарифните бариери.ЕС е третият по големина търговски партньор на Мексико. Мексико се стреми към диверсификация и иска да зависи в по-малка степен от САЩ, където отива около 80 % от мексиканския износ.Проучването на ЕС определя потенциалните икономически ползи от едно такова амбициозно споразумение на 1,8 милиарда евро годишно за ЕС и 6,4 милиарда евро за Мексико.Като се има предвид, че митата върху промишлените стоки вече са премахнати, може би има въпросите за обсъждане са по-малко. Според представител на ЕС близък до преговорите обаче приключване на преговорите през 2017 е възможна, но трудна постигане цел. Партньорите ще трябва да намерят баланс между млечната продукция, която европейците искат да изнасят в Мексико и захарта, говеждото и бананите, които поемат в обратната посока.Мексико освен това има резерви към искането на ЕС за достъп до търговете за обществени поръчки на по-ниско от федералното равнище и към европейския модел за инвестиционен протекционизъм.Групата Меркосур, обединяваща Аржентина, Бразилия, Парагвай и Уругвай, е петата по големина в света икономика. ЕС вече е най-големият търговски партньор на Меркосур, главно като внася селскостопански продукти, включително говеждо, соя и захар, а изнася европейски машини.За ЕС Меркосур е десетият по големина износен пазар за стоки и осми за европейски услуги. ЕС е хвърлил поглед на достъпа до обществени поръчки, като само в Бразилия пазарът възлиза на близо 150 милиарда евро (164 милиарда долара ). Преговорите първоначално започнаха през 1999 година и се препъваха на различни етапи. Разговорите бяха възобновени през 2010 година и бяха замразени през 2012 година. Нова размяна на предложения имаше през май 2016 година. През март бе преговорен 28-ми преговорен кръг.Селскостопанските продукти - предимно говеждото, но също така захарта и соята, вероятно ще бъдат главният препъни камък. Говеждото не бе включено в най-новото предложение на ЕС.И четирите страни са големи износители на говеждо. Бразилия е световен лидер. Местната промишленост е сред най-чувствителните сектори в Европа.Страните от Меркосур ще трябва да приемат също така промишлените стоки на ЕС, включително машини, превозни средства и автомобилни части.ЕС преговаря по споразумения с други азиатско-тихооеканските страни. Подписани са споразуменията със Сингапур и Виетнам, водят се преговорите с Индонезия и Филипините, както и с Индия. Евросъюзът планира освен това да започне преговори с Австралия и Нова Зеландия. БТА", "date": "2017.05.02", "title": "Ако не стане с Тръмп - кои са другите търговски преговори на ЕС"}
{"url": "http://www.dnevnik.bg/biznes/2017/05/02/2963551_ot_1_juli_se_ochakva_novo_poskupvane_na_toka/", "text": "Вероятно токът отново ще поскъпне от 1 юли, когато започва нов ценови период. Поисканите от електроразпределителните дружества нови цени на енергията са между 2.2 и 8.7%. Комисията за енергийно и водно регулиране ще вземе решение по тях.Междувременно миналата седмица изпълнителният директор на НЕК Петър Илиев обяви, че компанията също ще поиска увеличение в рамките на 10%.Ревизия на тарифите се прави регулярно в средата на годината. Това обаче е второ увеличение от началото на април, когато цените на тока бяха увеличени с около 2% заради поскъпването на природния газ, съобщава .Изданието посочва, че най-голямото поскъпване се очаква да е за района на ЧЕЗ - Западна България, където предложението е за повишение от 8.7%. От компанията настояват разходите им за балансиране да бъдат включени в пълния им размер.Както ЧЕЗ, така и ЕВН предлагат доста голямо намаление на цените за небитови потребители, съответно от 16 и 15%. Заради масовото преминаване на малките стопански клиенти към свободния пазар, продажбите на регулирания пазар за тях се очаква да продължат да намаляват.Доста по-малък ръст на цените предвиждат дружествата в Югоизточна и Североизточна България. ЕВН и \"Енерго-про\" предлагат средно поскъпване съответно с 2.7 и 2.2%, като то идва основно от нощните тарифи. Варненското дружество е единственото, което иска по-високи цени и за стопанските потребители.Тези предложения обаче са на базата на сегашната тарифа на НЕК - за регулирания пазар в момента НЕК продава ток на 106.60 лв./Мвтч. В случай че тарифата на НЕК бъде променена, това ще се отрази пропорционално и на цените на енергийните предприятия.Увеличение на цените за регулирания пазар искат и от големите държавни производители АЕЦ \"Козлодуй\" и ТЕЦ \"Марица изток 2\" съответно с 94% и 19%.", "date": "2017.05.02", "title": "От 1 юли се очаква ново поскъпване на тока"}
{"url": "http://www.dnevnik.bg/sport/2017/05/02/2962238_hristo_botev_-_voleibolnata_zala_s_izbiratelna/", "text": "Годна ли е за мачове зала \"Христо Ботев\"? Този въпрос има нееднозначен отговор, защото - оказва се, залата има избирателна пропускливост. Иначе казано - зависи кой пита.По време на олимпийските игри в Лондон като премиер Бойко Борисов обеща съоръжението на волейболната федерация. След няколко съгласия и откази, от организацията най-накрая приеха \"тежестта\" да ползват залата, като преди това я ремонтират. Тя беше приведена във вид, а в модернизацията бяха вложени около 500 хил. лева.В миналите две-три години обаче . Понякога е годна за мачове, понякога само за тренировки.По време на сезона в мъжкото първенство тя е затворена с обяснението, че не е годна и че има предписание на общинската комисия да не се ползва заради неизправна трибуна (въпреки проведения наскоро ремонт). По същата причина беше отказано на \"Левски\" да домакинства в нея. И по същата причина ЦСКА трябваше да \"домакинства\" в Перник в полуфинала срещу бъдещия шампион \"Нефтохимик\" в Суперлигата (макар червените да са били получили обещание от федерацията, че ще им бъде дадена).Около месец по-късно залата вече е годна за мачове и там се играят финалите за Купата на България при жените. Също както миналото лято съоръжението беше отворено за контроли на националния отбор пред публика.Преди женския турнир в сайта на федерацията се появи изявление на члена на управителния съвет Борислав Кьосев, който обясни, че са инвестирани средства, \"за да може да бъде годна за състезания от различен ранг, включително и международни срещи\".\"Вчера (миналия четвъртък) имаше комисия от Столична община, включваща различни специалисти. Предписанията, които ни бяха дадени преди за това, че залата не е пригодна за публика, отпаднаха. Сега мога да кажа, че имаме разрешение да провеждаме състезания от републиканско и международно ниво с условие, че западната трибуна има още малко да се довърши като оборудване. Но като конструкция всичко е изпълнено, там са инвестирани пари. В близко време ще бъде оформена и западната трибуна, за да може залата да бъде пълноценна и да посрещне публиката на волейбола, която не е малка\", казва Кьосев.Какви точно ремонти са извършени и кога - не се казва. Освен, че са докарани фитнес уреди и една стая е оформена като зала за физическа подготовка.\"Трудно е, когато нещо е старо, защото изискванията на органите, които дават разрешение да се ползва залата, са завишени. Правилно е това, което те изискват, но е трудно изпълнимо на 100%. Така че БФВ има огромно желание за различни действия, но има технически проблеми на самата конструкция. Едно време не са имали такива изисквания, но сега е така. Посоката, която БФВ следва, е залата да се превърне в едно модерно съоръжение. Стараем се да работим по въпроса и сме стигнали до голям напредък залата да бъде годна за международни спортни прояви\", добави бившият национал.", "date": "2017.05.02", "title": "\"Христо Ботев\" - волейболната зала с избирателна пропускливост"}
{"url": "http://www.dnevnik.bg/bulgaria/2017/05/02/2963588_dobri_putishta_mnogo_samoleti_i_suveniri_s_chaushesku/", "text": "Българските черноморски курорти остават голяма атракция за румънците, пише днес вестник \"Ромъния либера\" в материал, озаглавен \"Румънците нахлуват на ол инклузив. Българското Черноморие - мястото, откъдето може да си купиш сувенир с Николае Чаушеску\".Броят на , които са посетили България миналата година, е бил п, продължава изданието и допълва, че това е ясен знак, че тя си върши добре работата в тази сфера. Черноморието е двигател на туризма, с  като Албена и Златни пясъци, пълни с германци, французи и очевидно румънци.Две неща се казваха за българите: че имат лоши пътища и че стоят в засада за рушвет. В последните години нещата са се променили, най-малкото по отношение на първото. Дали ще влезеш през ГКПП Вама веке или ГКПП Негру вода - са хубави. Не говорим за немско качество, а за асфалтирани пътища, без дупки, прилични, пише авторът на статията и отбелязва, че не е забелязал по пътя от неколкостотин километра нито една полицейска кола и никакъв радар.Ако говорим за инфраструктура, има още нещо, което учудва: небе, пълно със самолети, пише още румънският вестник. През 2016 г. през летищата в румънска Добруджа са преминали само 95 651 пътници, докато през летищата в Бургас и Варна, които обслужват , са преминали 4 568 478 пътници, посочва изданието.Вестник \"Журналул национал\" отбелязва днес, че близо 70 000 туристи са посетили румънското Черноморие за мини ваканцията около 1 май, което е над предварителните прогнози за около 40 000 туристи. През почивните дни един турист е похарчил средно по 300 евро, допълва изданието. Вестник \"Ромъния либера\" пише по темата, че един от всеки петима туристи по румънското Черноморие за празниците около 1 май е бил чужденец.", "date": "2017.05.02", "title": "Добри пътища, много самолети и сувенири с Чаушеску - \"Ромъния либера\" за туризма в България"}
{"url": "http://www.dnevnik.bg/bulgaria/2017/05/02/2963552_korneliia_ninova_sushto_imashe_sreshta_s_cacarov/", "text": "Нима Корнелия Нинова не е правила при мене тайни срещи. Тя е била при Сотир Цацаров десетина дни преди всичко това.Това заяви бившият член на Изпълнителното бюро на БСП Георги Гергов пред Би Ти Ви. Той даде първото си обширно интервю след разразилия се скандал от организираната от него среща между бизнесмена и издател Сашо Дончев и главния прокурор Сотир Цацаров. Заради нея лидерът на левицата Корнелия Нинова поиска и получи оставката на Гергов като член на бюрото.\"Срещнахме се със Сашо Дончев в офиса ми в ЦУМ и той ме попита дали ще успея да организирам среща със Сотир Цацаров. Аз му звъннах веднага и се видяхме тримата на следващия ден. Сашо Дончев носеше папка с три листа, които Цацаров погледна и му каза, че не може да му помогне с разследванията. Главният прокурор взе тези листове със себе си. Подчертавам, че интерес и желание за тази среща имаше Сашо Дончев\", обясни Гергов, като не разкри за какво разследване става въпрос.По думите му случилото се е чисто политически ход и някой търси дивиденти от това. Според него \"цялата тази помия е върху главата на главния прокурор и Бойко Борисов, защото се обслужва политически интерес\".Преди време Сашо Дончев имаше проблеми с Русия и тогава пак се срещнахме, но тогава той не съобщи за разговора ни. В момента той е в криза, изтеглил е маса пари от една банка, защото трябва да се разплати с руската държава, добави Гергов.\"Вие май не познавате този човек. Не го гледайте какъв е благ на телевизионния екран. Той е серт човек. Той е почтен главен прокурор, но не го оставят да си върши работата\", разказа Гергов за личните си впечатления от Цацаров.Той уточни, че с него са много добри познати отдавна. Бизнесменът дори се извини на главния прокурор за разразилия се скандал, като по думите му го е подвел с организирането на подобна среща. Той коментира и споровете между Цацаров и председателя на Върховния касационен съд Лозан Панов.\". Има проблем между тях, който се отразява на цялата съдебна система\", разкри Гергов.Бизнесменът обяви, че е останал разочарован от действията на Корнелия Нинова. Той заяви, че я е подкрепил на Конгреса при избора ѝ за председател на партията и през цялото време след това я е подкрепял. При срещата между двамата, когато тя му поискала оставката, неговият отговор бил кратък.\"Майната ти. И излязох от офиса\", обясни Гергов.По думите му Нинова е изключила от Изпълнителното бюро на партията всички хора, които могат да имат мнение по различни въпроси. \"Това бюро е третият ешелон на БСП\", каза още Гергов.Георги Гергов обяви, че е време да бъдат разсекретени икономическите досиета на българските политици. Призивът му дойде, след като чу как Румен Овчаров го поставя до Бойко Борисов и Делян Пеевски като олигарсите, които управляват държавата.\"Групата на Бойко Борисов, Делян Пеевски и Георги Гергов работи. Явно са решили, че аз съм човекът, който пречи и затова ми повдигат обвинение, а целта е да ми затворят устата\", заяви в края на миналата седмица Овчаров пред Би Ти Ви. Според него Гергов е бил включен в групата, за да \"укротява БСП\". По думите му главният прокурор пази гърба на групата и няма да има обвинения нито срещу Пеевски, нито срещу Бойко Борисов, нито срещу Гергов.\"?! Точно той няма право да говори за мафия. Аз мога да го наредя до Сашо Дончев, \"Да, България\" и соросоидите\", заяви бизнесменът.Той добави, че към момента Корнелия Нинова е успешен лидер на БСП и уточни, че един ден би се кандидатирал за председател на партията.", "date": "2017.05.02", "title": "Корнелия Нинова също имаше среща с Цацаров, обяви Георги Гергов"}
{"url": "http://www.dnevnik.bg/sviat/2017/05/02/2963593_turciia_shte_izpolzva_baloni_za_da_nabljudava/", "text": "Турските въоръжени сили засилват сигурността по границата със Сирия с балони за наблюдение, които ще следят дългата 900 км гранична ивица, по която Турция изгражда бетонна стена, предаде Анадолската агенция, цитирана от БТА.Балоните ще бъдат разположени по границата от октомври и ще захранват армията с разузнавателни данни. Летателните апарати са устойчиви на огън от леко стрелково оръжие.Балоните ще бъдат оборудвани с HD камери и радарни системи и ще могат да се издигат на височина 2000 метра над района за наблюдение. Те са разработени от турски инженери и ще бъдат използвани също от военноморския флот и специалните сили.Целта им е да се използват като система за ранно предупреждение за потенциални атаки, произхождащи от Сирия.", "date": "2017.05.02", "title": "Турция ще използва балони, за да наблюдава границата със Сирия"}
{"url": "http://www.dnevnik.bg/bulgaria/2017/05/02/2963649_samodelno_vzrivno_ustroistvo_be_obezvredeno_v/", "text": "Екип на Специализирания отряд за борба с тероризма е обезвредил самоделно устройство в столичния квартал \"Младост 1\", съобщи пресцентърът на МВР. Днес към 8.40 часа в полицията е постъпил сигнал за забелязана съмнителна кутия, от която стърчат жички, оставена до оградата на новострояща се сграда в квартала.Незабавно към мястото били насочени екипи на полицията, които са отцепили района.В момента в района се извършва оглед. Предприети са и действия за разследване на случая.", "date": "2017.05.02", "title": "Самоделно взривно устройство бе обезвредено в столичния квартал \"Младост\""}
{"url": "http://www.dnevnik.bg/sviat/2017/05/02/2963644_video_za_evropa_i_protiv_moskva_-_poreden_protest_v/", "text": "Хиляди унгарци протестираха в подкрепа на Европейския съюз и против нарастващото влияние на Русия върху унгарското правителство.Участниците в шествието носеха националния флаг и знамето на ЕС и скандираха: \"Европа! Европа!\", както и лозунги против премиера Виктор Орбан. Организатор на протеста бе новата политическа партия . Според местни медии в демонстрацията са участвали около 5000 души.Протестът се състоя на 13-ата годишнина от влизането на Унгария в ЕС, отбелязва агенция \"Асошиейтед прес\", цитирана от БТА.Орбан \"води страната към Москва\", заяви Андраш Фекете-Дьор. \"Вместо богата, модерна и свободна Европа той дава бедната, потисната и изостанала Русия като пример за нашата страна\", посочи лидерът на движението \"Моментум\", което си спечели слава, като постигна  за домакин на олимпийските игри през 2024 г.През февруари президентът на Русия  за втори път за период от две години. Критици казват, че законопроектът срещу неправителствени организации, получаващи чуждестранно финансиране, е подобен на закон в Русия.Москва разширява , строена по съветско време, като заема на Унгария 10 млрд. евро, или 80% от разходите по проекта. Унгария вече е силно зависима от Русия заради вноса на петрол и газ, напомня АП.Андраш Фекете-Дьор критикува също кампанията на унгарското правителство под наслов \"Да спрем Брюксел\", в която се твърди, че ЕС иска от Унгария да повиши цената на тока и да приеме потенциално голям брой нелегални мигранти.Вчерашният  срещу през последните седмици. Предишните демонстрации в Унгария бяха предизвикани от новите изисквания за , които получават чуждестранно финансиране, и срещу изменения в закона за висшето образование, които могат да доведат до преместване или закриване на  в Будапеща.Въпреки протестите, на един от които се събраха около 70 000 души, партията на Орбан - \"Фидес\", остава далеч пред опозицията в социологическите анкети една година преди парламентарните избори.Проучване от април показа, че \"Фидес\" се ползва с подкрепата на 27% от избирателите. Унгарската социалистическа партия получава 13%, националистическата \"Йоббик\" - 11 на сто, а \"Моментум\" - само два процента.През последните седем години Виктор Орбан пое контрол върху обществените медии, намали правомощията на Конституционния съд и постави свои доверени лица на ръководните постове в държавните институции. Но необичайните фискални мерки за стабилизация на Орбан доведоха до намаляване на бюджетния дефицит, рекордно ниско ниво на безработицата и прогноза за икономически растеж от над четири процента тази година и през следващата.", "date": "2017.05.02", "title": "Видео: За Европа и против Москва - пореден протест в Будапеща"}
{"url": "http://www.dnevnik.bg/biznes/2017/05/02/2963652_kolko_gubi_edna_firma_ako_ima_slujiteli_koito_kriiat/", "text": "Колко губи една фирма, ако има служители, които не са открити за сексуалността си?До над 150 милиарда евро на година за страните от Европейския съюз.Тези и други данни, с които се илюстрира колко е важно на работното място ЛГБТИ служителите да бъдат открити, а компанията да се грижи за приобщаването им, бяха представени на събитие, организирано от фондация GLAS. Миналата седмица те дадоха началото на.\"Това не е формална организация, а по-скоро общност от фирми, които споделят целите за приемане и приобщаване на ЛГБТ хората\", споделят от фондация GLAS на сайта на платформата.Те изброяват и ползите за компаниите от това ЛГБТ служителите им да се чувстват приобщени и подкрепени - те са по-склонни да направят позитивни промени и да покажат по-голяма ангажираност на работното място.На събитието миналата седмица данните бяха представени от Дейвид Полард от фондация Workplace pride. Примерът, който той даде, е че служителите, които крият своята сексуалност са с 30 % по-малко продуктивни на работното място, а това струва близо 150 млрд. евро на година.\"Ако не можеш да бъдеш открит за себе си на работното място, това е лошо за теб, лошо за работодателя ти и в крайна сметка лошо за икономиката заради загуба на продуктивност\", заяви Полард, чиято организация има над десетгодишен опит.Специален гост на събитието беше генералният мениджър на Microsoft за Централна и Източна Европа, Мариан Ролинг, която отговаря и за ЛГБТ служители.Според неяПо този начин тя привлича и запазва повече талантливи служители, печели доверието на клиенти и използва силните качества на гей служителите, които движат пазарните иновации.Пред \"Дневник\" Ролинг заяви, че има служители, които са разкрили че са ЛГБТ, но не са го заявили пред своите работодатели от страх. Въпреки че има такива случаи, ситуацията през последните 10 години се е подобрила, смята още Ролинг.Нейният съвет към служители, които работят в \"нетолерантна среда\" е да сменят работата си, ако нямат никаква подкрепа от мениджърите си или хората, които отговарят за човешки ресурси.", "date": "2017.05.02", "title": "Колко губи една фирма, ако има служители, които крият сексуалността си"}
{"url": "http://www.dnevnik.bg/sviat/2017/05/02/2963651_zashto_v_germaniia_kritikuvaha_statiiata_nie_ne_sme/", "text": "\"С няколко тези искам да предизвикам дискусия за т.нар. водеща култура в Германия\", пише германският вътрешен министър Томас де Мезиер в публикация, излязла в неделя на страниците на \"Билд ам Зонтаг\".Във въпросната статия Томас де Мезиер представя своеобразен каталог от десет точки, които според него са част от т.нар. водеща култура в Германия. С това понятие се има предвид общественият консенсус по отношение на ценностите, но и на социалните привички. \"В Германия човек подава ръка за поздрав, показва лицето си и казва името си. Ние не сме бурка\", подчертава федералният министър на вътрешните работи.Към т.нар. водеща култура според него спадат още отвореното общество, образованието и добрите познания в различни сфери, мотивацията, историческото наследство с особеното отношение към Израел и културното богатство. Освен това Германия е християнска държава и тук религията \"споява, а не вбива клин в обществото\", пише още Томас де Мезиер.Публикацията на вътрешния министър предизвика вълна от критики. \"И отново се говори за религия. Мисля, че нашата \"водеща култура\" трябва да бъде конституцията\", заяви председателят на свободните демократи Кристиан Линднер. Според него със списъка си от десет точки вътрешният министър просто води предизборна борба - и иска да отвлече вниманието от хаотичната миграционна политика на управляващите християндемократи.\"Моята водеща култура е с европейско лице\", написа на свой ред в Туитър лидерът на Зелените Джем Йоздемир, а неговата съпартийка Катрин Гьоринг-Екарт призова вътрешния министър да концентрира вниманието си върху решаването на многото практически проблеми. \"Правилно е да полагаме грижи за сплотеността и интеграцията, но ще го сторим най-добре, ако спомогнем за овладяване на дефицитите при езиковите курсове например или пък при подкрепата за многото доброволци\", заяви Гьоринг-Екарт.Критика изрази и зам.-лидерът на фракцията на Лявата партия Ян Корте. По неговите думи \"с това поредно издание на дебата за \"водещата култура\" Томас де Мезиер отново прави завой надясно\". \"Типично за консервативните политици е да изготвят списък за това откога хората са германци. Но този списък няма почти нищо общо с действителността\", заяви Корте.Торстен Шефер-Гюмбел, зам.-председател на германските социалдемократи, заяви на свой ред, че в случая става дума за \"срамна постановка\", а негови съпартийци пишат в Туитър за \"опасно насъскване\", насочено главно срещу мюсюлманите.От Германския културен съвет, който обединява всички културни съюзи в страната, приветстваха факта, че вътрешният министър насочва вниманието към темата за културата. Само че понятието \"водеща култура\" е твърде подвеждащо, тъй като предизвиква впечатлението, че в Германия има или трябва да има една задължителна за всички култура, гласи критиката на Културния съвет.Подкрепа за тезите на вътрешния министър изказа неговият съпартиец Волфганг Босбах. \"Особено в контекста на миграционните процеси и на необходимостта от успешна интеграция на хората с право на престой, е правилно и важно да говорим за нещата, които сплотяват обществото - и за правилата, които трябва да спазваме в името на безконфликтното ни съжителство\", заяви Босбах.Според него понятието \"водеща култура\" няма за цел да \"изолира, а да подкани да се зачитат онези норми и правила, чието спазване е необходимо за мирното ни съвместно съществуване, независимо от цвета на кожата, националността и религията\".", "date": "2017.05.02", "title": "Защо в Германия критикуваха статията \"Ние не сме бурка\""}
{"url": "http://www.dnevnik.bg/analizi/2017/05/02/2961839_kakvo_ne_mogat_da_prostiat_francuzite_na_emanjuel/", "text": "В неделя вечер, след победата на Макрон на първия тур на президентските избори, си дадохме среща с приятел в кварталното барче да отпразнуваме. И вместо радост ни посрещат посърнали познати лица. Всички сме с леви убеждения, от крайни до по-близо до центъра. Някои гласували за крайно левия антиевропеец Меланшон, въпреки че са по-европейски настроени. Едни, защото трябва да се смени системата. Други - защото смятали, че има повече шансове от Беноа Амон, кандидата на Социалистическата партия. Трети гласували за самия Амон. Архитект, оператор в телевизията, фотограф... Да, архитектът, както мнозина от колегите си, преживя кризата, но все пак оцеля и сега се стабилизира. Повечето от групичката не са богати хора, не са и бедни – и все пак парижани. Дори тези, които са на помощи, оцеляват, много трудно, но оцеляват. И са недоволни. Има причини да са – безработицата достига 10 процента (25 при младите и повече в някои квартали или региони). Социалните осигуровки са в дефицит. Платежоспособността на средните класи намалява. Но все пак..., пред Марин льо Пен – защото можеше и тя да оглави класацията, което символично щеше да даде съвсем друг заряд на тази победа. При това Еманюел Макрон неуморно повтаря, че държавата ще защитава слабите. Слага образованието начело на приоритетите си и подчертава важността на културата... Икономическите му възгледи са либерални – най вече що се отнася до трудовия кодекс (регламентацията на труда), нуждаещ се от дълбоко обновление, който социалистите започнаха да реформират и платиха за това с мандата си. Макрон не е против глобализацията. Съюзи се с десния центрист Франсоа Байру. Но да се каже, че е десен, не отговаря съвсем на реалността. Радостта ми ме напусна и леко започна да ме е страх. Вкъщи пред телевизора съвсем се изплаших. Жан-Люк Меланшон, спечелил почти 20 процента, бе недоволен от резултата си. Отказва да подкрепи Макрон. Той, който през 2002 г., все още социалист, призова да се гласува за къде по-десния Жак Ширак, сега се въздържа. Първи напусна така наречения републикански фронт, този пакт на републиканските партии, които се съюзяват по време на избори, за да се спре крайната десница.  Че фашистката Льо Пен може да стане президент. На другия ден на \"Фейсбук\" стената ми мина пост на симпатизант на Меланшон: Льо Пен и Макрон отъждествени на един плакат. И фамозния призив \"нито, нито\", призоваващ да не се гласува за нито един от кандидатите.Спомних си колко хора ми казваха, че ако на първия тур спечели Фийон, няма да гласуват за него на втория под предлог, че ще спечели. Сондажите дават Марин льо Пен губеща на втория тур, за какво да се гласува за този кошмарен кандидат? Ами ако се въздържат меланшонистите, част от десницата, от левицата, ако част от фийонистите гласуват за Льо Пен, кой ще спечели?  Еманюел Макрон има един неизкупим грях: миналото му на банкер в банката \"Ротшилд\". Левите не могат да му го простят. Идентифицират го с \"големия капитал\" на \"патрона\". И това е необратимо, недоверието ще остане. Липсата на кариера в политиката, младостта му... Бракът му с по-възрастна жена – потенциална слабост на кандидатурата му – не се обсъжда, но в жълтата преса тръгнаха всякакви слухове. В тази слаба позиция бе Макрон до сряда. Дали случилото се в завода за бяла техника Whirlpool в Амиен, застрашен от затваряне поради преместване в Полша, ще промени нещата? Амиен е родният град на Еманюел Макрон в бедната област Пикардия, пострадала от деиндустриализацията. В сряда, докато той разговаряше със синдикатите и ръководството на завода за решение на кризата, Марин льо Пен най-изненадващо се появи сред работниците в завода – след като дирекцията бе отказала този достъп на Макрон – за да им обещае, че той няма да затвори. Крайнодясната кандидатка се бори за гласовете на крайнолевия Меланшон, с когото споделят идеите за протекционизъм и против глобализацията.Кандидатът на движението \"Напред!\" (En Marche!) нямаше избор, отиде сред работниците. Посрещнат бе с псувни и викове като въплъщение на \"бизнеса\". И устоя. Четиридесет и пет минути бурен разговор със стотина работници. \"Тя ви лъже\", каза им. В един момент го слушаха. Накрая го изпратиха с потупване по рамото. . Според коментаторите кампанията за втория тур най-сетне започва. А аз се моля този впечатляващ момент да е убедил някои, че Макрон е може би шанс за обновление в политическия пейзаж във Франция, който отдавна се нуждае от това. ", "date": "2017.05.02", "title": "Какво не могат да простят французите на Еманюел Макрон"}
{"url": "http://www.dnevnik.bg/regioni/2017/05/02/2963668_s_10_mln_lv_ot_evropa_obshtina_svishtov_zapochva/", "text": "От днес община Свищов започва мащабни ремонти на улици и междублокови пространства за близо 10 млн. лв., съобщава \"Фокус\". Финансирането се осигурява по оперативна програма \"Региони в растеж\", като с тези пари трябва да бъдат санирани и няколко образователни заведения.Малко над 5 млн. лв. ще бъдат вложени за облагородяване на градската среда. Със сумата ще бъде извършен ремонт на ул. \"Черни връх\" в жк \"Младост\" и на парк \"Радост\".С близо 2.5 млн. лв. ще бъде подобрена образователната инфраструктура, като в парите са включени ремонтни дейности в детска градина \"Радост\", ЦДГ \"Васил Левски\" и основно училище \"Св. св. Кирил и Методий\" в с. Овча могила.Министерство на регионалното развитие отпуска малко над 2.3 млн. лв. за санирането на три от административните сгради в центъра на Свищов. Проектът трябва да бъде реализиран в следващите две години. В него попадат сградата на общинската администрация, сградата на отдел \"Финансов\" и сградата на звено \"Култура\", които са с обща площ 1279 кв.м.", "date": "2017.05.02", "title": "С 10 млн. лв. от Европа община Свищов започва ремонт на междублоковите пространства"}
{"url": "http://www.dnevnik.bg/sport/2017/05/02/2963673_pochina_artenik_arabadjian_-_ediniiat_ot_dvamata/", "text": "На 87-годишна възраст в Ню Йорк е починал бившият международен съдия по баскетбол Артеник Арабаджиан, съобщи сайтът на българската федерация (БФБ).Той  през есента на 2009 г. Преди него с тази чест беше удостоен само още един българин - Ваня Войнова, която беше приета посмъртно на 1 март 2007 г.\"През целия си активен жизнен път Арто бе голям радетел и с изключителен принос за развитието на баскетбола в България. Той бе член на залата на славата на Международната федерация по баскетбол, а Евролигата го избра сред петимата най-велики рефери в баскетбола\", пишат от БФБ.Хасковлията е свирил мачове на три олимпийски игри. През 1972 г. ръководи историческия финал, в който СССР печели срещу САЩ с кош в последната секунда.\"Арто ни служеше за светъл пример и модел на поведение на терена и извън него, като състезател, треньор и съдия. Неговата себеотдаденост и професионална ангажираност служеха за пример на всички нас. За него думата посредственост не съществуваше. Навсякъде беше първи. Ние винаги ще го запомним като истински приятел, родолюбец и пример за подражание изпълвайки ги с истинско съдържание. Трудно е да загубиш човек, винаги готов да помогне, за когото не съществуваха думите омраза, злоба и отчаяние\", се казва в съболезнованията на Съдийската комисия към БФБ.", "date": "2017.05.02", "title": "Почина Артеник Арабаджиан - единият от двамата българи в Залата на славата на ФИБА"}
{"url": "http://www.dnevnik.bg/sport/2017/05/02/2963733_hristo_ianev_podade_ostavka_v_neftohimik/", "text": "Треньорът на \"Нефтохимик\" Христо Янев е подал оставка, обявиха от клуба. Решението му е дошло след домакинската загуба с 0:3 от \"Пирин\".Бургазлии обявиха, че до сряда ще се проведе извънредно заседание на управителния съвет, който ще обсъди дали да приеме оставката.\"В този момент сме поставени в извънредна ситуация и в близките часове ще вземем решение, което да помогне на тима за постигане на целта, а именно \"Нефтохимик\" да запази мястото си в Първа лига\", това заявиха от клуба.Това е вторият отбор, в който Янев подава оставка през сезона. В началото на състезателната година  заради колебливото начало.\"Нефтохимик\" е на третото място в група Б от осмицата с точка пред последния \"Локомотив\" (Горна Оряховица) и продължава да се бори за оставането си в елита.", "date": "2017.05.02", "title": "Христо Янев подаде оставка в \"Нефтохимик\""}
{"url": "http://www.dnevnik.bg/detski_dnevnik/2017/05/02/2963667_na_7_mai_deca_izbirat_film_za_nagradata_na_mladata/", "text": "Европейската филмова академия и Международният филмов фестивал \"София филм фест\" отправят покана към младите зрители, които за пета година могат да изберат носителя на Наградата на младата публика.На 7 май - Филмовия ден на младите зрители - Домът на киното в София ще бъде едно от местата в Европа, на което ще се прожектират трите номинирани филма пред младата публика. Входът е свободен.На този ден младежи на възраст 12-14 години ще гласуват едновременно в 32 държави в Европа.Говорителите на журито ще предадат резултатите от съответната държава на живо чрез видеоконферентна връзка към Ерфурт (Германия). Там победителят ще бъде обявен на церемония, която ще се предава пряко на специалния сайт , където има допълнителна информация за номинираните филми и за градовете, участващи в гласуването. Наградата на младите зрители се организира и връчва от Европейската филмова академия и EFA Productions с подкрепата на немския фонд Mitteldeutsche Medienförderung (MDM).От 10 часа в Дома на киното ще бъдат посрещнати младите зрители, а прожекциите, с прекъсвания за дискусии и почивки, са от 10.30, 13 и 15.20 часа.\"Сбогом, Берлин\" (13-годишният Маик се чувства невидим, защото емоционално дистанцираният му баща и майка му, която е алкохоличка, се интересуват само от собствените си проблеми и изобщо не му обръщат внимание. В училище ситуацията не е по-цветуща – най-красивото момиче го отбягва и Маик не знае защо. Чик е единственият му приятел – невъзпитано момче, което живее във висок блок в Хелерсдорф, пълен с руски имигранти. Един ден двамата открадват кола и поемат на пътешествие по знойните асфалтирани улици. Филмът е забавна комбинация от роуд мууви и филм за подрастващи. \"Сбогом, Берлин\" е адаптация на един от най-популярните детско-юношески романи в Германия, написан от Волфганг Херндорф.Това лято е много важно за 12-годишната Лаура, която живее в красива, отдалечена зона в швейцарските планини. Като единствена дъщеря в семейство на земеделски производители, оставена да се грижи сама за себе си, тя е обсебена от легендите за дефилето, където никой не смее да отиде. Когато едно момче от града пристига, за да помогне във фермата, тя най-накрая си намира приятел, с който да сподели страховете и фантазиите си. След като той си тръгва, тя намира смелост да опознае тайнственото място...\"Тиквичка\" няма нищо общо със зеленчук - това е едно смело момченце. То мисли, че е останало само на този свят, след като изгубва майка си. Но в дома за деца за него ще започне нов живот и му предстоят много срещи. Симон, Ахмед, Жюжюб, Алис и Беатрис: всички те имат свои истории – и тези истории са толкова тъжни, колкото са крехки те самите. Когато си на 10 години, има какво да откриеш и на какво да се научиш – да имаш тайфа приятели, да се влюбиш. А защо не дори и да бъдеш щастлив... Този анимационен филм, предназначен за широката публика, е създаден на основата на роман. Той се отличава от повечето творби за млада аудитория със своята оригинална естетическа концепция, но най-вече със своя тон, който дава възможност да се поставят много сериозни въпроси по един доста различен начин.", "date": "2017.05.02", "title": "На 7 май деца избират филм за Наградата на младата европейска публика"}
{"url": "http://www.dnevnik.bg/sviat/2017/05/02/2963661_gurciia_se_sporazumia_s_kreditorite_i_otvori_putia_za/", "text": "Гърция и международните ѝ кредитори постигнаха рано тази сутрин споразумение за пакета реформи, който Атина трябва да въведе, за да получи още финансова помощ.\"Имаше бял дим. Всички въпроси от преговорите за техническото споразумение бяха приключени... отворен е пътят за преговори за облекчаване на дълга\", заяви финансовият министър , цитиран от агенция \"Ройтерс\".Промени в , , намаляване на ,– всички тези теми бяха обсъждани в продължение на половин година главно защото Европейският съюз и Международният валутен фонд не можеха да постигнат съгласие за фискалните цели.Сега Гърция трябва да приложи в законодателството си новите мерки, преди финансовите министри от еврозоната да одобрят изплащането на нов транш.Това ще се случи на следващата среща на Еврогрупата на 22 май, тогава министрите ще обсъждат и.Атина е поела ангажимент да намали пенсиите и броя на домакинствата, които не дължат данъци, за да събере спестявания на стойност 2% от БВП. Това предвижда орязване на основните пенсии до 18 на сто и на допълнителните пенсии до 9 на сто, уточнява в. \"Нафтемборики\".В. \"Та неа\" отбелязва, че ножицата за основните пенсии до 18 на сто ще влезе в сила от 1 януари 2019 г. и ще засегне , получаващи пенсии над 700 евро. От 1 януари 2020 г. пък пада таванът на необлагаемия минимум от 8636 евро, колкото е сега на 5681 евро.В рамките на споразумението са заложени още и мерки за продажба на 30 до 40 на сто от лигнитните енергийни мощности на , както и на 17 на сто от нейните акции. Промени се задават и за начина, по който ще функционират пазарите.Ако постигне по-висок резултат, Гърция ще има право да активира мерки, които да облекчат ефекта от бюджетните ограничения. Правителството се надява споразумението да проправи пътя за присъединяване на Гърция към програмата за количествени облекчения на Европейската централна банка, посочва в. \"Имерисия\".За пръв път от дълъг период на абсолютна несигурност се очертава светлина в дъното на тунела, тъй като по това споразумение се очаква да бъде съпроводено и от мерки за облекчаване на гръцкия дълг. Те ще позволят на МВФ да оттегли възраженията си и да се включи в гръцката спасителна програма, коментира в. \"Вима\".На 22 май финансовите министри от еврозоната биха могли да приключат прегледа на гръцката програма и своевременно да се пристъпи към отпускане на следващия транш от заемите за Гърция, смята германският .Той приветства напредъка на реформите в Гърция и оценява позитивно последните данни от икономическите показатели на страната. Той е убеден, че в следващите дни МВФ официално ще обяви решението си за участие в гръцката програма, посочва гръцкото издание \"Нюз.ин\".", "date": "2017.05.02", "title": "Гърция се споразумя с кредиторите и отвори пътя за облекчаване на дълга"}
{"url": "http://www.dnevnik.bg/sviat/2017/05/02/2963735_noviiat_shef_na_parlamenta_v_makedoniia_shte_ubejdava/", "text": "Новоизбраният председател на македонския парламент Талат Джафери обяви, че се готви да поиска от президента Георге Иванов да връчи мандат на лидера на социалдемократите (СДСМ) Зоран Заев.Очаква се Джафери, чието избиране на поста в четвъртък предизвика безредици в парламента, при които бяха ранени над сто души, да извести Иванов, че в парламента има мнозинство, готово да състави правителство. В писмото си той ще обясни на държавния глава, че програмата на новия кабинет гарантира унитарността на Македония и ще се придържа към конституцията и евроатлантическите перспективи на страната. Той обаче не разкри кога точно ще изпрати известието.Действията на Джафери идват, след като зад него застана помощник държавният секретар на САЩ Хойт И, който в понеделник се срещна с Иванов, новоизбрания председател и лидерите на политическите партии в страната (без председателя на Алианса на албанците Зиядин Села, който пострада тежко при размириците в четвъртък).Тогава президентът Иванов внезапно каза, чеи призова Вашингтон да помогне да се \"отстранят пречките\" пред сегашното правителство, които ще позволят сегашното парламентарно мнозинство да получи мандат.От кабинета на Иванов съобщиха, че той е поискал гаранции от СДСМ, че унитарният характер на Македония ще бъде запазен и че изпълнението на т.нар. албанска платформа няма да се превърне в задължително условие за съставяне на правителство.Източници на \"Дневник\" потвърдиха, че визитата на Хойт И е била повратна точка в решението на Иванов.\"Сега много бързо ще бъде признат председател на парламента. Според моите информацииказа бившият вътрешен министър Павле Траянов, чийто Демократически съюз до 2015 г. е коалиционен партньор на управляващата ВМРО-ДПМНЕ. \"Проблемите ни може да зависят от нашите политици, но те никога не са действали, за да ги разрешат без външно влияние.\"Според високопоставен партиен служител, пожелал да остане анонимен обаче се очаква политическият живот на страната да остане в задънена улица поне още няколко седмици.Самият И обяви след срещите си, че македонските политици трябва да направят стъпки за създаване на правителство и да продължат с реформи, които ще успокоят бизнеса. \"Трябва политическите лидери, гражданското общество и гражданите да работят заедно, за да се затворят раните не само от случилото се в четвъртък в парламента, но и от политическите неразбирателства, които продължават отпреди това\", каза той. По думите му САЩ, ЕС и НАТО, както и властите в Берлин ще работят с Джафери като със законно избран председател на парламента.Той отказа да отговори на въпрос дали Македония е близко до формиране на правителство и каза, че решението е в ръцете на политическите лидери.Засега единствено лидерът на ВМРО-ДПМНЕ Никола Груевски и досегашният председател на парламента Трайно Веляноскикато изтъкват, че той не е станал в съгласие с процедурните правила и не е обнародван в Държавен вестник.В изявление след среща с американския представител, цитирано от вестник \"Дневник\", Груевски отново призова за нови избори като изход от политическата криза.От СДСМ обаче настояват, че Веляноски трябва да освободи председателския кабинет, който все още заема, тъй като формално не е предал поста на наследника си.\"Завърши насилственият мандат на Трайко Веляноски. Той няма право да усложнява политическата ситуация за личните интереси на Никола Груевски\", обявиха социалдемократите в изявление.", "date": "2017.05.02", "title": "Новият шеф на парламента в Македония ще убеждава президента да даде мандат за правителство"}
{"url": "http://www.dnevnik.bg/biznes/2017/05/02/2963672_knsb_iska_minimalnata_zaplata_da_stane_pone_520_leva/", "text": "Конфедерацията на независимите синдикати в България (КНСБ) настоява за поне 520 лева минимална работна заплата през следващата година. Това заяви лидерът на синдиката Пламен Димитров при откриването на осмия му редовен конгрес, предаде БТА.В момента минималната заплата е 460 лева. На конгреса днес КНСБ поиска политическа подкрепа от бъдещото правителство и от парламента за бърз ръст на минималното възнаграждение до постигане на съотношение на минималната заплата към средната 50 на сто.Синдикатът припомни , а средната - 1700 лева. Пламен Димитров е на мнение, че е реалистично ръстът на възнагражденията в реалния сектор да бъде поне със 100 - 120 лева. Според него след 5 години жизненият стандарт на българина трябва да бъде на ниво поне 60% от този на средния европеец.България  и в центъра на бъдещото управление на страната трябва да са политиките, които ще позволят да се преборим с неравенството и да възвърнем вярата на хората в справедливостта, заяви лидерът на синдиката. ", "date": "2017.05.02", "title": "КНСБ иска минималната заплата да стане поне 520 лева догодина"}
{"url": "http://www.dnevnik.bg/politika/2017/05/02/2963739_policeiskiiat_sindikat_ne_iska_za_ministur_nikogo/", "text": "Синдикалната федерация на служителите на МВР (СФСМВР) настоя за повишаване на заплатите в сектора и изрази претенции \"лица, свързани с провала на реформите, да не бъдат номинирани за ръководители на ведомството\".В съобщение до медиите най-големият полицейски синдикат в страната заявява, че няма да даде 100 дни толеранс на бъдещото правителство. От СФСМВР са на мнение, че реформата в системата, извършена по времето на втория кабинет на Бойко Борисов, е несполучлива, а служебният кабинет и министър Пламен Узунов \"не предприеха никакви действия въпреки декларираните от тях намерения за разрешаване на проблемите\".\"В момента МВР е в тежка криза, предизвикана от множество (най-малко 4 за последните 8 години) взаимно противоположни и неефективни реформи\", се казва в позицията на синдиката. Оттам посочват, че всички парламентарно представени партии са запознати с проблемите в системата и че са необходими политическа воля и консенсус за решаването им. \"СФСМВР настоява за незабавни действия в тази посока след конституиране на новия български парламент с ясно дефинирани срокове и отговорност, която ще бъде потърсена, ако сроковете не бъдат спазени\", се казва в позицията.\"СФСМВР настоява за незабавно повишаване на доходите на служителите на МВР. СФСМВР настоява за реален диалог на равноправни начала. СФСМВР настоява лица, свързани с провала на реформите, да не бъдат номинирани за ръководители на ведомството\", казват още от синдиката. От там се заканват да предприемат действия съобразно закона, ако исканията им не бъдат изпълнени.", "date": "2017.05.02", "title": "Полицейският синдикат не иска за министър никого, свързан с провала на реформата в МВР"}
{"url": "http://www.dnevnik.bg/bulgaria/2017/05/02/2963771_chetirite_prioriteta_na_slujebniia_ekip_v/", "text": "Четирите приоритета, които служебният екип на Министерството на образованието и науката си беше поставил, са изпълнени, обяви министър Николай Денков в отчет на краткия си мандат. На първо място сред тях той нареди организацията на държавните зрелостни изпити и националното външно оценяване за тази учебна година.Вече са осигурени всички условия за успешно провеждане на матурите и изпитите след седми и осми клас, обяви Денков. За първи път от тази година ще се проведе национално външно оценяване на компютърната грамотност на всички десетокласници, отбеляза той.В рамките на служебното управление е открита  за трети, седми и девети клас, както и по чужд език. Одобрен е списък на учебните материали за първи клас и на учебниците за пети клас, които ще се използват през учебната 2017/2018 г. Изготвен е и графикът, по който училищата ще се снабдяват с новите комплекти. Учебните материали за втори, шести и осми клас също ще бъдат готови за началото на новата учебна година.Публикувани са за обществено обсъждане проекти на стандарти, свързани с учителските възнаграждения и финансирането на училищата и детските градини. Последният неодобрен стандарт, изискван от Закона за предучилищното и училищното образование – за физическата среда и за информационното и библиотечно осигуряване на учебните институции, също е във финална фаза преди публично оповестяване.Оценени са проектите на кандидатите за иновативни училища. Предстои обявяване на утвърдения списък. Изготвена е Наредба за стандартите за ранно детско развитие.Спешна и извънредна задача, с която се нагърби служебният екип на МОН, беше и изготвянето на . Той съдържа 22 конкретни мерки, които предвиждат и още нормативни промени, припомни Денков.Увеличението на заплатите на 113 400 преподаватели и непедагогически персонал в училищата вече е факт. То беше договорено миналата година, но трябваше да се анексира към колективния трудов договор, за да се отрази тази година. Също така вече е утвърден и е изменена наредбата за транспортните разходи на учителите, с която вече ще се покриват 90% от разходите им, в случай че преподават извън населеното място, в което живеят.Създаден е  за повишаване квалификацията на педагогическите специалисти. Одобрени са 170 програми на 30 обучителни организации.От следващата учебна година се въвежда  – приложен програмист. Готови са 92 нови рамкови , както и учебните програми по хореография от първи до дванадесети клас. Разработени и приети от Министерския съвет са 11 национални програми за детските градини и училищата. За първи път се финансира Национална програма за предучилищното образование, както и за ИТ обучение.В областта на висшето образование приоритет беше подготовката на проект за изменение на . Документът е публикуван за обществено обсъждане, което приключва на 9 май 2017 г. С него се въвеждат каквито в момента няма извън устройствата на самите университети. Заедно с това за първи път се уреждат и условията и реда за установяване на научно плагиатство - придобитите чрез кражба на интелектуален труд степени и длъжности ще могат да бъдат отнемани.Бяха приети за следващата академична година. Приемът в университетите беше обвързан по-тясно с реализацията на абсолвентите на пазара на труда и , в съответствие с по-малкото завършващи ученици. Намален беше и субсидираният прием в професионалните направления със слабо търсене на висшисти от страна на бизнеса, но се увеличи субсидията в най-ниско платените направления.Служебният МОН подготви актуализиран вариант на която е задължително условие за оперативните програми \"Наука и образование за интелигентен растеж\" и \"Иновации и конкурентоспособност\". Проектът е подготвен за внасяне в Министерския съвет, след което ще бъде изпратен в Народното събрание. Готова е и актуализирана Национална пътна карта за научна инфраструктура.По време на служебния мандат в министерството беше получен предварителен  за проверка на приоритетните оси за образование, извършена между 24 и 28 октомври 2016 г, припомниха от ведомството. Одитът показа 14 констатации - шест от които критични. След проверката от ЕК се получи и предупредително писмо за замразяване на междинните плащания по образователните проекти.Екипът на МОН веднага започна преговори с представители на Комисията и изготви план с 14 конкретни мерки, които да позволят размразяването на средствата. Управлението на Оперативната програма вече е отделено от изпълнението на проектите, които са възложени на звена в МОН. Това бе едно от основните изисквания на ЕК, обясни ръководството на просветното министерство. Припомниха и, че при преговорите като финансова корекция ще бъде наложена като процент не от цялата договорена до момента сума (340 млн. лева), а като процент от 42.630 млн. лв. - договорените средства по процедурите за интеграция в детските градини и училищата и за докторанти и постдокторанти.МОН  за избор на оценители на проекти за създаване на Центрове за върхови постижения и на Центрове за компетентност чрез фирма-посредник, тъй като изискванията по нея бяха силно занижени, а подадените оферти не отговаряха дори на тях, заяви още министърът на образованието. Вместо това бяха осигурени независими международни оценители директно чрез конкурс, обявен от Министерския съвет. Новата процедура за оценяване на проектите ще струва около 900 000 лева - два пъти по-малко, отколкото ако беше извършена чрез фирма-посредник.", "date": "2017.05.02", "title": "Четирите приоритета на служебния екип в образованието са изпълнени, отчете Николай Денков"}
{"url": "http://www.dnevnik.bg/bulgaria/2017/05/02/2963751_prokuraturata_proveriava_zapoved_za_neogranichen/", "text": "Специализираното звено \"Антикорупция\" към прокуратурата е започнало проверка за предоставен достъп на частна фирма до информационната система на \"Летище София\", съобщиха от държавното обвинение. Сигналът е подаден лично до главния прокурор.Проверява се как през февруари тази година след заповед на изпълнителния директор на \"Летище София\" ЕАД на частно търговско дружество са били предоставени пълни администраторски права върху цялата информационна система на летището. Според прокуратурата с тази заповед се осигурявал неограничен достъп до системата.В сигнала се отбелязва, че предходен собственик на търговското дружество е настоящ началник на кабинет на министър от служебното правителство, но от държавното обвинение не посочват кой е той. По същото време, когато е бил предоставен достъпът до информационната система на летището, се е провеждала и .Проверката на прокуратурата е установила, че действително има подобна заповед, но тя не е била подписана лично от изпълнителния директор на \"Летище София\" ЕАД, а от друго длъжностно лице. Договор между двете страни липсва и това е наложило да се проверят причините как въпросното търговско дружество е получило пълни администраторски права до информационните масиви на летището. Предстои да бъде установено и какви са ползваните данни.От Държавна агенция \"Национална сигурност\" (ДАНС) също извършват проверка по различни точки от сигнала, уточняват от прокуратурата.", "date": "2017.05.02", "title": "Прокуратурата проверява заповед за неограничен достъп до информационната система на \"Летище София\""}
{"url": "http://www.dnevnik.bg/detski_dnevnik/2017/05/02/2963754_zashto_rumuniia_ne_vzema_merki_sreshtu_roditelite/", "text": "Макар специалистите в Румъния да подкрепят въвеждането на задължително ваксиниране, властите заявяват, че родители, които отказват да имунизират децата си, няма да бъдат притеснявани. Те може би ще бъдат поставени в положениепише в анализ, озаглавен \"Защо не се вземат мерки срещу родителите, които отказват да ваксинират децата си\", румънският вестник \"Адевърул\", цитиран от БТА.В разгара на  споровете за задължителното ваксиниране продължават. \"Родителите няма да бъдат водени насила с децата си за ваксинация и няма да има полицаи, които да арестуват тези, които отказват имунизация\", обясни здравният министър Флориан Бодог.След като проектозаконът за ваксиниране (който в момента е подложен на обществен и парламентарен дебат) раздели родителите на два лагера - про- и антиваксиниране, високопоставен здравен служител обясни, че \"процесът за ваксиниране не задължава някого. Детето идва, преглежда се, консултира се, препоръчва се ваксина, родителят на детето може да откаже, може да постави въпроси\", посочи служителят, уточнявайки, че проектътСпоред министъра на здравеопазването единственият метод, чрез който може да се предотврати появата на някои много сериозни болести, е ваксинирането, но с коректното информиране на родителите, които трябва да бъдат консултирани от семейните лекари. Що се отнася до информираността, министърът обърна внимание на мненията на псевдоспециалисти, които не трябва да бъдат вземани под внимание. \"Смятам, че всеки отговорен родител би трябвало да ваксинира детето си. Така смятам аз. Уважавам решението на родителите, които не желаят да ваксинират децата си, но смятам, че трябва да поемат тази отговорност\", заяви здравният министър, добавяйки че ако по-голямата част от населението на Румъния приеме законовата форма, тогава ще има технически работни групи във всеки окръг. Те ще могат да информират родителите, така че те да вземат правилното решение за имунизацията. Специалистите в системата и семейните лекари казват, от друга страна, чеОсобено, когато ваксината я няма на пазара, казва семейният лекар Родика Танасеску, председател на националното сдружение на семейните лекари. Според нея положението с включените в националната схема за имунизации ваксини е драматично, а вината изцяло е на здравното министерство, което не прави правилна прогноза за необходимото количество ваксини. \"От една страна, нямаме ваксини, от друга страна - има всякаквиЕдно неваксинирано дете означава циркулация на вируса. Добре е законът за ваксинирането да предвижда поемане на риска или задължителност на имунизацията\", обяснява семейният лекар, отбелязвайки, че в други европейски държави, където ваксинирането е задължително, нивото на обхванати от ваксиниране е нараснало. Намирайки се в безпрецедентна криза за ваксини, румънските власти вече правят всичко възможно да намерят ваксина срещу рубеола - морбили - паротит, 110 000 дози вече са на път към кабинетите на семейните лекари, а други 10 000 дози, които трябваше да отидат за износ, бяха блокирани в складовете на дистрибуторите, след като Националната агенция по лекарства и здравното министерство уведомиха официално Европейската комисия, че са предприели тази мярка. Ако дебатите по закона за ваксиниране са все пак в началото в Румъния, други европейски държави, сблъскали се с епидемии, са решили да въведат строги правила. Във Франция на 20 март 2015 година бе определено, чеТака френските родители са задължени да ходят на задължително ваксиниране с децата, като в противен случай биват глобявани и дори подлежат на затвор. И в Австралия, от началото на 2016 година родителите, които се противопоставят на ваксинирането, не получават държавни помощи, които възлизат на 11 000 долара на година. Мярката бе взета, след като броят на австралийските деца, които не са били ваксинирани срещу морбили или други болести, се удвои в последните десет години според правителството, отбелязва румънското издание. Обратно на това в Испания ваксините не са задължителни, родителите са тези, които дават съгласието си за това. Но за интегрирането в общността на децата ваксинирането е задължително.", "date": "2017.05.02", "title": "Защо Румъния не взема мерки срещу родителите, които отказват да ваксинират децата си"}
{"url": "http://www.dnevnik.bg/sviat/2017/05/02/2963753_hamas_se_distancira_ot_mjusjulmanski_bratia_i_poiska/", "text": "Палестинската ислямистка групировка \"Хамас\" обяви нова политическа доктрина, като изненадващо не призова за унищожаването на Израел и се разграничи от организацията \"Мюсюлмански братя\".Терористичната организация обаче все още не признава правото на еврейската държава да съществува и настоява за въоръжена борба срещу нея.Документът е разработван в продължение на година и \"в него са отразени идеологията и опита от политическото развитие на \"Хамас\" в последните 30 години\", заяви лидерът на групировката Халед Машал.\"Движението не се отдалечава от своите корени и от своята стратегия, но се стреми да внесе своя принос в общонационалния проект\", посочи той.Новата политическа програма, в която тонът е смекчен, но целите са същите, бе представена 48 часа преди срещата на палестинския президент  с американския президент , допълва \"Франс прес\". Мешаал ще се оттегли от лидерския пост на \"Хамас\" по-късно този месец.В новата си доктрина \"Хамас\" подкрепя \"идеята за създаване на палестинска държава в границите от 1967 г.\", т.е. отпреди превземането на ивицата Газа, Западния бряг и Източен Ерусалим от Израел, но без признаване на правото на еврейската държава на съществуване.\"Хамас\" поддържа освобождаването на цяла Палестина, но е готова да подкрепи държава в границите от 1967 г., без да признава Израел или да отстъпва каквито и да е права\", каза Мешаал на пресконференция в Доха, предаде \"Ройтерс\".От документа обаче е изчезнал съдържащият се в старата доктрина пункт, призоваващ за унищожението на еврейската държава.За първи път в историята си движението променя политическата си програма, като приема създаване на , ограничена в границите от 1967 г., и настоява върху политическия, а не религиозния характер на конфликта си с Израел, отбелязва \"Франс прес\".  г. е цел, която си е поставил и основният политически противник на \"Хамас\" - движението \"Фатах\" на палестинския президент Махмуд Абас.Други важни точки от програмата са разграничаване между евреите като религиозна общност от една страна и \"окупацията\" и \"ционисткия проект\" от друга страна, припомня \"Франс прес\".Ислямисткото движение \"Хамас\" беше създадено през 1987 г. Тогава бе формулирана и досегашната му доктрина, поставяща си като стратегическа цел \"освобождението на цяла Палестина от морето до река Йордан\". В нея пряко се казваше, че \"Израел ще бъде хвърлен в морето\", а основателят на движението Абдел Азиз ар Рантиси посочваше като цел \"Израел да бъде изтрит от лицето на Земята\". Според тази доктрина на територията на бившата подмандатна Палестина, съществувала до създаването на Израел през 1948 г., трябва да се създаде независима ислямска теократична .\"Хамас\" се разграничи от египетското ислямистко движение, с което си отваря път за подобряване на отношенията си с властите в Кайро. Те неведнъж обвиняваха групировката във връзки с  и в участие в неговите бунтовнически изяви по време на януарската революция от 2011 г. и след нея.Действията на \"Хамас\" явно целят подобряване на отношенията с някои държави от Персийския залив и с Египет, които определят за терористична организация, отбелязва агенция \"Ройтерс\". \"Хамас\" може би търси и по-добри отношения със западните страни, много от които я определят за терористична групировка заради враждебността ѝ към Израел.\"Хамас\" иска да излъже света, но няма да успее\", каза Давид Кейес, говорител на премиера Бенямин Нетаняху. \"Те копаят и изстрелват хиляди ракети по цивилни израелци. Това е истинското лице на \"Хамас\", допълни той.Лидерите на \"Хамас\" обявиха основните елементи на програмата си в деня, в който Израел почита паметта на загиналите свои герои във войните със съседните арабски страни и в битки и терористични атаки.\"Как можеш да говориш за мир с Израел и в същото време да спонсорираш убийци?\", попита риторично премиерът Нетаняху, обръщайки се пряко към палестинския президент  по време на възпоменателната церемония пред мемориалната Западна стена в Стария град в Ерусалим. Той визираше факта, че палестинските власти изплащат помощи в общ размер на стотици милиони долари на семействата или на , определяни от палестинските власти като \".\"Това е сигнал за желанието им да се обединят с консервативните сунитски елемтни в региона и да създадат някакъв имунитет (срещу влиянието на Саудитска Арабия)\", коментира пред \"Ройтерс\" експертът по \"Хамас\" Бевърли Милтън–Едуардс. Този документ може да засили позицията им в палестинските територии и Близкия изток, но едва ли ще промени отношението на САЩ и Европа.", "date": "2017.05.02", "title": "\"Хамас\" се дистанцира от \"Мюсюлмански братя\" и поиска държава в границите от 1967 г."}
{"url": "http://www.dnevnik.bg/politika/2017/05/02/2963773_slujebniiat_kabinet_otchete_poveche_prihodi_na/", "text": "Близо 240 млн. повече събрани данъци, сравнено с миналата година, предимно от ДДС, отчете служебният премиер Огнян Герджиков в последната си седмица на власт. В митниците приходите са с 375.5 млн. лв. повече, а в областта на енергетиката и икономиката от лихви и концесионни такси са събрани близо 1.2 млн. лв. повече.Всяка настояща позиция е бъдеща бивша, започна философски отчета си Огнян Герджиков. Като добре свършена работа от кабинета му отчитат организирането на изборите и подготовката за председателството на ЕС.Премиерът похвали работата на Министерството на здравеопазването с постигнатото съгласие за национален рамков договор между лекарския съюз и Националната здравно-осигурителна каса. Подписал се и договор по програма \"Добро управление\" за 12 млн. лв., с който се дава старт на националната електронна здравна система.Герджиков се похвали и с намаляване на престъпленията, като с 23% намалели убийствата, а кражбите на автомобили - с 30%.Вицепремиерът Стефан Янев, който отговаряше за подготовката на изборите, каза, че по мнението на много експерти и на наблюдателите изборите са преминали при много добра организация. В чужбина, за разлика от други години, нямаше голямо чакане и забавяне , каза Янев, според когото друго мнение по темата е \"политическо говорене\".Янев не смята, че правителството е предрешило избора на нови изтребители за ВВС с приетото на заседанието на кабинета. Според него сделката за 1.5 млрд. лв. е в ръцете на следващото правителство, което ще прецени с кой от трите класирани участника да води преговори.Герджиков отличи и работата на вицепремиера Деница Златева. Според него доказателство за нейните успехи е желанието на Бойко Борисов да привлече Златева в екипа си \"и само партийният егоизъм на БСП попречи това да стане\". Златева добави, че в решението, което е взела, е след две решение на Изпълнителното на БСП, че кадри на партията няма да участват в кабинет на ГЕРБ\". \"Многократно декларирам, че ще помагам на човека, който ще поеме този пост. Ще предам 5 големи папки на наследника си. Няма да му оставя три плика, които аз заварих\", каза Златева.\"Наистина смятам, че ценните кадри в България са национално ценни и не трябва да не ги дават, когато става дума за национални каузи. Поканих Корнелия Нинова с молба да преосмисли това решение. Тя каза, че това е решение на бюрото. Обеща ми да внесе този въпрос за пререшаване. Резултатът е същият. Те са твърди и неотстъпчиви. Заявиха, че няма да дадат Златева на България, а ще я държат за себе си\", хвърли повече светлина по случая премиерът Герджиков.Златева отчете, че е приет финансов план за председателството на Съвета на ЕС. \"По отношение на раздел \"Сигурност\" сме направили всички анализи на човекопотоците от летището до двете сгради - НДК и \"Бояна\", и хотелите\", каза Златева. За културната програма, която е била стартирана почти от нула, проектът е почти финализиран, като остава да се съгласува със Столичната община.Папката, която ще оставя на бъдещия премиер Бойко Борисов, съдържа преди всичко добри идеи и молби, които получавах от различни региони, каза Огнян Герджиков. Той очаква на 4 май сутринта да бъде гласуван новият кабинет и някъде по обедно време или в ранния следобед в Гранитната зала да се предаде властта на новото правителство.\"Що се отнася до отношенията с президента, нормално е да има известни разминавания. Но това е смисълът на демокрацията за разлика от едно тоталитарно общество. Щастлив съм, че през тези три месеца успях да работя с президента Румен Радев\", коментира още Герджиков. \"Не съм угодил нито на ГЕРБ, нито на БСП и това беше основната линия в поведението на служебния кабинет\", каза още той. Утре всички министри ще качат на сайта на правителството отчетите на министерствата си.", "date": "2017.05.02", "title": "Служебният кабинет отчете повече приходи на прощаване"}
{"url": "http://www.dnevnik.bg/bulgaria/2017/05/02/2963762_dobroto_planirane_na_lichnite_finansi_moje_da_pomogne/", "text": "Нагласата ви към парите може да има огромно влияние върху вашия професионален успех. Каква е ролята на парите в живота ви през следващите няколко години? Как ще балансирате между инвестирането, харченето и пестенето? Подобни въпроси са определящи за начина ви на мислене по отношение на парите. Преди всичко е добре да осъзнаете, че парите са инструментът, а не целта.Когато формулирате ясни цели в живота си, ще видите как правилното използване на спестяванията ви ще е нещото, което ще ви приближи до тях. Важно е да мислите в перспектива и да можете да виждате цялостната картина. Това, което правите с парите си сега, ще има огромен ефект върху живота ви след 5, 10 или дори 50 години. Затова периодично трябва да проверявате дали ежедневните ви финансови действия не ви отклоняват от пътя към бъдещите ви цели. Трябва обаче да умеете да инвестирате и времето си правилно, а добър начин да го направите е да прегледате обявите за работа на : търси търси: търси: търси  търси  търси  търси  търси  търси  търси  търси  търси:търси ", "date": "2017.05.02", "title": "Доброто планиране на личните финанси може да помогне на кариерното развитие"}
{"url": "http://www.dnevnik.bg/bulgaria/2017/05/02/2963790_ministerstvoto_na_otbranata_predupredi_da_ne_se_puskat/", "text": "Министерството на отбраната предупреди, че в следващите дни самолети и вертолети на българските Военновъздушни сили (ВВС) ще изпълняват полети на малка височина над София. Те са част от подготовката за военния парад по случай честването на Деня на храбростта и празника на Българската армия – 6 май.От ВВС разпространихаи призоваха с оглед безопасността на гражданите и летците през това време да не се използват никакви дистанционно управляеми летателни апарати (дронове). Полетите ще се извършват над София, Григорево, Вакарел, Долни Пасарел, Брезник, Мировяне, Казичене, Божурище, Нови Искър и Гара Яна: на 3 май от 9:30 до 11:30 часа; на 4 и 5 май от 9:30 до 11:30 часа и от 14:30 до 16:30 часа, както и на 6 май от 9:30 до 11:30 часа.Генералната репетиция на представителните блокове на въоръжените сили ще се проведе на 4 май от 22 часа на пл. \"Княз Александър І\" в столицата.", "date": "2017.05.02", "title": "Министерството на отбраната предупреди да не се пускат дронове над София до Гергьовден"}
{"url": "http://www.dnevnik.bg/zelen/2017/05/02/2963784_proekt_za_carskiia_orel_i_lovniia_sokol_e_nominiran_za/", "text": "Български проект за спасяването на царския орел и ловния сокол е сред 15 номинирани за най-добър проект по програма LIFE от 1992 г. досега. Селекцията е на жури на Европейската комисия и е част от честването на 25-годишнината на програма LIFE на ЕС.\"Да спасим царския орел и ловния сокол\" се изпълнява от експерти на Българско дружество за защита на птиците. Той е добър пример как природозащитата може да бъде полезна за икономиката. Благодарение на него популацията на царските орли в България се е увеличи с девет двойки, като общият им брой достига 25, обясняват от БДЗП. Това е ръст с повече от 25% в сравнение със ситуацията преди началото на проекта. Проектът е създал работа за местните хора в района на Сакар, където безработицата е много висока. Повече за проекта може да се прочете в к.Проектът се осъществява в десет специално защитени зони, част от мрежата \"Натура 2000\" в България – Сакар, Западна Странджа, Сините камъни – Гребенец, Каменски баир, Централен Балкан, Средна гора, Врачански Балкан, Мостът на Арда, Бесапарски ридове и Понор.Подборът на европейското жури е бил измежду от близо 4000 проекта, изпълнени през последните 25 години. Те са номинирани в три категории – природа, околна среда и климат. Във всяка категория ще бъдат наградени по два проекта, определени от публиката с гласуване във фейсбук до 10 май 2017 г. Може да подкрепите работата по спасяването на царския орел и ловния сокол, като г .", "date": "2017.05.02", "title": "Проект за царския орел и ловния сокол е номиниран за най-добър в Брюксел"}
{"url": "http://www.dnevnik.bg/detski_dnevnik/2017/05/02/2963798_vsichki_desetoklasnici_na_izpit_po_kompjuturni_umeniia/", "text": "Тази година всички десетокласници ще се явят . За първи път то е предвидено за целия випуск, след като миналата години се проведоха пробни изпити, съобщава министерството на образованието на сайта си.Според влезлия в сила то август 2016 година нов закон за училищното образование от 2020 г. изпити за , когато учениците ще завършват първия гимназиален етап. Учениците ще държат изпита директно на компютър, който ще генерира от банка задачи, разделени по категории, . Тестовете ще бъдат различни като съдържание, но еднакви като степен на сложност. В тях ще има както задачи със затворен отговор, така и такива, които проверяват практическите умения.Учениците ще влизат с пароли, а след това компютърът директно ще генерира резултата от задачите им със затворен отговор. Задачите, които проверяват практически умения, ще се оценяват от учителите по информатика и информационни технологии.Времетраенето на изпита ще бъде . Броят на тестовите варианти, които се получават, е десетцифрено число, така че преписването и подсказването са практически невъзможни, уточняват от министерството на образованието. Максималният брой точки, който може да бъде постигнат, е 60.Изпитът няма да се проведе в един и същи ден, а в рамките на пет дни . Учениците, които издържат изпита с висок процент верни отговори, ще получат сертификат за компютърните си умения.В пилотното национално външно оценяване на десетокласниците миналата година се включиха общо 19 536 ученици от всички 28 области на България (93.21% от включените в представителната извадка ученици от различни видове училища). Максималният брой точки бе постигнат от двама ученици – от Първо средно общообразователно училище \"Свети Седмочисленици\" в Търговище и Частна профилирана гимназия по информационни технологии и обществени комуникации \"Антоан дьо Сент Екзюпери\" във Варна, се вижда от обявените на страниците на просветното министерство резултати. са постигнати при задачите за електронни комуникации, решаване на проблеми, свързани с компютърни конфигурации и връзка с интернет, както и с безопасност – антивирусна защита и правилна работа с компютърни системи. десетокласниците са показали при търсенето и измерването на информация, при създаването на съдържание в електронни таблици и при споделена работа в мрежова среда.Оценяването е включваше решаване на тест (Модул 1) за 30 мин. и решаване на практическа задача (Модул 2) - 60 мин. Проверяваха се компетентности, които съответстват на както на Държавните образователни изисквания по учебните предмети информационни технологии и информатика, така и на .Средният резултат за двата модула е 30.02 точки, или 50.03%.Осем ученици имат резултат 59 точки (91 Немска езикова гимназия \"Проф. Константин Гълъбов\", София – 3 ученика; Първа английска езикова гимназия, София – 1 ученик; 73. СОУ с преподаване на чужди езици \"Владислав Граматик\" , София– 1 ученик; СОУ \"Христо Ботев\", гр. Нова Загора – 1 ученик; СОУ \"Саво Ценов Савов\", гр. Пирдоп – 1 ученик; СОУ \"Христо Ботев\", гр. Септември – 1 ученик).Броят на учениците, които имат резултат равен или по-голям от 50%, или 30 т. е 9994. Те ще получат .", "date": "2017.05.02", "title": "Всички десетокласници на изпит по компютърни умения през юни"}
{"url": "http://www.dnevnik.bg/detski_dnevnik/2017/05/02/2963847_bulgarski_uchenici_specheliha_medali_ot_olimpiada_po/", "text": "Петър Христов от СМГ \"Паисий Хилендарски\" спечели сребърен медал на Международната Менделеева олимпиада по химия, която се проведе от 23 до 30 април в казахстанския град Астана, съобщиха от министерството на образованието.С бронзови медали от олимпиадата се завърнаха Кръстьо Драгинов от ПМГ \"Яне Сандански\" - Гоце Делчев, Кристина Костадинова и Весела Механджиева от НПМГ \"Академик Любомир Чакалов\" - София.И четиримата медалисти от българския отбор са първенци в Националната олимпиада по химия и опазване на околната среда и представиха успешно България в 51-вото издание на Менделеевата олимпиада.Ръководители на отбора са преподавателите от Факултета по химия и фармация при Софийския университет \"Св. Климент Охридски\" доц. д-р Христо Чанев и гл. ас. д-р Даниела Цекова.", "date": "2017.05.02", "title": "Български ученици спечелиха медали от олимпиада по химия"}
{"url": "http://www.dnevnik.bg/sport/2017/05/02/2963800_hjustun_razgromi_san_antonio_v_purviia_mach_ot/", "text": "\"Хюстън рокетс\" стигна до разгромна победа със 126:99 срещу \"Сан Антонио спърс\" в първия мач от серията във втория кръг от плейофите в НБА.Това се оказа и най-голямата загуба в плейофите за \"шпорите\" под ръководството на Грег Попович. \"Ракетите\" водеха с 30 точки през първото полувреме, а през второто преднината им се увеличи до 39.Тревър Ариза отбеляза 23 точки, а Джеймс Хардън постигна дабъл-дабъл с 20 точки и 14 борби за победата на \"Хюстън\".В другата среща от плейофите шампионът \"Кливланд кавалиърс\" започна с убедителна победа втория етап от плейофите в НБА. Леброн Джеймс и съотборниците му се наложиха със 116:105 срещу \"Торонто раптърс\".Звездата на \"Кливланд\" имаше основен принос за успеха, като завърши с 35 точки, четири асистенции и десет борби.Джеймс привлече вниманието, когато при 87:71 изтича до жената, разнасяща напитки за публиката, и взе бира от подноса. Тогава се престори, че отпива, и я върна. \"Не съм голям фен на бирата. Виж, ако имаше червено вино, най-вероятно щях да си пийна\", каза той след мача.Кайри Ървинг добави 24 точки за шампионите, докато Кайл Лаури и Демар Дерозън завършиха съответно с 20 и 19 точки за \"Раптърс\".", "date": "2017.05.02", "title": "\"Хюстън\" разгроми \"Сан Антонио\" в първия мач от серията в НБА"}
{"url": "http://www.dnevnik.bg/biznes/2017/05/02/2963825_biznesut_iska_da_ima_tochno_opredelen_broi_rabotni_dni/", "text": "От Асоциацията на индустриалния капитал в България (АИКБ) обявиха в отворено писмо до медиите, че ще предложат в Националния съвет за тристранно сътрудничество да бъде обсъден въпросът за точно определен брой работни дни в годината. Според тях всяка година може да има равен брой работни дни, които да са 251.\"В зависимост от това колко са официалните празници, падащи се в събота или неделя, и колко са съботите и неделите в съответната година и дали годината е високосна, ще се подаряват един или два почивни дни, така че всяка година да има 251 работни дни. Нещо повече - подаръкът, когато го има, е по-добре да се направи за някой петък, след национален празник, паднал се в четвъртък. Тоест ще апелираме да се преразгледа промяната в Кодекса на труда\", пише в позицията на бизнеса.От АИКБ имат още едно предложение - да се фиксира минимален брой работни дни за годината и той да бъде постоянен.Асоциацията е провела анкета сред свои членове и според отговорите на фирмите, участвали в проучването, 53% от тях са работили на 1 май. В същото време 62% от работодателите са разкрили, че се затрудняват с допълнителното заплащане за положен труд по време на празнични дни. Председателят на АИКБ Васил Василев изчисли, че повечето компании работят на 15% загуба в подобни дни.Според бизнеса над 1 млрд. лв. ще са пропуснатите възможности за икономиката от подарените почивни дни през тази година. Велев определи 2017 г. като най-мързеливата година с рекорд от 117 почивни и само 248 работни дни.В края на миналата година правителство на Бойко Борисов реши, че , така че около празник да се събират повече дни почивка, които да се отработват в следващи съботи. За сметка на това, ако празникът се пада в събота или неделя, понеделникът също ще е почивен.Поправките бяха силно оспорени от работодателските организации с мотива, че така почивните дни през годината на практика се увеличават и от това бизнесът губи. Четирите национално представителни работодателски организации, както и синдикатът КНСБ, изтъкнаха, че промяната в законодателството противоречи на конституцията и нарушава Кодекса на труда за работното време и социалния диалог, тъй като проектът не е обсъждан в Националния съвет за тристранно сътрудничество.Според организациите всеки допълнителен неработен ден струва 0.4% от годишния размер на произведената добавена стойност, респективно и на годишния БВП.", "date": "2017.05.02", "title": "Бизнесът иска да има точно определен брой работни дни в годината"}
{"url": "http://www.dnevnik.bg/pr_sfera/2017/05/02/2963839_inovacionni_resheniia_za_suvremenniia_biznes_2017-/", "text": "На 27 и 28 април 2017 г., СТЕМО ООД организира традиционния си пролетен семинар в хотел МАРИНА, комплекс Слънчев ден, гр. Варна.Марин Маринов, управител на СТЕМО - Варна, откри събитието и приветства гостите.Димитър Геров, управител на СТЕМО - София представи най-новите възможности за подобряване дейността на компанията с Microsoft CRM и Office 365.Презентацията разкри ползите на актуалните Microsoft решения от бизнес гледна точка и изключително достъпното управление на всички нови функционалности.\" сподели г-н Геров.Традиционно събитието бе подкрепено и от партньорите на СТЕМО - HP Inc. и Hewlett Packard Enterprise, които се включиха с интересни и съдържателни презентации по следните теми:\"беше едно от посланията, коитог-н Диян Ангелов от HP Inc. отправи, като презентира най-новите решения за печат.Събитието събра над 120 гости от Централна и Източна България, представители и експерти от големи общини, институции, учебни заведения и бизнеса.", "date": "2017.05.02", "title": "Иновационни решения за съвременния бизнес 2017- юбилейно десето издание на традиционния пролетен семинар на Стемо в гр.Варна"}
{"url": "http://www.dnevnik.bg/sport/2017/05/02/2963764_uefa_naloji_novi_iziskvaniia_na_kandidatite_za/", "text": "Кандидатите за домакинство на Евро 2024 Германия и Турция трябва да отговарят на нови критерии за човешки и трудови права, както и да изпълнят изисквания за борба с корупцията, заяви президентът на УЕФА Александър Чеферин.\"Защитата на човешките и трудовите права е от изключителна важност за УЕФА. Беше наложително да въведем конкретни правила относно зачитането и защитата на човешките права, като част от изискванията към кандидатите за домакинство на всички наши състезания\", каза Чеферин.Германия и Турция са единствените желаещи да домакинстват европейското първенство през 2024 г. Двете страни имат време до април 2018 г., за да подадат своите кандидатури. Изборът на домакин ще стане ясен през септември същата година.\"Отсега нататък страните кандидати трябва да се придържат стриктно към тези правила в рамките на организирането на всички турнири и финали. Освен това критериите за антикорупционните мерки също са включени към тези изисквания\", допълни Чеферин.Турция никога не е домакинствала голям футболен форум, докато Германия е била домакин на две световни (1974 г. и 2006 г.) и едно европейско първенство (1988 г.).Европейското първенство през 2020 г. ще се проведе в 13 града в 13 различни страни, като мачовете от полуфиналите и финалът ще се изиграят на \"Уембли\".", "date": "2017.05.02", "title": "УЕФА наложи нови изисквания на кандидатите за домакинство на Евро 2024"}
{"url": "http://www.dnevnik.bg/zdrave/2017/05/02/2963827_blizo_polovinata_zasegnati_ne_znaiat_che_imat_alergiia/", "text": "До 45% от алергичните пациенти не знаят, че имат някаква алергия. Между 20 и 30% от българите са засегнати от алергичен ринит, който пък е ключов фактор за развитието на астма. Астмаците у нас са в рамките на средното за Европа - до 15 на сто от населението.Това коментира алергологът в Александровска болница и представител на Българското дружество по алергология доц. Мария Стаевска, цитирана от БТА, по повод днешния Световен ден на астмата (2 май).Широко разпространеният алергичен ринит е причината за астма при около 40% от астматиците, затова в никакъв случай не трябва да се пренебрегва, казва доц. Стаевска. По думите й именно лечението на алергичния ринит е най-добрата профилактика на астма, обаче здравната каса не го реимбурсира, а започва да плаща за лечението, чак когато астмата е развита.Най-силни алергени в момента са полените и се очаква висока чувствителност у пациентите с брезови алергии, добави специалистът. Тя съветва родителите да оставят децата си в максимално естествена среда - близо до растения и животни, тъй като имунната система на \"градския\" човек вече не е научена да \"отговаря\" на алергените, така както е било преди десетилетия.\"Чистият въздух е право на всеки човек. А хората, живеещи с астма, алергия и хронична обструктивна белодробна болест (ХОББ) са първите граждани, ощетени от мръсния въздух. Почти месец след като България беше осъдена за замърсения въздух, а в София се очакват работещи и бързи мерки срещу изключително високите нива на фини прахови частици, гражданските организации се обединяват за един по-чист въздух\", пишат организаторите на кампанията.", "date": "2017.05.02", "title": "Близо половината засегнати не знаят, че имат алергия, предупреждават специалисти"}
{"url": "http://www.dnevnik.bg/zdrave/2017/05/02/2963884_nacionalna_skriningova_kampaniia_za_zaboliavaniia_na/", "text": "Започва тазгодишната Националната информационна и скринингова кампания за 2017-а година, посветена на заболяванията на щитовидната жлеза. Инициативата е на Националната пациентска организация и Сдружението на засегнатите от заболявания на щитовидната жлеза и се осъществява за седма поредна година.В първата вълна от кампания,  ще се извършват в три града в страната - София, Варна и Благоевград.От прегледите могат да се възползват хора, които не са си правили скоро изследване на щитовидната жлеза, или които попадат в групите с повишен риск от заболяване:Предварителното записване на час за трите града става на . Свободните дати са от 5 до 29 май при различните специалисти-ендокринолози.", "date": "2017.05.02", "title": "Национална скринингова кампания за заболявания на щитовидната жлеза започва в три града в страната"}
{"url": "http://www.dnevnik.bg/sviat/2017/05/02/2963863_kak_lyo_pen_moje_da_specheli_izborite/", "text": "Да привлече консерваторите, да компрометира Макрон и да убедите левите да си останат вкъщи.Ако Марин льо Пен направи всичко това и има доза късмет, тя има шанс да спечели президентския пост на втория тур на изборите във Франция тази неделя.Въпреки че постигна добър резултат, Льо Пен изостава от  с между 15 и 20 процентни пункта.На първия тур социолозите, които предвиждаха минимална разлика между двамата, бяха прави.Така че, ако са прави и този път, тя ще се нуждае от мобилизацията на милиони нови привърженици.\"\" обобщава как Льо Пен може да влезе в Елисейския дворец напук на прогнозите.Преди първия тур лидерката на \"\" (предизборно тя обяви  от поста) настояваше, че гласоподавателите избират между \"икономически патриотизъм\" и разюздана глобализация. Проблемът е, че това послание не резонира у голяма част от твърдата ѝ база. В първите три месеца на годината тя губеше подкрепа и 21%, които спечели на 23 април, бяха няколко процентни пункта по-ниско от прогнозите от миналия януари.Вътрешнопартийните анализи показват, че изборът между свободна търговия и оттегляне от търговски споразумения е прекалено абстрактен за поддръжниците ѝ, много от които не го разбират. Затова сега тя залага на друго послание: че Льо Пен е жената, която ще защити французите. Това по-простичко послание е привлекателно за всекиго и пасва на всяка ситуация – Льо Пен ще защити жените, ще защити околната среда, ще защити границите.Посланието за защита напомня на стратегията на бившия президент , който се провали в борбата си за втори мандат през 2012 г. Това може и да не е случайно. Саркози е популярен сред консерваторите, особено на юг, където Льо Пен тепърва има да печели подкрепа. Тя е наясно, че много от хората, които застанаха зад  на първия тур, искат Саркози. И им го сервира заедно с щипка национализъм.Това е част от широкия ѝ план да грабне колебаещите се консерватори. Очаква се Льо Пен да вземе 30% от гласовете на Фийон, а други 41% да идат при Макрон. Остават 30%, които още не са взели решение.За да ги спечели, Льо Пен се опитва, макар и късно, да уталожи най-големия им страх – желанието ѝ да проведе референдум за членството в Европейския съюз и да върне френската валута при \". Това би отблъснало всекиго, който не иска авоарите му да бъдат обезценени.Заради това Льо Пен ограничи антиевропейската си реторика и посочи  като потенциален премиер. Той е консерватор, но никога не е приемал изцяло идеята за напускане на ЕС, нито е член на \"Националния фронт\".Макар да се промотира като \"човек от народа\", Льо Пен знае, че има повече шанс сред консерваторите, отколкото сред левите. Само 15% от гласувалите за Жан-Люк Меланшон на първия тур ще застанат зад нея на балотажа. Самият Меланшон предупреди привържениците си, че глас за \"Националния фронт\" би бил \"ужасна грешка\".Така че кампанията ѝ цели да накара  да си останат у дома, както го направиха привържениците на Бърни Сандърс в САЩ. Льо Пен залага на движението \"нито, нито\" - 36% от гласувалите за Меланшон, които не харесват нито нея, нито Макрон. Тя иска да разпали омразата им към 39-годишния новак в политиката и подчертава, че той е \"нарцистичен\" банкер, произведен от непопулярния президент Франсоа Оланд, гаден капиталист, който води война срещу правата на работниците. Ако 90% от привържениците на Льо Пен и 70% от тези на Макрон гласуват, тя може и да спечели. да приеме победата си на първия за окончателна и това му навлече критики. После влезе в  във фабриката на Whirlpool в Северна Франция.Докато той водеше тежки разговори с ръководството, самата Льо Пен си правеше селфита и стоеше сред уплашените от съкращения работници.Големият въпрос е как ще мине утрешният дебат на живо по телевизията. Двамата за пръв път ще се изправят един срещу друг. Макрон е скучен, когато говори за политика, но атакува мръсно.в ударите, но невинаги устоява на фронтални нападения.Членове на партията твърдят, че Льо Пен е повярвала в победата си след колапса на Франсоа Фийон. Тя няма ясен път до Елисейския дворец, но един \"\" може да наклони везните в нейна посока. Една възможност е  срещу щаба на Макрон да разкрие компрометиращи документи (както стана с кампанията на Хилъри Клинтън).Терористичен акт също ще измени настроенията на населението. Социолозите отчитат, че нападението срещу полицаи на , което бе проведено в четвъртък преди изборите, не повлия значително на резултатите, но \"безпрецедентна атака\" може да накара французите да се замислят.Дни преди балотажа нито един от щабовете не желае да коментира тази възможност, но преди година висш партиец от \"Националния фронт\" заяви, че Льо Пен се нуждае от \"още десет терористични атаки, за да влезе в Елисейския дворец\".", "date": "2017.05.02", "title": "Как Льо Пен може да спечели изборите"}
{"url": "http://www.dnevnik.bg/sport/2017/05/02/2963860_kubrat_pulev_pulni_gluposti_sa_che_djoshua_e/", "text": "Българският боксьор Кубрат Пулев заяви, че вече вървят преговорите за евентуален мач с Антъни Джошуа. В петък , за да защити интерконтиненталната титла на Световната боксова асоциация (WBA) и правото на официален претендент за световната титла на Международната боксова федерация (IBF), която се държи от Дошуа.Пулев е сигурен, че реванш  няма да има. \"Казах ви, че реванш между Тайсън Тюри и Кличко няма да има. Казвам ви и че реванш между Джошуа и Кличко няма да има. Отсега ви казвам, за да си знаете.\"\"Има си правила на федерациите и аз съм официален претендент. Дали ще съм интересна хапка, или интересна манджа, мен не ме интересува\", каза българинът, който има 25 победи от 26 мача на професионалния ринг.Той очаква следващият му мач да е към края на годината. \"Трябва да е за титла. Не ме притеснява никой. И единият, и другият сядаха на дупетата си. Няма непобедими. Въпросът е кой е най-добър в момента. Смятам, че съм достатъчно силен да се подготвя както трябва\", каза Пулев.\"Такива изказвания, че (Джошуа) бил по-техничен от мен, са пълни глупости. Въпрос на подготовка е. Да, добър е, взривен е, експлозивен е, но си има и своите минуси. Не може да имаш всичко.\"Според Пулев мачът на \"Уембли\" е бил \"на ниво\". \"И двама бях много добре подготвени. Очаквано Джошуа победи, защото Владимир играе по-ретро стил. Ерата \"Кличко\" вече отмина.\"", "date": "2017.05.02", "title": "Кубрат Пулев: Пълни глупости са, че Джошуа е по-техничен от мен"}
{"url": "http://www.dnevnik.bg/bulgaria/2017/05/02/2963885_bivshiiat_kmet_ivan_evstatiev_e_osuden_na_shest_godini/", "text": "Бившият кмет на Стрелча и Пазарджик Иван Евстатиев, обвинен в сексуално насилие над 16-годишно момиче и привеждането ѝ в безпомощно състояние чрез употреба на алкохол, получи ефективна присъда от 6 години затвор, съобщи Би Ти Ви. Решението на Районния съд в Пловдив не е окончателно и подлежи на обжалване.Максималното наказание, предвидено в закона за престъпленията, в които е обвинен, е от 3 до 10 години затвор по първото обвинение за изнасилване и до 6 месеца лишаване от свобода и глоба до 500 лева по второто.Деянието, за което Евстатиев отговаря пред съда, беше извършено през януари миналата година в хотел в Стрелча.Съдът постанови още Евстатиев да изплати и 10 хил. лв. на родителите на пострадалото момиче.Започналият в Пазарджик процес беше преместен в Пловдив, след като  с мотива, че са работили с Евстатиев, когато е бил прокурор, адвокат и кмет на града.\"Желая справедливост. Съжалявам от морална гледна точка. Искам снизхождение\", заявил обвиняемият пред магистратите, които гледаха делото при закрити врата. Родителите на пострадалата ученичка и прокуратурата заявиха, че са удовлетворени от присъдата.Адвокатът на Евстатиев обаче заяви, че ще обжалва до последно.Разследването срещу бившия кмет , след като пострадалото момиче подаде сигнал срещу него. Според обвинението в началото на януари 2016 г. Евстатиев и пострадалото 16-годишно момиче са се чули по телефона, като обвиняемият ѝ е честитил новата година и се разбрали да се видят някой път, когато той е в Стрелча. На 15 януари пострадалата минавала покрай хотел на бул. \"България\" в града. Там на пейка бил седнал Евстатиев, който я поканил в хотелската си стая, където обичайно пребивавал.Евстатиев извадил бутилка с водка и две чаши и налял в тях от алкохола. Двамата започнали да разговарят, като той подканял момичето да пие. По време на срещата им пострадалата приела голяма количество концентрат, като по този начин била преведена в напълно неадекватно състояние от обвиняемия, след което той се съвкупил с нея, аргументират се от прокуратурата.Момичето е разкървавило долната си устна на слизане по стълбите на хотела, след като залитнало и си ударило лицето в стената. Иван Евстатиев я е закарал до дома ѝ с джипа си, като я убеждавал да не съобщава на родителите си какво се е случило, казва още обвинението.", "date": "2017.05.02", "title": "Бившият кмет Иван Евстатиев е осъден на шест години затвор"}
{"url": "http://www.dnevnik.bg/kultura/2017/05/02/2963802_diana_dobreva_postavia_kaligula_na_alber_kamju_v/", "text": "Диана Добрева започва репетиции на пиесата \"Калигула\" на Албер Камю на сцената на Народния театър, съобщи екипът на представлението днес. Премиерата е насрочена за октомври. Текстът ще замени първоначалното й намерение за постановка по \"Майстора и Маргарита\" заради амбициозните технически характеристики на първия проект, в който режисьорката иска да използва 3D mapping (метод на прожектиране на изображения върху различни повърхности).\"Калигула не е компромис\", увери Добрева, като каза, че е имала интерес към текста на Камю още като студент, изучавайки френска филология. \"Калигула\" разглежда фигурата на едноименния римски император, известен с жестокостта си. Пиесата е била поставяна и от Явор Гърдев през 2008 г. във Варненския театър. Според Добрева темите в спектакъла са актуални, тъй като разглеждат \"необходимостта на народите да живеят в диктатура\" и завръщането на хората към този начин на живот. \"Духът на времето и духът на текста съвпадат\", каза писателят Александър Секулов, който отговаря за сценичната версия и адаптация на текста.В ролята на римския император ще е Деян Донков, а сред останалите участници в спектакъла са Валентин Ганев, Йосиф Шамли, Жорета Николова, Александра Василева, Албена Ставрова, Биляна Петринска и Вяра Табакова. Засега ролите не са разпределени с изключение на тази на Донков.Повече за спектакъла ще стане известно в процеса на репетициите, разказа Добрева. Известната режисьорка е  в категория \"Режисура\" тази година за спектакъла \"Вълци\" по \"Трънски разкази\" от Петър Делчев.", "date": "2017.05.02", "title": "Диана Добрева поставя \"Калигула\" на Албер Камю в Народния театър"}
{"url": "http://www.dnevnik.bg/biznes/2017/05/02/2963905_alitaliia_vurvi_kum_prodajba_ili_likvidaciia/", "text": "Италианският национален превозвач \"Алиталия\" (Alitalia) е отправил официално искане да започне административна процедура, която в крайна сметка може да доведе до продажбата или ликвидацията му. Това съобщава \"Файненшъл таймс\".Решението е взето след проведеното днес общо събрание на компанията. Бордът на директорите отчита, че тази стъпка трябва да се предприеме заради сериозната икономическа и финансова ситуация и невъзможността да се намери алтернативно решение.Сега правителството трябва да издаде декрет, с който да се сформира комитет от няколко души с широки правомощия, които да поемат компанията занапред - да съкращават служители и ако трябва да предоговарят подписани споразумения.Според \"Блумбърг\" този специален комитет ще разполага със 180 дни, за да излезе с план, с възможност срокът да се удължи с 90 дни. Процедурата, която е конструирана специално за големи неплатежоспособни компании, цели да защити активите и служителите чрез реорганизация.Общо 12 500 души работят за компанията.През 2014 г. базираната в Обединените арабски емирства авиокомпания \"Етихад\" (Etihad) купи 49% от превозвача като стъпка към глобалното й разрастване. Но оттогава тя е притисната силно от нейните високи цени и жестоката конкуренция предимно от нискобюджетните авиокомпании в Европа.\"Алиталия\" прие агресивен план за преструктуриране през март, съгласуван със синдикатите, но бе отхвърлен от близо 12 хил. служители през март. Това на практика означаваше, че нейните основни инвеститори, сред които са и банките UniCredit и Intesa Sanpaolo, няма да продължат да я финансират. Беше предвидено в компанията да се налеят 2 млрд. евро.Досега италианското правителство беше решило да национализира превозвача на фона на обществено проучване, което показва, че според италианците е по-добре компанията да фалира. В същото време все още в плановете на кабинета влиза осигуряването на мостово финансиране за 500 млн. евро, за да се позволи оперирането й през следващите шест месеца или малко повече, докато се намери купувач или пък се вземе решение за ликвидацията.Условията на такъв държавен заем вече са били обсъждани в рамките на европейските антимонополни структури, за да се провери дали такава подкрепа не противоречи на забраната за държавна подкрепа.\"Блумбърг\" припомня, че в последния публикуван годишен отчет на превозвача - за 2015 г., е записана загуба от 199 млн. евро. Компанията е загубила 3 млрд. евро откакто се съвзе от фалита през 2009 г..", "date": "2017.05.02", "title": "\"Алиталия\" върви към продажба или ликвидация"}
{"url": "http://www.dnevnik.bg/sviat/2017/05/02/2963939_skandal_v_armiiata_provali_putuvane_do_sasht_na/", "text": "Германският министър на отбраната Урсула фон дер Лейен е отменила планираното си пътуване до САЩ, за да се фокусира върху кризата в армията, предизвикана от два скандала, които почти се застъпиха през миналата седмица.Агенция ДПА цитира нейно писмо до служителите от отбраната, в което се казва, че \"броят на инцидентите е прекалено голям\" и че \"погрешни решения, взимани отчасти от висшето командване, по повод нарушения са твърде сериозни\".Основният проблем е свързан с офицер, представял се за сирийски бежанец, за да проникне в местата за настаняване на мигранти с цел подготовка на терористично нападение срещу чужденци. Другият скандал е свързан с множеството оплаквания от тормоз на обучавани в източната провинция Тюрингия и уволняването на високопоставен началник, който не е осъществил нужния контрол.Офицерът, представян единствено като Франко А., бе арестуван миналата седмица след операция за предотвратяване на атентати в Бавария и Хесен.Прокурор Надя Нисен от Франкфурт разказа, че разследването се води от февруари 2017 г. насам срещу двама германски граждани. Единия от тях е 28-годишен лейтенант от Офенбах, който е бил базиран край Страсбург във Франция. Другият е 24-годишен студент също от Офенбах, а зареденото оръжие, което планирали да използват, е било скрито в тоалетна на летището във Виена. Когато военният опитал да го прибере от летище \"Швехат\", австрийската полиция го задържала.Плановете на Франко А. са още от декември 2015 г., когато той се е представил за бежанец от войната в Сирия, подал молба за убежище в Бавария и бил настанен в местно общежитие.\"Информацията ни е, че той дори не говори арабски. Защо никой не е обърнал внимание на това не мога да кажа. Ще трябва да изчакаме разследването, за да получим по-добра представа\", коментира Нисен.В операцията по задържането му са участвали 90 служители от Германия, Франция и Австрия. Претърсени са 16 адреса и са иззети мобилни телефони, лаптопи и документи.Във вторник министър Фон дер Лейен заяви, че двата инцидента демонстрират, че в Бундесвера няма консенсус за това що е десен екстремизъм и какво трябва да е отношението към персонала. По думите ѝ \"всички трябва да поставим под въпрос обучителните си методи - от отделните екипи до командирите. Трябва да се въведат механизми за защита от злоупотреби\".", "date": "2017.05.02", "title": "Скандал в армията провали пътуване до САЩ на министъра на отбраната на Германия"}
{"url": "http://www.dnevnik.bg/na_put/2017/05/02/2963817_video_iaponski_vlak_predlaga_ednoposochen_bilet_za_10/", "text": "Японска железопътна компания представи луксозен влак със спални вагони, в който има панорамни прозорци, вани от кипарисова дървесина и спални с традиционни татами от оризова слама.Най-скъпият апартамент струва 10 хил. долара на човек за четиридневно пътуване от Токио до Хокайдо.В понеделник влакът \"Шикишима\" на Източнояпонската жп компания потегли на първото си пътуване от японската столица.По пътя има спирка в североизточния район Тохоку, пострадал от земетресението с цунами от 2011 г. \"Искаме с преминаването на \"Шикишима\" да помогнем за възстановяването на ударената от бедствието част от Япония\", каза главният изпълнителен директор Тецуро Томита.Всички места за пътуванията на влака са изкупени до март 2018 г. На борда има 33-ма пътници и предварителното записване привлече 76 пъти повече кандидати.Търсенето на такава услуга се увеличава в Япония и няколко компании добавят подобни луксозни пътувания. Преди 4 години това направи превозвач от Кюшю, а оператор от Западна Япония пуска луксозен експрес през юни.", "date": "2017.05.02", "title": "Видео: Японски влак предлага еднопосочен билет за 10 хил. долара"}
{"url": "http://www.dnevnik.bg/sviat/2017/05/02/2963976_cheshkiiat_premier_podade_ostavka_zaradi_konflikt_s/", "text": "Чешкият премиер Бохуслав Соботка подава оставка заради конфликта си с министъра на финансите - влиятелния милиардер Андрей Бабиш, който е заподозрян в данъчни измами.\"Ще връча скоро оставката си на президента Милош Земан. Неприемливо е Андрей Бабиш да остане на поста министър на финансите\", каза социалдемократът Соботка.Бабиш, председател на центристкото движение \"Действие на недоволните граждани 2011\" (АНО), отхвърли всички обвинения, че не е плащал данъци, и отказа да подаде оставка като финансов министър.Той до момента не е отговорил на призива на премиера да обясни финансовите практики, до които е прибягвал. Твърди се, че Бабиш е използвал законови \"вратички\", за да емитира освободени от данъци облигации, посочва агенция \"Ройтерс\".Новината за оставката на чешкото правителство дойде около шест месеца преди редовните парламентарни избори в страната, отбелязва агенция \"Асошиейтед прес\". е фаворит в социологическите проучвания и това отваря пътя на втория най-богат човек в Чехия към премиерския пост. Социалдемократите на Соботка са далеч назад на второ място.Бабиш е най-големият частен работодател в страната и влиянието му накара, ограничаващ правото на политици да имат бизнес, включително да притежават медии. \"Олигарсите трябва да изберат между това да са в кабинета и да получават субсидии, договори от държавни и общински институции или да притежават медии\", заяви тогава в профила си в \"Туитър\" премиерът социалдемократ Бохуслав Соботка.", "date": "2017.05.02", "title": "Чешкият премиер подаде оставка заради конфликт с финансовия министър"}
{"url": "http://www.dnevnik.bg/sviat/2017/05/02/2963859_makron_prizova_za_po-visoki_globi_za_dumping_v_es/", "text": "Водещият претендент за президент на Франция обяви във вторник, че ако победи на балотажа в неделя, ще настоява в Европейския съюз да бъдат повишени глобите, налагани при установен дъмпингов внос. Според Еманюел Макрон това ще е един от инструментите, с които ще се опита да смекчи отрицателните ефекти от глобализацията за френската икономика.Конкурентът му Марин льо Пен води кампания с открити нападки срещу глобализацията и обещания за протекционизъм. В опит да отговори на подобни притеснения на значителна част от френското общество Макрон каза пред телевизия BFM, че \"има гняв, неспособност на хората да разберат как всъщност функционират нещата, недоволство, че Европа повече не ни защитава и че от глобализацията има твърде много губещи\".По думите му, цитирани от \"Ройтерс\", още в първите му участия на срещи на ЕС на върха той ще повдига въпроса за хармонизиране на корпоративните данъци в съюза, ревизиране на регулациите на трудовия пазар и повишаване на глобите за дъмпинг.\"Сегашните равнища от 100-120 процента антидъмпигнова глоба за стоки, продавани под производствената им себестойност, не са достатъчни.\" В миналото Китай и Индия продаваха на загуба излишъци от стомана в Европа, припомни той.\n    Освен това Макрон иска поне 50% от обществените поръчки в ЕС да бъдат запазени само за компании от съюза. \"Европа не бива да се отваря широко към всички в момент, когато останалите са решили да бранят националните си интереси\", добави той и даде за пример последните тенденции в САЩ.Третият проблем, който Макрон посочи като нуждаещ се от ревизия, е за работещите зад граница служители предимно в бизнес като автомобилния товарен превоз или строителството. \"Хората, работещи в една страна, трябва да получават еднаква заплата за една и съща работа. Не може повече да имаме система, в който на френски работник се плащат 100 единици, а на пристигнал от Полша - 40.\"Центристът не одобрява премахването на този закон в ЕС, тъй като самата Франция изпраща свои служители в другите държави. Но той по-скоро изглежда склонен да приеме препоръката на европейската комисия, която миналата година служителите, изпратени в чужда страна от ЕС, да имат право на същата заплата като местните, а не само право на минимална заплата на местното равнище.На митинг в понеделник Макрон отхвърли призивите на неуспелия ляв претендент Жан-Люк Меланшон да промени предизборната си програма, смятана за пробизнес ориентирана. Той обясни отново, че идеите му за таван на обезщетението, изплащано при съкращение, трябва да развърже ръцете на работодателите по-лесно да отстраняват и наемат хора на пазар, където официалната безработица е 10%.", "date": "2017.05.02", "title": "Макрон призова за по-високи глоби за дъмпинг в ЕС"}
{"url": "http://www.dnevnik.bg/politika/2017/05/02/2963999_borisov_shte_obiavi_tretiia_si_kabinet_na_3_mai_spisuk/", "text": "Лидерът на ГЕРБ Бойко Борисов ще обяви състава на третия си кабинет, когато ще върне попълнен мандата за съставяне на правителство на президента Румен Радев, според източници от ГЕРБ. Кабинетът ще бъде гласуван от парламента, а следобед е планирана самата смяна на властта в Министерския съвет. (. - денят на обявяването на състава на министрите - утре, вм. в четвъртък, е коригиран след уточнение в края на политическите консултации в 18.22 ч).Следващото правителство ще е коалиционно между ГЕРБ и коалицията \"Обединени патриоти\" (ВМРО, НФСБ и \"Атака\"). Двете партии имат крехко парламентарни мнозинство от 122 депутати от 240 места в Народното събрание. Очаква се подкрепа за кабинета да дават и от партия \"Воля\" на Веселин Марешки.Преговорите с Патриотите приключиха малко след 18 ч. като всички имена са договорени и според ГЕРБ, и с поред Патриотите. \"Ще има изненади\", обеща след края на консултациите лидерът на ВМРО Красимир Каракачанов. По думите му разговорите са преминали много добре, без извиване на ръце, а в момента се уточняват имената на заместник-министрите.В коалиционното споразумение е записано, че структурата на Министерския съвет ще е същата като във втория кабинет на Борисов. Повечето министри са познати от последния кабинет на Бойко Борисов. Все още не е ясен четвъртият вицепремиер. Ето и списъка на кабинета, актуален към 16 ч.:Министър-председател - Заместник министър-председател - Заместник министър-председател -. Дончев ще отговаря за европейските средства и предстоящото председателство на ЕС през 2018 г.Заместник министър-председател - , лидер на ВМРОТруд и социална политика - . Той е управител на Националния осигурителен институт от 2011 г. Номинация е на ГЕРБ.Финанси - , който запазва поста си от предишния кабинет.Вътрешни работи - Депутатът от ГЕРБ, който беше заместник-министър на отбраната в първия мандат на Борисов, е получил поканата в последния момент и още обмислял предложението.Регионално развитие и благоустройство - , която беше на същия пост в първия и втория мандат на ГЕРБ.Отбрана - Външни работи - . Тя беше министър на правосъдието във втория кабинет на ГЕРБ.Правосъдие- . Цачева беше два пъти председател на Народното събрание и загуби изборите за президент от Румен Радев.Образование и наука - . Той е дългогодишният главен секретар на Министерството на образованието.Здравеопазване. По-вероятно е постът да заеме началникът на Военномедицинска академия генерал–майор проф. . Обсъждана е и кандидатурата на депутатът от ГЕРБ д-р Даниела Дариткова до последно.Култура. Бойко Борисов настоява постът да заеме отново , за да има представители на българските турци в правителството. Патриотите предлагаха депутатът и бивш кмет на Пловдив Славчо Атанасов (ВМРО), но са склонни да отстъпят.Околна среда и води - . Той оглавява Института за дясна политика и беше заместник-министър на същото министерство в кабинета на Иван Костов. С включването му Борисов прави реверанс към \"дясното\", което не е представено в този парламент.Земеделие и храни - . Той беше директор на Държавен фонд \"Земеделие\" от 2011 до август 2013 г., министър на финансите в служебното правителство на Георги Близнашки, отново пое ДФ \"Земеделие\" през 2014 г., а през февруари т.г. бе принуден на подаде оставката си от служебния земеделски министър Христо Бозуков.Транспорт, информационни технологии и съобщения - . Беше на същия пост и в двете предишни министерства на Борисов.Икономика - . Изпълнителен директор на Агенцията за приватизация. Предложение на \"Атака\".Енергетика - . Беше заместник-министър на финансите в служебният кабинет \"Близнашки\" (2014 г.), след което бе избрана за министър на енергетиката в кабинета \"Борисов II\".Туризъм - . Тя беше министър на транспорта, информационните технологии и съобщенията в служебното правителство на Близнашки и бе избрана за министър на туризма във второто правителство на Бойко Борисов.Младеж и спорт - . Той заемаше същия пост през предишния кабинет на ГЕРБ.", "date": "2017.05.02", "title": "Борисов ще обяви третия си кабинет на 3 май (списък на министрите, допълнена)"}
{"url": "http://www.dnevnik.bg/biznes/2017/05/02/2963984_kzk_razreshi_sdelkata_za_markite_i_logistichniia/", "text": "Комисията за защита на конкуренцията разреши сделката, при която \"Бритиш американ табако\" ( British American Tobacco, БAT) купува логистичната компания и част от марките на \"Булгартабак холдинг\", се вижда отИскането до антимонополната комисия беше отправено от кандидат-купувача в средата на април.\"Бритиш американ табако\" ще плати над 100 млн. евро за част от цигарения бизнес, косвено свързван с депутата от ДПС Делян Пеевски.От решението на комисията се разбира, през миналата година БАТ е увеличила несъществено пазарния си дял в България, докато \"Булгартабак\" го е намалил. \"След осъществяване на планираната концентрация общият пазарен дял, формиран от дела на БАТ и от дела на обекта на придобиване, ще бъде в границите [40- 50]%, изчислен и по двата критерия - в натура и в стойност\", посочва КЗК.Комисията установява, че двете компании не са близки конкуренти по цени - БАТ е позиционирана главно във високия клас, докато обект на придобиване са цигари от останалите класове и то главно ниския.Предмет на сделката са марки цигари (изброени в непубликувано приложение) и свързаните с тях търговски марки; търговски договори; търговско оборудване и дружеството \"Експрес Логистика и Дистрибуция\" ЕООД. От документа се разбира, че купувачът и продавачът все още не са се разбрали за марките MM и Prestige, за които имат само проектодоговор.", "date": "2017.05.02", "title": "КЗК разреши сделката за марките и логистичния бизнес на \"Булгартабак\""}
{"url": "http://www.dnevnik.bg/bulgaria/2017/05/02/2963935_rashko_mladenov_zaveshtava_direktorskite_konkursi_na/", "text": "Конкурсите за директори на културни институти, обявени от служебния министър на културата Рашко Младенов, остават в ръцете на следващото правителство. Това стана известно на пресконференция днес, в която Младенов отчете свършеното по . Сред успехите си посочи разпределението на средствата за капиталови разходи между 13 театъра, библиотеки и други културни центрове, чиито сгради от години се нуждаят от ремонт, подготовката за концертите, с които ще започне и завърши българското председателство на Съвета на ЕС, и разработването на Министърът обаче призна и за неизпълнени обещания, където първо място място заемат директорските конкурси.Въпреки че кандидатите за важни институции като Националния исторически музей и Националния институт по недвижимо културно наследство станаха известни преди повече от месец, според служебния министър отговорността за подобни назначения трябва да лежи върху редовно избрано правителство.Така Славчо Атанасов или предишният титуляр Вежди Рашидов - двамата, между  - ще трябва да довърши близо 10-те конкурса, започнати от Рашко Младенов. До обявяването им се стигна именно заради , назначавайки на важни постове \"временно изпълняващи длъжността директори до конкурс\", които остават с години. Парадоксално настоящият министър използва именно един от аргументите на предишното ръководство - наредбата за конкурсите не конкретизира срокове, включително за насрочване на интервюта с допуснатите кандидати. Следователно довършването им остава на добрата воля на следващия министър.Към аргументите си Младенов добави и че не желае да организира конкурси в последната минута, както  Но определи като озадачаваща липсата на кандидати въпреки засиления обществен натиск за конкурсните процедури. Досегашните директори на , като във втория случай досегашната и.д. директорка Даниела Джуркова . Във филмовия център  за трети път, въпреки че две комисии са ги преценили като недостатъчно квалифицирани. При това двама от претендентите са заемали поста преди. \"Това показва, че няма сериозен интерес от хора, които искат промяна\", заключи Младенов.Относно дневния ред, който би препоръчал на бъдещия министър, Рашко Младенов отговори така: \"Имаме различни естетики и разбирания за работата в това министерство - ако говорим за същия, който беше преди. Зависи кой ще дойде. Не знам какво да препоръчам, така че да се следва една линия, по която аз бих вървял. От имената, които се спрягат, аз не виждам хора, които биха работили по този начин. Вероятно има и други начини. Но освен това същественото е, че ще дойде човек, който ще има гръб и парламент за четири години.\" Младенов уточни, че не знае кой ще бъде неговият наследник.", "date": "2017.05.02", "title": "Рашко Младенов завещава директорските конкурси на бъдещия министър на културата"}
{"url": "http://www.dnevnik.bg/sport/2017/05/02/2963915_aik_beshe_globen_s_40_hil_dolara_za_transfera_na_isak/", "text": "Шведският клуб АИК (Солна) e глобен с 40 хил. евро от местната футболна асоциация заради нерегламентирано плащане на агент, който е помогнал за трансфера на Александър Исак в \"Борусия\" (Дортмунд) през януари тази година.Исак е 17-годишен, а ФИФА забранява на клубовете да извършват плащания на посредници при привличането на непълнолетни футболисти.\"Изяснено е, че АИК е платил компенсация на посредник за трансфера на Исак\", се казва в изявлението на дисциплинарната комисия на Шведската футболна асоциация. в началото на тази година, като предполагаемата сума е 10 милиона евро. Исак, чиито родители са от Еритрея, се превърна в най-младия реализатор в историята на шведския национален отбор, след като вкара гол срещу Словакия на 12 януари.Високият 190 см нападател, който е сравняван с Златан Ибрахимович в родината си, е изиграл един официален мач за \"Борусия\". Той влезе като резерва в четвъртфинала за Купата на Германия срещу третодивизионния \"Лоте\" (3:0).", "date": "2017.05.02", "title": "АИК беше глобен с 40 хил. долара за трансфера на Исак в \"Борусия\" (Дортмунд)"}
{"url": "http://www.dnevnik.bg/sviat/2017/05/02/2963985_erdogan_se_zavurna_v_partiiata_na_spravedlivostta_i/", "text": "Почти три години, след като остави председателския пост в управляващата Партия на справедливостта и развитието (ПСР), за да поеме президентския пост,  се завърна в редиците на партията, чийто основател е и която нарича \"моето пето дете\". възстанови членството си в ПСР по силата на конституционната промяна от пакета с реформи, одобрен с гласовете на 51% от хората на . Той беше безпартиен в продължение на 33 месеца, след като стана президент през 2014 г.След като възвърна членството си, той ще има право да съвместява две длъжности - президент и председател на управляващата партия - т.нар. партиен президент.Според говорителя на партията възстановяването на членството на е било прието единодушно от всички членове на Централния изпълнителен комитет. На 21 май ще се състои извънреден конгрес на ПСР, на който Ердоган, единствен кандидат, ще бъде избран отново за лидер на мястото на Бинали Йълдъръм. Избрани ще бъдат също и ръководните органи на партията и техните членове.", "date": "2017.05.02", "title": "Ердоган се завърна в Партията на справедливостта и развитието"}
{"url": "http://www.dnevnik.bg/sviat/2017/05/02/2964009_gruziia_ne_iska_noshtni_vulci_za_9_mai/", "text": "Министерството на вътрешните работи на Грузия смята, че планираното посещение в страната на група руски мотористи от клуба \"Нощни вълци\" не отговаря на духа на този празник, съобщи агенция \"Интерфакс\".\"Грузинската граница е максимално отворена за всички туристи и чуждестранни граждани, които уважават нашето законодателство и не са посещавали окупираните територии (Абхазия и Южна Осетия - бел.ред.). Що се отнася до руските рокери от \"Нощни вълци\", то смятаме за нежелателна обявената им визита в Грузия на 9 май\", заяви зам.-министър Шалва Хуцишвили.Той припомни, че подобно посещение преди година предизвика недоволство сред доста от грузинците.За предстоящо посещение по повод деня на края на Втората световна война в Европа съобщи преди дни Ираклий Кипиани, ръководител на неправителствената организация Грузинско-руски младежки съюз. Той добави, че е изпратил писмо до МВР с молба да не се пречи на рокерите и да се гарантира сигурността им.", "date": "2017.05.02", "title": "Грузия не иска \"Нощни вълци\" за 9 май"}
{"url": "http://www.dnevnik.bg/detski_dnevnik/2017/05/02/2963989_zdravnata_inspekciia_v_smolian_organizira_kampaniia/", "text": "Здравната инспекция в Смолян организира информационна кампания сред училищата в областта за опасността от , съобщи пред БТА Светлана Стефанова от инспекцията. Проведени са срещи и обучения с 870 ученици от 5 до 10 клас и 36 учители от Смолян и областта. Оказало се, че \"Син кит\" е добре известна игра в ученическите среди, а 4% от децата (предимно 12-15-годишни) признали, че са се съгласили да участват. Повечето се включили от любопитство, желание за вдигане на адреналина, самота и дори с мотив да покажат на родителите, че могат да довършат докрай нещо, което са започнали.Поканите за участие в \"Син кит\" са изпращани обикновено от непознати хора, в някои случаи от виртуални \"приятели\" в групата им. Офертите са отправяни първоначално на руски, а след това и на английски език.Задължително изискване било децата да изпратят видеоматериал, доказващ стриктното изпълнение на всяка дадена задача. Даваните на децата предизвикателства са сходни с тези в Русия - рисуване на кит върху дланта с бръснарско ножче или с друг остър предмет, събуждане в точно определен час, гледане на страшни филми, правене и изпращане на \"по-секси\" снимки, извършване на палеж в дома или в училището, извършване на кражба, посочва Светлана Стефанова.По нейни данни в една община в областта са установени случаи на самонараняване на деца, изпълняващи предписаните \"мисии\". Повечето от учениците в областта са достигнали до четвърто-пето ниво на играта и се отказали, когато им възложили да преминат към кражби. След отказа последвали заплахи, че семействата ще бъдат открити по IP адреса и ще бъдат убити децата и родителите им.Разпространени са информационни брошури сред родителите с препоръки как да се противодейства на онлайн тормоза. Инициативата е проведена с методическа помощ от Териториална служба БОП, Детска педагогическа стая - Смолян, и Център по безопасен интернет.Като основни препоръки към децата се отправя предупреждението да изключат от приятелските си кръгове в социалните мрежи всички непознати, да не отговарят на покани за приятелство и съобщения от непознати, да посочват в своите профили възраст, близка до реалната, тъй като в регистрациите на непълнолетните има допълнителни защити, и др. На участвалите в \"Син кит\" ученици е обяснено, че . ", "date": "2017.05.02", "title": "Здравната инспекция в Смолян организира кампания срещу играта \"Син кит\""}
{"url": "http://www.dnevnik.bg/zelen/2017/05/02/2963983_germanskiiat_ekoministur_shte_ubejdava_sasht_da/", "text": "Германският министър на околната среда Барбара Хендрикс заяви във вторник, че ще се опита да убеди администрацията на президента Доналд Тръмп САЩ да остане част от Парижкото споразумение за климата. Това ще се случи по време на посещението й в Съединените щати по-късно този месец, стана ясно от нейно изявление, цитирано от агенция \"Ройтерс\".По време на предизборната си кампания Тръмп даде заявка, че ще се оттегли от Парижкия договор в рамките на 100 дни, след като встъпи в длъжност. Намеренията му са част от по-общ план за преустановяване на рестрикциите, свързани с опазване на околната среда, въведени от администрацията на бившия държавен глава Барак Обама. Според Тръмп, който встъпи в длъжност ноември месец, тези ограничения пречат на икономиката.По думите на германския министър Съединените щати са важен партньор в борбата с климата, затова Хендрикс иска да се ангажира в пряк диалог с тях по темата климатичните промени.\"Аз ще водя кампания Съединените щати да останат част от Парижкото споразумение за климата и да допринесат за неговото прилагане\", каза Хендрикс в свое изявление, цитирана от Ройтерс.По време на посещението си в САЩ от 15 до 17 май министър Барбара Хендрикс трябва да се срещне с Скот Прут, който е администратор на Агенцията за защита на околната среда и с представители на неправителствени организации. Хендрикс ще разговаря и с губернатора на Калифорния Джери Браун, с когото ще обсъди сътрудничеството между държави, градове и региони за климата.", "date": "2017.05.02", "title": "Германският екоминистър ще убеждава САЩ да останат в сделката за климата"}
{"url": "http://www.dnevnik.bg/sport/2017/05/02/2963819_dvuboi_mejdu_djoshua_i_fjuri_e_mnogo_dalech_vuv_vremeto/", "text": "Двубой между световния шампион по бокс в тежка категория във версиите IBF, WBA и IBO Антъни Джошуа и бившия носител на поясите Тайсън Фюри не стои на дневен ред, обяви промотърът на Джошуа Eди Хърн.По думите му това е мачът, който целият свят иска да види, но на този етап осъществяването му не е реалистично заради лошата физическа форма и липсата на професионален лиценз на Фюри.\"Това ще бъде най-голямата битка. Ние много искаме този мач, защото Антъни е сигурен, че ще спечели комфортно. Фюри обаче е много далеч от завръщане на ринга, така че в момента можем само да се съсредоточим върху кариерата на Джошуа\", заяви водещият британски промотър. Фюри не се е боксирал, откакто сложи край на доминацията на Кличко в края на 2015 г., а от миналата година е без лиценз, след като беше уличен в употреба на кокаин. 28-годишният ирландец обяви, че се бори с депресия и зависимост от кокаин и алкохол, и временно се оттегли от бокса. Джошуа ясно заяви кое е най-голямото му желание - да се боксира с Фюри. Ирландецът отговори, че приема предизвикателството и е готов да се качи на ринга дори без подготовка. Той дори се закани, че .Според Хърн обаче пред бившия световен шампион има твърде много препятствия, които той трябва да преодолее, преди да бъде организирана подобна среща. \"Фюри няма да е следващият съперник на Антъни, защото няма да бъде готов за такъв мач.\"\"Никой не иска повече от мен да го види обратно на ринга, но това е твърде далеч във времето. В момента той е в ужасно физическо състояние, няма лиценз и е обект на разследване за положителен допинг тест\", завърши британският промотър. ", "date": "2017.05.02", "title": "Двубой между Джошуа и Фюри е \"много далеч във времето\""}
{"url": "http://www.dnevnik.bg/morski/2017/05/02/2964052_i_varna_izpulni_narejdaneto_na_borisov_za_otkaz_ot/", "text": "След колегите си от Пловдив днес и общинските съветници във Варна взеха решение градът да се откаже от акциите си в \"Международен панаир Пловдив\" в полза на държавата. Това стана след гласуване по време на сесия на общинския съвет в града.Въпросът бе включен като точка в дневния ред, след като миналата седмица Изпълнителната комисия на ГЕРБ реши, ана съветниците от партията да преразгледат решенията, с които приеха акциите в панаира, дарени им от държавата през август м.г. Предложението беше включено в дневния ред на сесията от председателя на групата на ГЕРБ в общинския съвет Марица Гърдева с мотива, че действията за консолидация на държавната собственост в \"Международен панаир Пловдив\" трябва да продължат.Преди седмица Борисов обясни нареждането си за отказ от акциите с \"опитите за публични внушения, коитоот средите на БСП\". Той заяви, че \"няма да позволи името, авторитета и честта на ГЕРБ да бъдат петнени заради лични икономически интереси\".За разлика от варненските си колеги, които приеха с охота акциите, дарени от държавата, съветниците в Пловдив първоначално отказаха да придобият дяловете, но преди две седмици промениха решението си с намерението да изградят на територията на панаира сграда за нова опера в града.Със своята част от панаира Варна най-вероятно щеше да се опита да решина централния бул. \"Княз Борис I\". Става дума за нереализиран строеж на търговски център, който беше започнат през 1984 г. Имотът е собственост също на Георги Гергов. Именно по тази причина още при обявяването на правителственото дарение от август м.г. първите предположения бяха, че общината ще се опита да замени участието си в \"Международен панаир Пловдив\" срещу собствеността на Гергов върху незавършения строеж.", "date": "2017.05.02", "title": "И Варна изпълни нареждането на Борисов за отказ от акциите в Пловдивския панаир"}
{"url": "http://www.dnevnik.bg/politika/2017/05/02/2964020_parlamentut_shte_dade_150_hil_lv_za_cvetia_za/", "text": "Народното събрание обяви обществена поръчка за доставка на цветя за следващите две години на стойност 150 хиляди лева без ДДС, предаде БНР.Търгът е за доставка и аранжировка на цветя, зеленина, букети, венци и кошници за протоколни нужди на парламента.От документите към поръчката се разбира, че сред предпочитаните цветя са рози, гербери, лилиуми и карамфили.Предвидено е цветни аранжировки да има в представителните кабинети в Народното събрание. Аранжировката ще се подменя веднъж седмично в кабинета на председателя Димитър Главчев, посочва държавното радио.", "date": "2017.05.02", "title": "Парламентът ще даде 150 хил. лв. за цветя за следващите две години"}
{"url": "http://www.dnevnik.bg/biznes/2017/05/02/2964049_bnb_napravi_promeni_v_saita_si/", "text": "Българската народна банка (БНБ) направи промени в структурата и съдържанието на своята интернет страница. Информацията за основния лихвен процент, индексите СОФИБИД, СОФИБОР и ЛЕОНИА, данни за междубанковия паричен пазар и валутния пазар занапред може да бъде намерена в рубрика \"Статистика\".За по-лесен достъп до нормативните актове, свързани с дейността на БНБ, подрубриката \"Правна рамка\" се разделя на \"Национална правна рамка\" и \"Европейска правна рамка\". В \"Национална правна рамка\" се публикуват закони, наредби, правилници, указания, заповеди и други актове, приети или издадени от БНБ и други компетентни национални органи. В \"Европейска правна рамка\" може да се намерят регламенти, регламенти за изпълнение, делегирани регламенти, решения, насоки и препоръки на институции и органи на Европейския съюз.Съдържанието и обемът на статистическата информация се разширява, като статистическите прессъобщения ще продължават да предоставят актуална и подробна информация, а чрез връзки в дясното поле могат да бъдат намерени подробни методологически бележки. Статистическите публикации на БНБ стават част от подрубрика \"Архив на публикации\" в рубриката \"Изследвания и публикации\". Бърза справка за новата структура на интернет страницата на БНБ може да бъде направена чрез \"Карта на сайта\", достъпна в долната лента на всяка страница.", "date": "2017.05.02", "title": "БНБ направи промени в сайта си"}
{"url": "http://www.dnevnik.bg/bulgaria/2017/05/02/2964068_zasega_niama_reshenie_za_durjavnite_sredstva_za/", "text": "Средствата, които държавата трябва да преведе на Пловдив за осъществяването на инициативата Европейска столица на културата през 2019 г. са налични в бюджета, но проблемът със законовото им прехвърляне все още не е разрешен. За него вероятно ще са нужни законови промени.Това стана известно от днешната пресконференция на служебния министър на културата Рашко Младенов, който представи отчет за трите си месеца на поста. Неговото ведомство не отговаря пряко за прехвърлянето им от държавния бюджет към Пловдив, но посредничеше за разрешаването на проблема, след като се оказа, че няма законова рамка за подобен трансфер. изрази надежда, че казусът скоро ще намери решение. По-рано през годината от Пловдив предупредиха, че ако проблемът не бъде решен до средата на годината, Вариантът, който се обсъждаше - прехвърлянето им през подопечния на Министерството на културата фонд \"Култура\" към общината се оказва невъзможен, обясни Младенов днес след въпрос на \"Дневник\". Фондът разпределя средстнва на конкурсен принцип, а повечето конкурси за дейности около \"Пловдив 2019\" вече са се състояли. Прехвърлянето на средствата от общината към фондация \"Пловдив 2019\" също е проблематично. Младенов заяви, че случаят е юридически сложен и очаква решаването му да е една от първите задачи на новия парламент.От пресконференцията стана известно, че това не е единствената правна главоблъсканица, изпречила се пред служебния кабинет. Столичното Ларгото, което бе реставрирано с апломп от миналия  министър на културата Вежди Рашидов все още не работи като музей, тъй като не е завършено прехвърлянето му към общината, подобен казус със смесена собственост има и с ботаническата градина и двореца в Балчик. В изминалите 3 месеца се сблъскахме с много неща, които във времето са отлагани, посочи Младенов, като цитира националната стратегия за култура, която се готви вече 6 години. В рамките на своите приоритети министърът отчете като изпълнено разпределянето на 2,5 млн. лв от бюджета за капиталови разходи между държавни музеи, галерии и библиотеки като Националната, които също от години се нуждаят от спешен ремонт.Министерството обаче няма да завърши обявените Според Младенов отговорността трябва да падне върху министър от редовно избран кабинет. \"3 месеца бях оперативен работник, който се стараеше всички проблеми, които могат, да се решат, без да имам по-сериозен партиен и политически гръб\", подчерта в началото на брифинга си той.Една от осъществените цели на служебния министър е подготвянето на предложение за нова методика във финансирането на театрите. Според Младенов бюджетът вече позволява да се пристъпи към финансиране, съобразено с нуждите на театрите в различните градове. Екипът му предлага субсидирането на база билетче да отпадне за сметка на сума, която ще бъде изчислена спрямо спецификите театъра. Според този подход приходите на театрите ще остават в тях.Служебното министерство на културата е назначило екипи, които да организират откриващите и закриващи концерти, свързани с председателството на България на Съвета на ЕС, което започва догодина. В тях ще участват световноизвестни български музиканти, посочи Рашко Младенов. Министерството също е подпомогнало два юбилейни концерта на български поп музиканти - 50 години \"Щурците\" и 40 години Формация \"Студио Балкантон\" (ФСБ), като е съдействало с пари за наема на залата \"Арена Армеец\".", "date": "2017.05.02", "title": "Засега няма решение за държавните средства за Пловдив'2019"}
{"url": "http://www.dnevnik.bg/zdrave/2017/05/02/2964022_farmacevtichni_giganti_zaplashvat_da_napusnat/", "text": "Асоциацията на британската фармацевтична индустрия (ABPI) предупреди, че ако не се осигурят допълнителни 20 млрд. паунда в бюджета за здравеопазване на година, гигантски фармацевтични компании ще си тръгнат от пазара на Острова, съобщава \"Таймс\". Фармацевтичната организация заяви позицията си в официално обръщение към бъдещото правителство на Великобритания, което .Според фармацевтичната индустрия финансовите ограничения, които се налагат в момента на британската здравна служба (NHS), застрашават много аспекти на здравеопазването и особено достъпа до иновативни лечения и клинични изпитвания на нови медикаменти.Бюджетът на Обединеното кралство за здраве сега възлиза на около 120 млрд. паунда или 9.9% от БВП. От тях около 30 млрд. са насочени за наука и развойна дейност във фармацевтиката, но от асоциацията ги намират за недостатъчни и искат почти двойно повече средства по това перо.Лимит на публичните средства за иновации в медицината означава, че много фирми ще се отдръпнат от пазара на нови лекарства, а така и NHS ще изгуби лидерската си позиция сред здравните системи в света, предупреждава британската фармацевтична индустрия. В същото време научната дейност със своите над 140 хиляди изследователи на Острова е един от големите инвеститори в британската икономика, отбелязват още от асоциацията.Те настояват бъдещото правителство да изготви план, с който до 2022 г. науката на Великобритания да настигне стандарта на страните от Г7.", "date": "2017.05.02", "title": "Фармацевтични гиганти заплашват да напуснат Великобритания заради 20 млрд. паунда"}
{"url": "http://www.dnevnik.bg/sport/2017/05/02/2964070_grigor_dimitrov_e_postaven_pod_12_v_masturs_turnira_v/", "text": "Григор Димитров е поставен под №12 в основната схема на турнира от сериите \"Мастърс 1000\" в Мадрид. Така българският тенисист ще започне участието си от първия кръг, докато първите осем поставени ще почиват на старта.Димитров ще играе в Мадрид за пета поредна година. През 2016 г. той загуби още в първия кръг от испанеца Пабло Кареньо Буста. Най-доброто му представяне беше през 2015 г., когато отстъпи в четвъртфиналите на рекордьора по титли Рафаел Надал. При първите си две участия българинът стигна до третия кръг, където беше спрян от Томаш Бердих (2014 г.) и Стан Вавринка (2013 г.).Лидерът в световната ранглиста Анди Мъри е водач в основната схема на тазгодишния турнир, който започва в понеделник. Другите, които ще се включат директно от втория кръг, са №2 Новак Джокович, №3 Стан Вавринка, №4 Рафаел Надал, №5 Милош Раонич, №6 Кей Нишикори, №7 Марин Чилич и №8 Доминик Тийм.Останалите поставени в четвъртия за годината турнира от сериите \"Мастърс\" са №9 Давид Гофен, №10 Жо-Вилфред Цонга, №11 Томаш Бердих, №13 Лука Пуи, №14 Джак Сок, №15 Гаел Монфис и №16 Ник Кириос.Единственият голям отсъстващ е Роджър Федерер, който ще пропусне и следващия мастърс - в Рим, който ще се състои от 15 до 21 май. 35-годишният швейцарец се надява да бъде готов за втория за годината турнир от Големия шлем - \"Ролан Гарос\" (29 май - 5 юни).При жените водачка в основната схема е Анжелик Кербер, а в първия кръг ще почиват още Каролина Плишкова, Симона Халеп, Доминика Цибулкова, Гарбине Мугуруса, Джоана Конта и Светлана Кузнецова. Мария Шарапова ще се включи в основната схема с \"уайлд кард\".", "date": "2017.05.02", "title": "Григор Димитров e поставен под №12 в мастърс турнира в Мадрид"}
{"url": "http://www.dnevnik.bg/sport/2017/05/02/2964085_petra_kvitova_izleze_na_korta_za_pruv_put_sled/", "text": "Двукратната шампионка от \"Уимбълдън\" Петра Квитова се завърна на корта. Чешката тенисистка проведе първа тренировка с ракета, откакто След нападението, при което тежко пострада лявата й ръка, Квитова трябваше да се подложи на четиричасова операция за възстановяване на сухожилия и нерви.27-годишната левичарка от Биловец публика снимка от заниманието си в Монте Карло в \"Инстаграм\", но не даде яснота кога се очаква да се завърне в състезателен режим.\"Надявам се, че тази снимка ви прави толкова щастливи, колкото и мен. Аз съм в Монако и познайте какво? Завърнах се на тенис корта, ударих няколко топки и отново се събрах с моя добър приятел - ракетата на \"Уилсън\", написа Квитова. След операцията беше обявено, че чехкинята ще бъде извън игра около половин година. През март обаче тя обяви, че възстановяването й върви много добре и затова подаде заявка за участие в започващия на 22 май \"Ролан Гарос\".\"Това не означава непременно, че ще бъда готова да играя в Париж, но правя всичко възможно. Предстои ми много дълъг път\", каза тогава Квитова, която заема 15-ото място в световната ранглиста.", "date": "2017.05.02", "title": "Петра Квитова излезе на корта за пръв път след нападението с нож"}
{"url": "http://www.dnevnik.bg/bulgaria/2017/05/02/2964142_samodelnoto_ustroistvo_v_mladost_bilo_pridrujeno_s/", "text": "Самоделното взривно устройство, поставено до строеж в софийския квартал \"Младост 1\", е било придружено с бележка с предупреждението, че следващият път съдържанието може да е амониева селитра. В селското стопанство тя се ползва за наторяване, но като химичен състав, смесен с други химични елементи, може да се използва и като взривно вещество. Това разказа, цитиран от \"Фокус\", директорът на СДВР ст. комисар Младен Маринов.Сигналът за самоделното устройство е получен в полицията тази сутрин в 8.40 ч. На мястото патрулите са установили кутия с жици и часовник. Районът веднага е бил отцепен, а устройството е било обезвредено.Устройството е открито на територията на строителния обект, но един от работниците го изнесъл навън, на около 20-30 м от детска градина.Една от версиите за случая е сплашване, а другата е предизвикване на внимание към строежа и създаване на обществено недоволство.Директорът на СДВР поясни, че ще бъдат разпитани както собствениците, охранителите, строителите, така и живеещи наблизо и представители на граждански обединения, които организират протести срещу строителния обект.До момента не са установени очевидци на поставянето на взривното устройство.", "date": "2017.05.02", "title": "Самоделното устройство в \"Младост\" било придружено с бележка"}
{"url": "http://www.dnevnik.bg/sport/2017/05/02/2964126_neftohimik_ne_prie_ostavkata_na_hristo_ianev/", "text": "Христо Янев остава старши треньор на \"Нефтохимик\". Ръководството на бургаския футболен клуб отказа да приеме оставката, която \"Тази вечер на извънредно заседание управителният съвет реши, че на този етап няма по-подходящ треньор за отбора и единодушно не прие оставката на наставника. Янев остава начело на \"Нафтата\" и ще води тима в събота срещу \"Локомотив\" (Горна Оряховица)\", се казва в изявлението на клубния сайт.\"Нефтохимик\" е в серия от шест последователни мача без победа, а в последната си среща допусна тежко домакинско поражение с 0:3 от \"Пирин\". Бургазлии заемат третото място в група \"Б\" на втората осмица в Първа лига, като имат само точка аванс пред последния \"Локомотив\" (Горна Оряховица).\"Считаме, че Христо Янев е точният човек за \"Нефтохимик\" и искаме той да остане начело на отбора. Продължаваме да се борим да запазим мястото си в Първа лига и се надяваме отново да се върнем на победния път\", заяви изпълнителният директор на \"Нефтохимик\" Николай Тодоров.\"Проведох дълъг разговор с Христо Янев и всички ние като ръководство знаем, че той ще успее отново да изведе отбора до нови победи. Надяваме се това да проличи още в събота\", допълни той след днешното заседание.", "date": "2017.05.02", "title": "\"Нефтохимик\" не прие оставката на Христо Янев"}
{"url": "http://www.dnevnik.bg/kultura/2017/05/02/2963910_krustnikut_navurshi_45_godini/", "text": "Ал Пачино бил твърде нисък, студиото не искало Марлон Брандо, а режисьорът Франсис Форд Копола почти бил уволнен по време на работата си върху \"Кръстникът\". Това разказа екипът на кинокласиката по случай 45-тата годишнина от излизането й, която бе отбелязана на филмовия фестивал \"Трайбека\".Копола, Пачино, основателят на \"Трайбека\" Робърт Де Ниро, Даян Кийтън, Джеймс Каан, Талия Шайър и Робърт Дювал и близо 6000 зрители присъстваха на последователните прожекции на \"Кръстникът\" (1972 г.) и \"Кръстникът 2\" (1974 г.)в последната вечер на фестивала. Двата филма за историята на сирак от Сицилия, който емигрира в САЩ в началото на XX век и основава криминалната фамилия Корлеоне, донесоха на създателите си 9 оскара.\"Не съм гледал тези филми от години\", каза Копола. \"Открих, че е много емоционално изживяване. Бях забравил много от снимките и се сетих за историята, а тя включва много семейни и лични неща.\"Копола си спомни, че холивудското студио \"Парамаунт\" искало историята да се развива в 70-те години на XX век и да се снима нещо \"евтино и бързо\". Режисьорът бил уволнен няколко пъти и срещнал остро съпротивление за избора си на актьори в лицето на Пачино като Майкъл Корлеоне и Брандо – в титулярната роля на Кръстника.Брандо, който почина през 2004 г., участвал в няколко неуспешни филма след блестящата си кариера през 50-те години на XX век и имал лоша репутация. Студиото по-късно се съгласило, \"ако Марлон направи пробни снимки безплатно и се задължи срещу един милион долара да не създава проблеми при продукцията.\"увисналото лице и намазаната с гел коса на Корлеоне в пробните снимки, но само 3 седмици след началото на снимането на филма имало затруднения. \"Те (студиото) мразеха Брандо. Мислеха, че мърмори и мразеха филма. Беше доста мрачно\", каза Копола. Впоследствие актьорът взима \"Оскар\" за ролята си в \"Кръстникът\".Новобранецът Пачино участвал в \"безброй\" пробни снимки за ролята си на Майкъл, синът, завършил университет, който оглавява мошеническия бизнес на Корлеоне. Шефовете на студиото мислели, че е твърде нисък и искали да вземат Робърт Редфорд или Райън О’Нийл за ролята. Но Копола не отстъпил, защото \"всеки път, когато четях сценария, винаги виждах неговото лице, особено при сцените в Сицилия.\"Актьорът разказа, че първоначално искал ролята на буйния син Сони и мислел, че Копола е \"наистина луд\", щом иска от него да играе Майкъл. \"Мислех, че това е или мечта, или шега. Тогава започна цялото изпитание - те не ме искат, а Франсис ме иска\", спомни си Пачино. Филмът дава старт на бляскавата му кариера.от създаването на някои от най-емблематичните сцени в двата филма. Разкритието на Кей, жената на Корлеоне (Даян Кийтън), че е направила аборт, заради ужаса от криминалните връзки на съпруга ѝ е било предложено от Талия Шайър, която играе Кони. А котката в ръцете на Брандо от началната сцена на \"Кръстникът\" била добавена в последния момент. \"Беше котката на студиото. Сложих я в ръцете му само за един дубъл\", каза Копола.", "date": "2017.05.02", "title": "\"Кръстникът\" навърши 45 години"}
{"url": "http://www.dnevnik.bg/sport/2017/05/02/2964148_hettrik_na_ronaldo_zaputi_real_kum_finala_na/", "text": "\"Реал\" (Мадрид) направи огромна крачка към финала на Шампионската лига след убедителна домакинска победа с 3:0 срещу \"Атлетико\", a Кристиано Роналдо отново беше звездата на вечерта. След като вкара пет гола в двата мача с \"Байерн\" в четвъртфиналите, четирикратният носител на \"Златната топка\" отбеляза всички три попадения във вратата на \"дюшекчиите\".\"Реал\" категорично надигра градския съперник и постигна най-голямата си победа в мадридско дерби в европейските турнири. \"Атлетико\" пък се представи много далеч от обичайното си ниво и изигра един от най-слабите си мачове срещу белите под ръководството на Диего Симеоне.\"Дюшекчиите\" не успяха да отправя нито един точен удар и създадоха само едно чисто голово положение в целия двубой. В същото време \"Реал\" изигра страхотно първо полувреме, в което вкара един гол и пропусна още няколко ситуации, а през втората част тимът на Зинедин Зидан показа отлична организация в защита и изчака своите шансове да довърши съперника на контраатака.Първата голяма опасност дойде в седмата минута, когато Дани Карвахал проби отдясно и стреля по диагонала. Ян Облак изби, а топката попадна в Карим Бензема, но френският нападател не успя да направи добавка от близко разстояние.Три минути по-късно обаче резултатът беше открит. Защитата на \"Атлетико\" не успя да изчисти добре центриране на Серхио Рамос и топката се озова в Каземиро. Бразилецът достави отлично подаване за Роналдо, който надскочи Стефан Савич и отбеляза с глава.В 16-ата минута Рафаел Варан се озова на стрелкова позиция след центриране от корнер на Тони Кроос и с глава насочи топката към долния ляв ъгъл на Облак, но словенският вратар се разтегна и направи страхотно спасяване.Секунди по-късно се стигна до първата опасност пред вратата на \"Реал\". Кевин Гамейро беше изведен зад защитата на белите и опита да излъже Кейлор Навас, но костариканецът се намеси блестящо.Домакините обаче продължиха да доминират и в 24-ата минута диагонален шут на Лука Модрич премина малко встрани от левия стълб. Пет минути по-късно дойде най-красивият момент в мача. \"Реал\" изнесе топката по лявото крило, Роналдо се освободи и центрира към Бензема, а французинът отправи ножичен удар, който профуча покрай целта.Чак след 30-ата минута играчите на \"Атлетико\" успяха да отблъснат натиска на \"Реал\" и да ограничат опасните изстрели към Облак. В 33-ата минута гостите хванаха неподготвени отбраната на съперника със заучено изпълнение на свободен удар, но от трудна позиция Диего Години стреля доста неточно.В добавеното време на първото полувреме Карвахал получи контузия в прасеца и вместо него в игра през втората част се появи Начо Фернандес.След почивката \"Атлетико\" заигра много по-агресивно, започна да пресира доста по-добре и успя да изнесе играта в по-предни позиции. Битката в центъра на терена и здравите единоборства започнаха да преобладават, а головите положения почти липсваха.Диего Симеоне потърси промяна в атака и в 57-ата минута пусна в игра Фернандо Торес и Нико Гаетан вместо Гамейро и Саул Нигес. Десетина минути по-късно се появи и Анхел Корея, който замени Яник Ферейра Караско.\"Реал\" обаче не допускаше грешки в отбрана и търпеливо чакаше своя шанс да нанесе втори удар. Той дойде в 73-ата минута и белите не пропуснаха да се възползва. Бензема се пребори с Годин и подаде вдясно, където Филипе Луис не се ориентира добре и подари топката на Роналдо, който простреля Облак с мощен изстрел от границата на наказателното поле.В 86-ата минута белите организираха още една мълниеносна контраатака и стигнаха до трето попадение. Каземиро отне в центъра и даде начало на нападението с подаване към Роналдо на десния фланг.Португалецът спечели терен и изчака включването на Лукас Васкес, който на свой ред премина през двама защитници и от аутлинията върна топката назад. Каземиро я пропусна хитро и освободи Роналдо, който не сгреши, останал сам пред вратарското поле.Роналдо вече има десет гола в Шампионската лига този сезон, осем от които в последните три мача. Той увеличи головата си сметка в най-силния клубен турнир на 103 попадения, 52 от които във фазата на директните елиминации. Португалецът стана най-добрият реализатор в историята на мадридското дерби с 21 гола, а общо попаденията му с екипа на \"Реал\" са 399 в 389 мача. Той се превърна и в първият играч, вкарал хеттрик в два поредни мача от директните елиминации на Шампионската лига. Общо хеттриковете му, откакто премина на \"Сантяго Бернабеу\", вече са 42.", "date": "2017.05.02", "title": "Хеттрик на Роналдо запъти \"Реал\" към финала на Шампионската лига"}
{"url": "http://www.dnevnik.bg/sport/2017/05/02/2964144_taibe_jusein_specheli_sreburen_medal_ot_evropeiskoto/", "text": "Тайбе Юсейн донесе първи медал за България от европейското първенство по борба в Нови Сад (Сърбия). 25-годишната състезателка от Кубрат спечели сребро в категория до 63 килограма.Юсейн остана на крачка от първата си голяма титла при жените, след като в спора за златото отстъпи на фаворитката Моника Михалик.36-годишната полякиня, която беше поставена под номер 1 в турнира, завоюва четвърта европейска титла в кариерата си след 2003, 2005 и 2009 г. Това е деветият й медал от европейски първенства.Юсейн грабна третото си европейско отличие след сребърните в Баку през 2010 г. и Дортмунд през 2011 г. и бронзoвото във Вантаа през 2014 г. Медалът от Нови Сад обаче е първи за нея при 63-килограмовите, след като преди това се състезаваше в долната категория.Българката, която има и четири медала от световни първенства - два сребърни и два бронзови, си проправи път до финала в Сърбия след победи Хафизе Шахин от Турция с 8:0, световната шампионка от 2014 г. Юлия Ткач от Украйна с 6:4 и рускинята Инна Тражукова с 16:14.В битката за златото Юсейн загуби с 2:3 срещу Михалик. В редовното време резултатът беше равен - 2:2, но оспорване на съдийско решение след изтичане на времето донесе още една точка в актива на полякинята. Дори и без нея обаче тя щеше да победи, тъй като спечели двете си точки от едно движение, а българката - от две.", "date": "2017.05.02", "title": "Тайбе Юсейн спечели сребърен медал от европейското по борба"}
