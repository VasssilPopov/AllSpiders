{"url": "http://www.dnevnik.bg/bulgaria/2017/07/10/3004447_kak_da_sme_po-produktivni_na_rabotnoto_miasto/", "text": "Продуктивността играе важна роля за успеха на работното място. На всеки професионалист му се налага да се справи с ежедневните си задачи, като от голяма важност е как ще организира времето си. Често хората започват деня си с план за това какво трябва да свършат, но постепенно стават разсеяни, съсредоточават се върху задачи с нисък приоритет или просто ги отлагат.За да не попадате в подобна ситуация, добре е да следите колко време ви е нужно, за да изпълните даден ангажимент. Съществуват различни приложения, които могат да ви помогнат да се организирате по-добре, като ви информират колко прекарвате в извършване на задачи, отговаряне на имейли, провеждане на телефонни разговори или дори в социалните мрежи. Не пропускайте и да си правите редовни почивки по време на работа - това ще ви помогне да подобрите концентрацията си. И не на последно място, задавайте си крайни срокове за справяне със задачите и се придържайте към тях. Определете кои са по-важните и се фокусирайте върху тях. Така ще имате ясна визия за това какво трябва да свършите през деня и съответно ще бъдете по-продуктивни.Тези простички стъпки ще ви помогнат да подобрите концентрацията си на работното място. Ако пък все още не сте намерили подходящо такова, може да разгледате топ обявите за работа на . търси търси  търси: търси  търси търси търси:търси  търси търси: търси търси  търси  търси  търси: търси ", "date": "2017.07.10", "title": "Как да сме по-продуктивни на работното място"}
{"url": "http://www.dnevnik.bg/bulgaria/2017/07/10/3004636_martin_dimitrov_iska_mejdunarodno_razsledvane_na_ktb/", "text": "Държавата се е провалила при разследването на фалита на КТБ, връщането на изчезналите средства и търсенето на отговорност от виновните, затова тази дейност трябва да се повери на международна организация за разследване. Това предложи в интервю за Би Ти Ви представителят на надпартийната платформа \"Нова република\" Мартин Димитров.Той каза, че синдиците, Фондът за гарантиране на влоговете и Министерството на финансите не се справят с възстановяването на потъналите в банката средства, а вече дори не отговарят на Димитров и колегите му Петър Славов и Методи Андреев на въпроса колко пари са събрани.По-рано днес прокуратурата обеща, че Димитров подчерта, че темата КТБ отсъства от дебатите в сегашния парламент и изрази убеденост, че някой в държавата си е затварял очите, за да бъде възможно източването. Още повече, че в онзи период КТБ е кандидатствала за покупката на банка \"Креди агрикол България\" и според българското законодателство е трябвало да бъде проверена щателно. Той цитира цитира Лютви Местан, който според стенограмата от 14 юли 2014 г. в качеството си на лидер на ДПС казва пред събралите се представителите на политическите сили, правителството и ръководството на БНБ: \"Предвид генезиса и развитието на тази банка не виждам някой да може да излезе от тази стая спокоен\".\"За нас се случи най-лошият сценарий, защото нямаше истинско търсене на отговорност. В България истинско разследване нямаше. И като гледам, те искат и да няма\", каза Димитров.", "date": "2017.07.10", "title": "Мартин Димитров иска международно разследване на КТБ заради провал на държавата"}
{"url": "http://www.dnevnik.bg/analizi/2017/07/10/3004585_ne_gdbop_niama_da_vi_shpionira_chatovete/", "text": "Тези дни се пови новина, че . Разбира се, това не е вярно. ГДБОП няма да може да шпионира нищо. Самата статия също отбелязва, че от  не става ясно дали става дума за иззети мобилни устройства, или за следенето им в реално време. Заглавието обаче е гръмко и предполага шпиониране.От спецификацията все пак става сравнително ясно, а когато разгледаме спечелилия софтуер (), съвсем ясно, че става въпрос за(т.е. иззети като доказателства). Софтуерът позволява извличане на контакти и съобщения (не е ясно с каква успеваемост, тъй като ФБР се затрудни доста в извличането на криптирани данни от iPhone наскоро).Следене на тази комуникация, без устройството да е физически под контрола на органите, е възможно единствено ако на него е инсталиран шпионски софтуер. Oxygen Forensics (както подсказва и името), не е такъв. А инсталирането на шпионски софтуер е по същество СРС и изисква съдебно решение. Т.е. дори съдът да ги подписва на килограм (както по времето на Цветанов), масово следене не може да има. Освен това няма гаранция, че ще телефонът ви ще бъде заразен, особено ако имате добра потребителска култура. Също така, шпионски софтуер не би бил купен с открита обществена поръчка, най-малкото защото Apple и Google веднага биха запушили евентуални дупки в сигурността като разберат, че е възможно устройствата да се \"шпионират\".Четенето на съобщения \"в движение\", т.е. чрез прихващане на комуникацията между устройствата и сървърите, е невъзможна, поне при най-популярните приложения.като някои (като Signal, WhatsApp и Telegram) криптират връзката \"от край до край\" – т.е. дори сървърът, през който минават съобщенията, няма как да прочете какво пише в съобщенията. Единствено изпращачът и получателят могат. Защо да няма как? Защото математическите задачи, които са в основата на това криптиране (или \"шифриране\"), са нерешими със съвременните компютри (поне не в разумни периоди от време).Защо трябва да се явявам като пиар на ГДБОП, вместо те да разяснят случая с прессъобщение, е друга тема. Но . От тази гледна точка е чудесно, че медиите я следят. От друга гледна точка, не е добре заглавието да е дезинформиращо.Та – ГДБОП няма да може да ни шпионира чатовете.Но е важно да следим както поръчките, така и законодателството – защото през годините имаше не един и два опита в Закона за електронните съобщения да бъдат прокарани текстове, с които органите и службите да могат да получават информация от мобилни и интернет доставчици. До момента тези опити без особен успех, но ще продължат, под претекста \"национална сигурност\".Всъщност, миналата есен бяха приети изменения в Закона за защита при бедствия, които на практика бяха изменения на Закона за електронните съобщения и дадоха възможност на \"Пожарна безопасност\" да изисква трафични данни в случай на бедстващо лице (например, ако се загуби в планината). Измененията бяха приети по бързата процедура (в рамките на едно пленарно заседание). На пръв поглед проблем няма, тъй като в такива случаи наистина би било животоспасяващо мобилните оператори да дадат бързо информация за последното местоположение на дадена SIM-карта.Въпросът, както винаги е, дали няма как да се злоупотреби.И накрая една препоръка – най-сигурните приложения за изпращане на съобщения са Signal и WhatsApp (който използва същия протокол като Signal), следвани от Telegram и Viber (макар при тях да има известни спорове (, ).", "date": "2017.07.10", "title": "Не, ГДБОП няма да ви шпионира чатовете"}
{"url": "http://www.dnevnik.bg/sport/2017/07/10/3004587_mugurusa_svali_kerber_ot_purvoto_miasto_v_svetovnata/", "text": "Женският тенис ще има нова лидерка в световната ранглиста от понеделник. Анжелик Кербер беше свалена от върха, след като допусна обрат и загуби от испанката Гарбине Мугуруса с 6:4, 4:6, 4:6 в осминафиналите на \"Уимбълдън\".Следващата седмица 29-годишната германка ще отстъпи с две места до №3 в света, а някоя измежду Каролина Плишкова или Симона Халеп ще оглави класацията на WTA за пръв път в своята кариера.Халеп трябва да стигне до полуфиналите на \"Уимбълдън\", за да бъде №1. В противен случай Плишкова ще заеме първото място, въпреки че отпадна още във втория кръг в Лондон.Кербер, която миналата година игра финал в \"Ол Ингланд клъб\", спечели първия сет срещу Мугуруса с решителен пробив за 5:4 и серия от три поредни гейма в края. Във втората част германката имаше шансове да поведе с пробив при 1:1 и 2:2.29-годишната тенисистка от Бремен обаче не се възползва от възможността да поеме контрола върху сета и го загуби, въпреки че по-лесно печелеше подаванията си. Принудена да сервира за оставане в сета при 4:5, тя се пропука за пръв път в мача и сетовете бяха изравнени.Изключително драматична беше третата част, в която Кербер два пъти повеждаше с пробив аванс, но Мугуруса се показа като голям боец на корта. Испанката беше възнаградена за това, че през целия мач беше по-активната и много по-агресивна тенисистка, а германката беше наказана за това, че подходи прекалено предпазливо и пасивно в моментите, в които взимаше предимство.Германката спечели подаването на съперничката още в първия гейм на третия сет, след което затвърди пробива за 2:0. Мугуруса веднага успя да изравни за 2:2. Последва нов пробив за Кербер за 3:2 и ново изравняване при 3:3.В седмия гейм световната №1 имаше четири възможности да пробие за трети път испанката, но пропусна всички. Както се случи и във втория сет, Кербер не издържа на напрежението, принудена да сервира при 4:5. Мугуруса проби и сложи точка на страхотната битка, продължила 2 часа и 18 минути.Кербер завърши мача с едва 12 непредизвикани грешки срещу цели 50 на съперничката й. Мугуруса обаче имаше огромно предимство при завършващите удари - 55 срещу 27. Испанката имаше по-малко точки за пробив - 8 срещи 10, но се възползва четири пъти, докато германката реализира само три от възможностите си.В спор за място на полуфиналите шампионката от миналогодишния \"Ролан Гарос\" ще се изправи срещу Светлана Кузнецова. Рускинята не остави никакви шансове на Агниешка Радванска от Полша - 6:4, 6:2.Другият четвъртфинал в горната половина на схемата ще противопостави Магдалена Рибарикова и Коко Вандевег. Словачката победи последната останала квалификантка - Петра Мартич, с 6:4, 2:6, 6:3, а американката отстрани Каролин Вознячки след успех със 7:6 (4), 6:4.Напред продължава и шампионката от \"Ролан Гарос\" Йелена Остапенко. Латвийката спечели с 6:3, 7:6 (6) срещу поставената под №4 Елина Свитолина и записа 11-а поредна победа в турнирите от Големия шлем.В следващия кръг Остапенко ще играе с петкратната шампионка Винъс Уилямс. 37-годишната американка спря устрема на хърватската тинейджърка Ана Конюх след убедителен успех с 6:3, 6:2.Надеждите на домакините за първа титла при жените от 1977 г. също остават живи. Натурализираната австралийка от унгарски произход Джоана Конта победи Каролин Гарсия от Франция със 7:6 (3), 4:6, 6:4 и в четвъртфиналите ще играе с Халеп.Румънката преодоля четвъртия кръг след победа над бившата №1 Виктория Азаренка със 7:6 (3), 6:2. 25-годишната тенисистка от Констанца се нуждае от още един успех, за да оглави световната ранглиста за пръв път в кариерата си.", "date": "2017.07.10", "title": "Мугуруса свали Кербер от първото място в световната ранглиста"}
{"url": "http://www.dnevnik.bg/sport/2017/07/10/3004451_baiern_i_laipcig_shte_sa_na_dvata_poljusa_po_prihodi/", "text": "Първият и вторият в Бундеслигата за миналия сезон ще се окажат на двата полюса по приходи от телевизионни права догодина. \"Байерн\" ще вземе най-много от първата година в новия договор, а \"Лайпциг\" ще е на дъното, показва справка, публикувана в \"Кикер\".Преди година Германският футболен съюз (DFB) подписа нов четиригодишен договор за телевизионните права, който влиза в сила от следващия сезон. Той предвижда 36-те клуба от първото и второто ниво да си разделят 4.64 млрд. евро (1.16 млрд. евро на сезон), или с 85% повече от предишната сделка.\"Кикер\" публикува информация за приходите при разпределението на правата, които всеки клуб от елита ще получи за сезон 2017-2018. Шампионът в последните пет години \"Байерн\" е начело с 95.84 млн. евро.След баварците се нареждат \"Борусия\" (Дортмунд) (86.5 млн. евро), \"Шалке\" (77.94), \"Байер\" (Леверкузен) (76.95), \"Борусия\" (Мьонхегладбах) (68.96), \"Волфсбург\" (64.56). Последен по приходи е приятната изненада \"Лайпциг\", който ще прибере 28.78 млн. евро.Причина за по-малкото приходи на \"биковете\" е кратката история на клуба в германския футбол. Клубът, който е основан през 2009 г., е част от едно от първите две нива от 2014 г.Разпределението на парите от телевизионни права ще става по четири критерия. 70% от тях ще бъдат разпределени в зависимост от подреждането на клубовете в шампионата за последните пет години. Тази класация ще се актуализира след всеки сезон, като най-голяма тежест ще има последният изигран.Друг критерий ще отчита в коя част на таблицата се е класирал даден клуб (например първата шестица). 23% от парите ще бъдат разпределени по това условие.Още 5% ще отиват в графа \"устойчивост\". В нея ще влизат класиранията за последните 20 години на даден клуб в Първа и Втора Бундеслига. А 2% от парите ще бъдат разпределени в зависимост от използването на млади играчи от школите в мачовете.Сезонът в Бундеслигата започва на 18 август с домакинство на шампиона \"Байерн\" срещу \"Байер\".", "date": "2017.07.10", "title": "\"Байерн\" и \"Лайпциг\" ще са на двата полюса по приходи от телевизионни права"}
{"url": "http://www.dnevnik.bg/biznes/2017/07/10/3004590_borisov_razgovaria_s_ruskiia_ministur_na_energetikata/", "text": "Перспективите за развитие на сътрудничеството в енергийната сфера са обсъдили днес министър-председателят на България Бойко Борисов и министърът на енергетиката на Русия Александър Новак. Срещата е осъществена в Истанбул в рамките на 22-ия Световен петролен конгрес. ", "date": "2017.07.10", "title": "Борисов разговаря с руския министър на енергетиката в Истанбул"}
{"url": "http://www.dnevnik.bg/sviat/2017/07/10/3004538_es_i_velikobritaniia_nastoiavat_kitai_da_pusne/", "text": "Великобритания и Европейският съюз повторно настояха Китай да освободи окончателно най-известния си дисидент и да го допусне до лечение в чужбина, предаде \"Гардиън\". Шейсет и една годишният Лю Сяобо, лауреат на Нобеловата награда за мир, който излежаваше 11-годишна присъда \"за подтикване към сваляне на държавната власт\", страда от раково заболяване в последен стадий и На 26 юни  и го премести в болница в град Шънян. Оттогава много западни страни се обявиха за неговото освобождаване и лечение в чужбина. През уикенда китаецът бе прегледан от двама чуждестранни лекари - Джоузеф М. Хърман от онкологичния център на Тексаския университет и Маркус В. Бюхлер от Хайделбергския университет, които заключиха, че макар да съществува риск, той може да бъде транспортиран за лечение в чужбина. Това е и желанието на Лю Сяобо и неговото семейство. Това обаче трябва да стане възможно най-скоро, подчертават лекарите, цитирани от \"Ройтерс\" и БТА.В интерпретацията на Китай обаче състоянието на Сяобо не позволява да бъде преместен в чужбина. В официално съобщение за визитата на Хърман и Бюхлер от лечебното заведение се посочва, че двамата са предложили пациентът да бъде лекуван в чужбина, но според местни лекари това не е безопасно. Затова според изявлението Хърман и Бюхлер се съгласили, че по-добър вариант няма и  китайските им колеги \"вече са се справили много добре\". \"Експертите от САЩ и Германия напълно одобриха лечението на националната експертна група и това, което тя е направила\", гласи друго съобщение на болницата.", "date": "2017.07.10", "title": "ЕС и Великобритания настояват Китай да пусне умиращия дисидент Лю Сяобо в чужбина"}
{"url": "http://www.dnevnik.bg/bulgaria/2017/07/10/3004537_cvetan_vasilev_strah_trese_uchastnicite_v_sreshtite/", "text": "\"Обясними са опасенията на президента Плевнелиев (изразени на втората среща в президентството за съдбата на КТБ - бел. ред.), че трябва да се намери много респектираща външна компания за защита на безумията, сътворени от тях по ликвидацията на банката. Прав е президентът Плевнелиев – вярвам, че ще осъдя държавата България, както съм убеден, че това преди мене ще стори Оманският фонд. Въпросът е, че съдебното възмездие трябва да достигне до поръчителите и организаторите на атаката и плячкосването на активите, както и до изпълнителите. Голяма част от тях присъстват на това събиране.\"Това е част от коментара на мажоритарния собственик на КТБ и обвиняем на 29 юни и 14 юли 2014 г., публикуван в неговия сайт.Той коментира за първи път двете стенограми.На втората среща Плевнелиев изразява съмнения относно действията по КТБ и дори казва, че \"на мястото на Цветан Василев ще осъди България\", което е и поводът за цитирания коментар на банкера.Според Василев Консултативният съвет по национална сигурност при президента Плевнелиев е трябвало \"да замете натвореното от прокуратурата и специалните служби, конкретно ДАНС,В коментара си Цветан Василев твърди, че когато е взето решението за ликвидиране на банката, няма одити, освен официалните, които обаче не потвърждават тезата за фалита. Дори от \"Делойт\" са отказали да направят одит към онзи момент, поради липса на файлове и информация, по думите на Василев. \"А и кой ли би могъл да направи анализ на кредитен портфейл от над 5 млрд. лева за 2-3 седмици?\" - пита риторично Василев и саркастично отговаря:\"Най-подготвени с опорните точки са \"индиректният\" представител на Пеевски – главният прокурор, и теологът \"финансист\" Ментата.\"Естествено, казва Василев,Въпреки това всички - пише Василев, са единодушни, \"че става въпрос за криминална атака, подкрепена от истерясалата кампания на свинско-кафявите медии. Нито един от тях обаче няма смелостта да каже, че фронт на криминалната атака са държавното обвинение и ДАНС.\"Няма и как да стане - отговаря си банкерът - след като основната част от присъстващите са техни \"клиенти\", някои от които очевидно наскоро отървали се от зловещата им \"прегръдка\". На други вероятно пък е било обещано да се освободят.\"Така Цветан Василев оприличава неясния по думите му формат на втората среща при президента Плевнелиев. \"Страшният съд се ръководи от върховен съдия- домакинът на срещата, има си прокурор, а вещите лица са гуверньорът на БНБ Иван Искров, заместникът Димитър Костов, и \"Ментата\" (Йордан Цонев - ДПС- бел. ред. ), има и съдебни заседатели.\"Цветан Василев е убеден, че дори и сега, 3 години по-късно и въпреки контролираното сваляне на лихвите, позволило на банките да провизират значителна част от портфейлите си, преобладаващата част от тях и сега имат по-лоши активи от активите на КТБ към 20 юни 2014 г.", "date": "2017.07.10", "title": "Цветан Василев: Страх тресе участниците в срещите при президента за КТБ"}
{"url": "http://www.dnevnik.bg/sviat/2017/07/10/3004610_izrael_podkrepi_ungariia_za_soros_i_go_nareche_zaplaha/", "text": "Израелското външно министерство заклейми някои от дейностите на американския милиардер Джордж Сорос, взимайки страната на Унгария в \"основателните\" ѝ критики към него, предават \"Ройтерс\" и израелски медии.Американският филантроп, който по произход е унгарски евреин, заделя значителна част от богатството си за групи, подкрепящи демокрацията и човешките права. Тази му дейност го превърна в мишена за унгарското правителство, особено заради подкрепата му за приемането на повече мигранти, което Будапеща отхвърля. През последните месеци премиерът  подкрепяше кампания, в която той често беше изобразяван като злодей и враг на държавата. \"Нека не позволим на Сорос да се смее последен,\" гласят билбордове със снимки на инвеститора.Еврейски групи и организации за защита на човешките права обявиха, че посланията на билбордовете подхлаждат антисемитизъм и \"извикват спомени за нацистките плакати от времето на Втората световна война.\" На много от изображенията се появиха и антисемитски графити, включително надписи като \"миризлив евреин\".Израелският посланик в Унгария първоначално осъди кампанията в изявление и каза, че тя \"извиква тъжни спомени, но всява и омраза и страх\" - по времето на Холокоста от съюзената с нацистите Унгария се депортират 500 000 евреи. Заклеймяването на антисемитски практики или заплахи за евреиски общности по света е обичайна практика на външното министерство на Израел.Часове по-късно обаче израелското външно министерство публикува \"пояснение\", в което Сорос е посочен като основателен обект на критики. \"Изявлението (на посланика) по никакъв начин не целеше да делегитимира критиката срещу Джордж Сорос, който системно подкопава демократично избраните правителства на Израел,\" обяви говорителят на външното министерство Еманюел Нахшон. Той добави, че организации, финансирани от Сорос, \"злепоставят еврейската държава и искат да ѝ отрекат правото ѝ да се защитава сама.\"Сред финансираните от Сорос организации са \"Хюмън райтс уоч\", която често критикува израелските действия в Западния бряг и политиките им спрямо палестинците. Подобни неправителствени организации тревожат в сходна степен и Будапеща, и Тел Авив - и двете правителства са прокарали закони, с които се опитват да ограничат влиянието на частта на , финансирана главно от чужбина.Междувременно началникът на кабинета на Орбан, Янош Лазар, обяви пред журналисти, че \"целта на унгарското правителство е да спре миграционната кампания на Сорос, която подкрепя влизането в страната на нелегални мигранти. Унгария не критикува Джордж Сорос заради еврейския му произход.\"В Израел премиерът Нетаняху беше нападнат от опозиционни партии, които го обвиниха, че \"подкрепя световния антисемитизъм\", като официално обявява за основателни критиките срещу американския милиардер.Необичайното изявление на Нетаняху идва дни преди посещение на израелския премиер Бенямин Нетаняху - който в момента изпълнява и длъжността външен министър - при Орбан на 18 юни. Отношенията на двете държави бяха за кратко обтегнати миналия месец, когато Орбан похвали съюзника на Адолф Хитлер Миклош Хорти, одобрил антиеврейско законодателство в годините между двете световни войни и съдействал за депортациите на евреи по време на Холокоста. През юни Унгарският премиер нарече Хорти \"изключителен държавник\", което незабавно доведе до отрицателна реакция от израелското правителство.Силните връзки между Нетаняху и Орбан предизвикват недоумение в Европейския съюз, където мнозина гледат на Орбан като на отстъпник от общите ценности и стожер на \"нелибералната демокрация\", отбелязва \"Ройтерс\". Същевременно двете страни вече са водили разговори Будапеща да закупи огради, които пазят страната от мигранти. Израел пък търси добри връзки със страни членки на ЕС, които се надява да използва като възможност да намали критиката в съюза срещу някои свои политики.", "date": "2017.07.10", "title": "Израел подкрепи Унгария за Сорос и го нарече \"заплаха за демокрацията\""}
{"url": "http://www.dnevnik.bg/evropa/zemedelie/2017/07/10/3004666_evropeicite_iskat_po-zelena_zemedelska_politika_na_es/", "text": "Oсигуряването на добър стандарт на живот на земеделските производители, решаване на проблема с липсата на достатъчно работни места и растеж в сектора, както и ограничаване на вредното въздействие върху околната среда. Това са трите важни предизвикателства пред Общата селскостопанска политика според фермерите и гражданите на ЕС, сочи мащабно допитване на европейската дирекция по земеделие. В проучването, което се провеждаше между февруари и май, са изпратени над 320 хил. становища от всички държави - членки на ЕС, сочат официалните данни. В него са се включили граждани, земеделски производители, неправителствени и научни организации, институции. Резултатите бяха представени по време на конференция в Брюксел за обсъждането на бъдещето на Общата селскостопанска политика на ЕС, която годишно разпределя над 55 млрд. евро.Данните показват, че повечето от европейските граждани и фермерите смятат, че земеделските производители имат незадоволителен стандарт на живот. Близо 88% от участниците в проучването са посочили, че европейските фермери имат по-ниски приходи от средните за ЕС. Същевременно други 87 на сто посочват, че работещите в този сектор в ЕС са изправени пред по-строги изисквания от земеделците извън съюза. Прави впечатление и че мнозинството от хората, участвали в анкетата - 97 на сто, е съгласно, че фермерите в ЕС получават само ограничен дял от цената, която потребителите плащат за техните продукти.", "date": "2017.07.10", "title": "Европейците искат по-зелена земеделска политика на ЕС"}
{"url": "http://www.dnevnik.bg/kultura/2017/07/10/3004645_bolshoi_teatur_iznenadvashto_svali_balet_za_rudolf/", "text": "Руският \"Болшой театър\" изненадващо свали от програмата си балетна постановка за живота на световно известния баретист и хореограф Рудолф Нуреев дни преди премиерата й във вторник. Представлението, режисирано в дълбока тайна от известния с критики към Кремъл Кирил Серебренников, е спряно, защото - според официалната версия - спектакълът станал твърде сложен и още не е готов за сцена.Но според негови поддръжници това е станало по политически причини и заради това, че главният герой бяга от СССР през 1961г., а сюжетът се върти около хомосексуалната връзка на Нуреев с датски балетист. Самият режисьор бе разпитван във връзка с разследване за корупция преди няколко седмици.", "date": "2017.07.10", "title": "\"Болшой театър\" изненадващо свали балет за Рудолф Нуреев дни преди премиерата"}
{"url": "http://www.dnevnik.bg/sport/2017/07/10/3004668_grigor_dimitrov_ne_okaza_suprotiva_na_federer/", "text": "Григор Димитров не успя да победи и при шестия си опит рекордьора по титли от Големия шлем Роджър Федерер. Българският тенисист допусна тежко поражение с 4:6, 2:6, 4:6 и отпадна в осминафиналите на \"Уимбълдън\".Федерер имаше нужда от едва 97 минути, за да стигне до шестата си победа от шест мача с Димитров и до 50-ия си четвъртфинал в турнирите от Големия шлем. В опит да се класира за четвърти пореден и общо 11-и полуфинал в Лондон седемкратният шампион ще срещне Александър Зверев или Милош Раонич.Димитров не успя да окаже реална съпротива на Федерер в първия им двубой на тревни кортове. 26-годишният българин имаше проблеми с почти всеки елемент в своята игра. Той сервираше много неубедително, допусна цели седем двойни грешки и спечели едва 65% от точките след вкаран първи сервис и 44% след втори.В същото време полуфиналистът от 2014 г. не представляваше почти никаква заплаха в подаванията на Федерер. Само в един гейм българинът стигна до шанс да пробие, а общо едва два бяха сервис геймовете на швейцареца, в които имаше равенство. Във всеки един от останалите бившият номер 1 не загуби повече от две точки.Димитров спечели изключително скромните 19 точки (25%) в подаванията на Федерер, като през целия мач не успя да намери отговори на разнообразния начален удар на седемкратния шампион.В допълнения към традиционните проблеми при ретурите и минаващите удари от бекхенд, както и към неубедителния сервис в този мач, Димитров добави прекалено много грешки от форхенд, които се увеличаваха с напредването на двубоя.Българският тенисист направи 25 непредизвикани грешки, като 17 от тях дойдоха при разиграване от основната линия - девет от форхенд и седем от бекхенд. Той записа повече уинъри от съперника - 29 срещу 24, но Федерер допусна едва 11 непредизвикани грешки и нито една двойна.Димитров си тръгва от турнира със 147 хиляди паунда от наградния фонд и 180 точки за световната ранглиста. Това беше второто му най-добро участие в \"Уимбълдън\" след полуфинала през 2014 г. Ако Томаш Бердих или Жил Мюлер не спечелят титлата в Лондон, от понеделник българският тенисист ще се завърне в топ 10.Седемкратният шампион поведе набързо с 40:0 и стигна до три поредни мачбола. Той пропусна първия след грешка от воле при мрежата, но пропуск от форхенд на българина сложи край на двубоя след 97 минути игра.Димитров не успя да се възползва от първия си пробив в мача и веднага позволи да се стигне до рибрейк. Непредизвикана грешка от бекхенд на българина доведе до 15:40. Първата точка за пробив беше спасена, но при втората шампионът при юношите от 2008 г. направи непредизвикана грешка и от форхенд. Така Федерер получава шанс да сервира за спечелването на мача.Григор Димитров се връща в третия сет. Той за пръв път поведе с 30:15 в сервис гейм на Федерер, а след феноменален минаващ удар от форхенд по правата стигна до първите си две възможности за пробив.Седемкратният шампион спаси първата с комбинация \"сервис - воле\" при втори начален удар, а бекхенд в мрежата на българина неутрализира и втория шанс за пробив. Той обаче стигна до трета възможност след печеливш ретур от форхенд по късия диагонал, след което с много агресивна атака и поредица мощни форхенди по обратния диагонал изстиска грешка от бекхенд на Федерер.Димитров намалява изоставането си в гейм, в който навакса пасив от 15:30 и показа едни от редките си проблясъци при разиграванията от основната линия в този двубой.За пръв път в подаването на Федерер се стигна до равенство при 40:40. Последва обаче директна точка от сервис и грешка от бекхенд на Димитров, след които 35-годишният швейцарец затвърждава пробива.Димитров загуби подаването си, при това по изключително тежък начин от психологическа гледна точка.Шестият ас му даде аванс от 40:15. Българинът беше разминат по страхотен начин от бекхенда на Федерер при първия геймбол, а след непредизвикана грешка от форхенд беше пропилян и вторият.Последва още една елементарна грешка от форхенд на Димитров, която даде шанс за пробив на останалия далеч извън корта швейцарец. Българинът я спаси с ас №7, но след това прати бекхенда си в мрежата и даде втора възможност на съперника. С втора поредна грешка от бекхенд, този път пращайки топката далеч в аут по диагонала, хасковлията подарява пробива на седемкратния шампион.Федерер продължава да печели с изключителна лекота сервис геймовете си. Швейцарецът направи една непредизвикана грешка от бекхенд за 15:15, но това беше всичко, до което Димитров се добра. Българинът така и не намери отговор на сервисите на съперника.Димитров започна трудно гейма и изостана с 15:30, но стигна до геймбол при 40:30 и го оползотвори с четвъртия си ас в двубоя. За пръв път от началото на мача Димитров спечели откриващата точка в подаване на Федерер. Швейцарецът обаче отговори със серия от отлични сервиси и четири поредни точки, с които изравнява резултата в третия сет.Димитров слага край на серията от пет поредни гейма в полза на Федерер с чудесен сервис гейм, в който не даде нито една точка на съперника. Българският тенисист започна по същия начин и втората част. Седемкратният шампион поведе набързо с 40:0, преди Димитров да вземе две поредни точки в гейм на швейцареца за пръв път от началото на двубоя. Последва обаче грешка от ретур, която слага край на втория сет. Федерер прави втори пореден пробив и ще сервира за спечелването на втория сет. В този гейм швейцарецът дори не трябваше да полага кой знае какви усилия, за да вземе подаването на Димитров, след като пропуските от форхенд и двойните грешки на българина продължават да валят с пълна сила. Димитров поведе с 30:0, но загуби четири поредни точки. Той вече има седем двойни грешки и осем непредизвикани само от форхенд. Федерер затвърждава пробива с убедителен гейм на 15. Той продължава да печели с лекота подаванията си, а разнообразните му сервиси се оказват абсолютно неразгадаеми за Григор Димитров.Димитров започна гейма с двойна грешка, след това направи и непредизвикан пропуск от бекхенд за 15:30. За капак българинът направи още една двойна грешка, общо шестата му от началото на мача, и Федерер стигна до две поредни точки за пробив. Още при първата полуфиналистът от 2014 г. удари топката с рамката на ракетата и я изпрати далеч в аут, за да фиксира пробива.Григор Димитров продължава да не успява по никакъв начин да окаже съпротива в сервис геймовете на Федерер. Този път швейцарецът затвори подаването си на 15. От началото на мача той е загубил едва пет точки при свой сервис. Димитров направи две двойни грешки в този гейм, но все пак спечели убедително подаването си на 30. Федерер също печели първия си сервис гейм във втория сет на нула след четири скоростно спечелени точки поред.Добър старт на втория сет за Димитров, който печели подаването си на нула. Toй предизвика четири поредни грешки на Федерер - три от форхенд и една от бекхенд за край на гейма. Швейцарецът беше безапелационен, получил шанс да сервира за спечелването на първата част. Той не даде нито една точка на Димитров и приключи сета с ас. Така беше спазена традицията рекордьорът по титли от Големия шлем винаги да печели първия сет срещу българския тенисист.Форхендът на Димитров се пропука в най-неподходящия момент и Федерер ще сервира за спечелването на първия сет. Швейцарецът поведе с 40:30, за да стигне до втората си точка за пробив в мача. Димитров се спаси благодарение на първия си ас, но веднага след това допусна двойна грешка. Българинът отрази и втората брейк точка. След това обаче направи две поредни непредизвикани грешки от форхенд, с които подари пробива на седемкратния шампион.Осми пореден гейм без пробив. Въпреки че Димитров за пръв път записа две точки в сервис гейм на съперника, Федерер спечели комфортно подаването си с новите топки. Той оползотвори втория си геймбол с втория си ас в двубоя.Димитров също става все по-сигурен в своите сервис геймове. С изключение на първия, когато отрази точка за пробив, той печели сравнително спокойно подаванията си. Българинът поведе с 40:0, преди а допусна първата си непредизвикана грешка от форхенг. Веднага след това обаче отговори с печеливш удар от по-силната си страна. Федерер продължава да е безапелационен в своите подавания. Този път той дори не даде точка на Димитров. Българинът спечели само две точки в първите три сервис гейма на рекордьора по титли от Големия шлем. Григор Димитров отново повежда след най-убедителния си сервис гейм от началото на мача. В него българинът беше много агресивен от основната линия и даде само една точка на Федерер.Федерер нямаше затруднения и във втория си сервис гейм. Швейцарецът поведе набързо с 40:0, Димитров намали с уинър от форхенд, но седемкратният шампион се възползва от втория си геймбол с отличен сервис в тялото на съперника, който бекхендът на българина изпрати далеч в аут. Димитров поведе с 40:0, след което допусна непредизвикана грешка и сбърка воле при мрежата. Българинът все пак не позволи да се стигне до сериозни усложнения в подаването му и реализира третия си геймбол с отличен сервис.Федерер печели с лекота първия си сервис гейм. Димитров взе една точка със страхотен ретур от форхенд, но в останалите четири българският тенисист почти не получи шанс да влезе в разиграване.  Григор Димитров измъкна труден първи гейм, в който поведе с 40:15, но допусна изравняване и дори беше изправен пред точка за пробив. Българинът обаче я спаси, след което пласира два отлични сервиса, за да спечели подаването си. Двукратният шампион в Лондон победи французина Беноа Пер със 7:6 (1), 6:4, 6:4. Той ще продължи защитата на титлата срещу американеца Сам Куери, който спечели маратонски сблъсък с южноафриканеца Кевин Андерсон - 5:7, 7:6 (5), 6:3, 6:7 (11), 6:3. ", "date": "2017.07.10", "title": "Григор Димитров не оказа съпротива на Федерер"}
{"url": "http://www.dnevnik.bg/sviat/2017/07/10/3004416_gurciia_moje_da_ostane_pod_nadzor_i_sled_poslednata/", "text": "Институциите се готвят за времето след края на третата гръцка спасителна програма и в тази насока те разглеждат и възможността за надзорна рамка на Гърция, така че да бъде осигурено прилагането на реформите от нейното правителство. Макар че все още не е изяснен въпросът по какъв път ще върви Гърция след края на третата спасителна програма, вече е в ход дебат - на неофициално ниво засега в европейските столици - относно рамката, по която ще продължат да се движат отношенията между Атина и нейните кредитори след август 2018 г., когато изтича срокът на програмата. Според осведомени източници този дебат се води на академично ниво, като целта му е да бъде подготвена почвата за участие на институциите в този надзор. От институциите казват, че причината, поради която се проучва такава възможност за нова институционална надзорна рамка, се свежда до факта, че случаят с Гърция е уникален, тъй като програмата трябва да продължи много години, до 2060 г., а сумата от заемите е огромна. С други думи това, което е било валидно за други държави в процес на спасяване, може би не е достатъчно за Гърция.Все още обаче нищо не е решено, но се обсъждат евентуални варианти и сценарии. Един от тях предвижда създаването на нова надзорна рамка, която буквално да фотографира процесите в Гърция, поне на този етап. В бъдеще подобна рамка може да бъде използвана и за други страни, ако се окажат в такава ситуация, казват същите източници. Целта на една такава рамка е да бъде осигурена реализацията на отделни реформи, като например тази, свързана с ограничаването на \"лошите кредити\", допълват източниците. Сред обсъжданите идеи е и тази, свързана с облекчаването на гръцкия дълг чрез прилагането на реформите.По този начин ако Гърция не приложи реформите, страната няма да се възползва от мерките за облекчаване на нейния дълг. Като такива се спрягат мерките, които биха могли да се сведат до връщане на печалбите от гръцки облигации на ЕЦБ и централните банки на страните от еврозоната. Освен този механизъм, спрямо Гърция със сигурност ще бъдат приложени и мерки, валидни за страните след изтичане на техните спасителни програми.Възможно е Гърция да бъде поставена и под някаква друга форма на контрол и за страната да има нов меморандум, ако е необходимо излизането от сегашната програма да бъде съпроводено от някаква друга нова форма на подкрепа (например, от една \"подсилена кредитна линия\" от Европейския стабилизационен механизъм) за осигуряване на достъп до пазарите.В такъв случай правилата предвиждат на всеки три месеца страната да бъде проверявана. Премиерът Алексис Ципрас обяви на проява на сп. \"Икономист\" миналата седмица, че Гърция ще излезе от сегашния меморандум без да е необходима кредитна линия за подкрепа. Но институциите вярват, че Гърция обезателно ще има нужда от някаква форма на допълнителна подкрепа от страна на ЕСМ, в случая предоставяне на кредитна линия, за да се завърне на пазарите. Политически наблюдатели в Атина миналата седмица казаха след изявленията на Ципрас, че премиерът може би се опитва да отиде на избори догодина след края на сегашната програма, без да иска подкрепа от ЕСМ, прехвърляйки топката по този начин на следващото гръцко правителство.Междувременно приоритет за институциите, според техните източници, е правителството в Атина само да изпълни програмата. А точно това очакват и пазарите, за да може да подкрепят излизането на Гърция на тях, както стана в случая с Португалия. Те дори подсказват, че както институциите, така и пазарите следят всяко изявление, идващо от член на правителството, и ще го оценяват, дори то да е за вътрешна политическа употреба. От тази гледна точка се очаква институциите да се завърнат в Атина през септември за кратка визита, по време на която да изготвят третата си оценка за напредъка на гръцката програма. Предполага се обаче, че изготвянето на тази оценка няма да започне преди изборите в Германия на 24 септември. Източници от институциите споделят, че тази оценка най-вероятно ще приключи в края на ноември и все още е рано да се говори не само за нея, но и за други такива оценки. ", "date": "2017.07.10", "title": "Гърция може да остане под надзор и след последната спасителна програма"}
{"url": "http://www.dnevnik.bg/sport/2017/07/10/3004660_basketbolnata_federaciia_zabrani_chujdenkite_v/", "text": "Българската федерация по баскетбол забрани участието на чуждестранни състезателки в женското първенство. Решението беше взето със седем гласа \"за\" и един \"против\" на днешното редовно заседание на управителния съвет на БФБ.Ограничението за чуждестранни баскетболистки ще обхване следващите три сезон - 2017/2018, 2018/2019 и 2019/2020. От федерацията заявиха, че дванадесет отбора са подали заявки за участие в първенствата за жени без чужденки и само един с наличие състезателки без български паспорт.Освен това беше взето решение в следващите три сезона да има единна баскетболна група при жените. \"Стъпка назад е да направим една група, защото няма желаещи за две такива. Но се надяваме това да се отрази добре на бъдещето на българския женски баскетбол. Това е много трудно решение\", заяви президентът на БФБ Георги Глушков. Федерацията реши мачът за Суперкупата на България при мъжете да се проведе на 17 септември. Шампионатът в елитната Национална баскетболна лига ще стартира на 7 октомври, а финалът за Купата на България да бъде на 3 март. Управителният съвет одобри предложения от клубовете нов формат на провеждане на турнира за купата, в чиито първи кръг да се допусне участието на отбори от втората дивизия - А група.Максималният брой на чужденците в мъжкото първенство ще се запази, но от сезон 2018/2019 ще бъде въведено задължително изискване на терена да има поне двама български в един отбор.Освен това оборите, които картотекират четирима и повече чужденци, задължително трябва да имат дублиращ отбор в А група. При липса на такъв и при картотеката на четвърти чужденец ще се налага глоба от 12 00 лева.", "date": "2017.07.10", "title": "Баскетболната федерация забрани чужденките в женското първенство"}
{"url": "http://www.dnevnik.bg/bulgaria/2017/07/10/2998471_specsudut_li_e_miastoto_za_delata_za_korupciia_po/", "text": "Делата за корупция по високите етажи на властта да се преместят от Софийския градски съд (СГС) в спецсъда искат управляващите. Това предвиждат и измененията в Наказателно-процесуалния кодекс, които бяха подкрепени на първо четене от правната комисия в парламента миналата седмица.Идеята цели навярно , но специализираният съд не е доказал своята ефективност или бързина, а и процесите зависят до голяма степен и от прокуратурата.Освен това според юристи, сред които и председателят на Върховния касационен съд (ВКС) Лозан Панов, , в който след смяната на председателя Владимира Янева, се наложи ред в администрирането на делата от новото ръководство и Калоян Топалов.Други представители на юридическите среди, сред които и членовете на Висшия съдебен съвет (ВСС) пък смятат, че , защото водещ за прехвърлянето на корупционните дела е субектът на извършване на престъплението, т.е. хора с имунитет - депутати, министри, магистрати и др., а не материята им, т.е. вида на деянието.\"Ние от адвокатурата твърдим, че така или иначе градският съд е специализиран, защото към момента на него са подведомствени делата срещу министри, депутати и т.нат., и не съществуват никакви законови причини за промяната. Очевидно или на вносителите, или на някой друг не се харесва градския съд като юрисдикция, защото да отменяш тези правомощия от съд, който през годините наистина се е специализирал по този вид дела, трябва да имаш много сериозни правни мотиви\", заяви за \"Дневник\" адвокат Емилия Недева от Висшия адвокатски съвет.По думите на председателя на правната комисия Данаил Кирилов предложенията за изменение не са отрицателна оценка към работата на СГС.\"Едно е да се възложат на един съд всички престъпления, независимо от кого са извършени, което го прави специализиран, друго е той да се занимава с тези и тези престъпления и с тези и тези лица. Това смесва нещата и поставя в неравностойно положение гражданите\", коментира Недева и допълва: \"При първо четене на проекта в правна комисия припомнихме, че през 2010 г., когато се създаваше съдът, юридическата общност заяви, че не трябва подсъдността на делата да се определя по субект и депутатите тогава се съобразиха с тези възраженията\".Според Кирилов не е противоконституционно да се променя подсъдност на дела, както и според потенциалните извършители на престъплението, така и според вида на деянието.Предложения за изменения в кодекса бяха изготвени от предишния екип на правосъдното министерство на Екатерина Захариева и гласувани от тогавашния кабинет на Бойко Борисов, но не успяха да стигнат до парламента заради преждевременното му разпускане. Сега те отново са на дневен ред. Третият кабинет на Борисов очерта след основните си приоритети борбата с корупцията по високите етажи на властта. Това посочи и главният прокурор Сотир Цацаров като цел номер едно на националното съвещание на МВР в края на миналия месец. Подкупите във властта са и тема, по която България е най-критикувана от Брюксел в ежегодните доклади по механизма за сътрудничество и проверка. Последният не направи изключение.Докладът на ВКС за работата на специализираното правосъдие от края на миналата година обаче посочи, чето е сбъркано на законодателно ниво, спецструктурите са изначално създадени без ясна визия и поглъщат съдийски ресурс и средства без да дават насреща рационален резултат. Освен това над половината дела приключват със споразумения между прокуратурата и подсъдимия, и леки наказания – пробация или условни присъди, включително за тежки престъпления на организираната престъпност. Той посочваше още, че специализираният съд връща два или три пъти повече дела на прокуратурата от СГС. А разпорежданията за прекратяване и връщане на делата като качество не отговарят на стандартите. Повече четете .Пред \"Дневник\" председателят на правната комисия и депутат от ГЕРБ Данаил Кирилов заяви, че преместването на делата за корупция по високите етажи на властта в спецсъда би било ефективен способ за борбата с това престъпление. По думите му съдът е създаден със специална квалификация да разглежда и наказва особено тежки престъпления. Като към тях може да се добави и корупцията.На въпрос как ще коментира критичния за работата на съда доклад на ВКС, Кирилов заяви, че ако има недостатъци в дейността или организацията на спецсъда, именно върховният съд е горната инстанция, която може да осъществява методически контрол с тълкувателни решения, както и институционален контрол. \"Във възможностите на ВКС е да поправи дейността на съда\", обясни Кирилов.Мотивите били основно свързани с продължаване на борбата с корупцията и организираната престъпност. Освен това в последния мониторингов доклад на Европейската комисия се дава висока оценка на дейността на спецсъда, подчерта още Кирилов. Той не изключи възможността от нуждата от допълнителното обезпечаване на институцията, когато ѝ се прехвърлят и тези дела.\"Идеята за прехвърлянето е по две линии - висши длъжности и корупция\", обясни той. Ако депутат причини катастрофа, делото ще се гледа от СГС, тъй като вида на деянието не е сред изредените в промените. Ако лекар извърши корупция също ще се гледа в градския съд, тъй като той не е в категорията \"високи етажи на властта\", видно от законопроекта. Кирилов обаче заяви, че може да се наложи прецизиране на определението за високи етажи на властта.\"Ако е лошо за депутатите, значи трябва да се подкрепи\", обясни той.Аргументът на Кирилов, изразен при обсъждане на промените в правната комисия - \"мен не ме е страх, който и съд да ме съди\", адвокатът по наказателни дела и права на човека Емилия Друмева коментира с думите: \"Според мен това е създаване на външна представа, че се прави нещо, което да се занимава с корупцията по високите етажи на властта. По-сериозни дори бяха аргументите на зам.-председателя на ВКС, която обясни, че тяхната проверка, която е извършена на цялостната работа на спецсъда, е довела до отчайващи резултати, а те имат поглед върху работата на съда отвътре\".По думите ѝ единствените мотиви на вносителите са, че съдът бил специализран, \"а той изобщо не е специализиран в тези престъпления\", и - от друга страна, да се използва по-рационално магистратският ресурс. \"Ами след като не е използван този ресурс досега, кога успя да се специализира съдът - мотивите си противоречат\", заяви Недева.Тя допълни, че през годините се повтарят едни и същи неща, визирайки съпротивата на юридическата общност при създаването на спецсъда да му бъдат \"дадени\" делата за корупция срещу лица с имунитет, заради противоречието с Конституцията. \"Когато се създаваше този съд, бе прието, че не е правилно да му се възлага субектна подсъдност\", коментира адвокатът. Според нея това поставя в неравностойно положение гражданите. \"На този етап не можем да кажем дали гражданите или депутатите ще бъдат дискриминирани, но корупционно престъпление от длъжностно лице от МВР ще се разглежда от градски съд или съответния окръжен\", обясни тя.Специализираният съд бе създаден при първото управление на ГЕРБ основно по предложение на Цветан Цветанов, за делата с престъпления на организираната престъпност. Впоследствие се оказа, че съдът е много слабо натоварен. В свои медийни изяви миналата година Екатерина Захариева обясняваше, че целта на промените не е да се намери работа на спецсъда. Присъствали на обсъждането на идеите в Съвета за съдебна реформа миналата година разказаха пред \"Капитал\", че не са чули каквито и да е било аргументи в подкрепа на преместването на делата за корупция в специализираните съдилища. Съществени аргументи липсват и в мотивите на законопроекта, което засилва съмненията, изразени от, че същинската цел е заобикаляне на Софийския градски съд.В мотивите е записано, че делата се местят в спецсъда \"с оглед на компетентността и по-голямата специализация на съда да решава дела с висока практическа и правна сложност\". Без да се разбира за каква специализация се говори, тъй като в момента съдът се занимава само с организирани престъпни групи и дела за тероризъм например. Друг аргумент е за рационално използване на спецструктурите. \"Ще разчита и на специализацията на магистратите там, за постигане на очакваните от обществото резултати в борбата с корупцията по високите етажи на властта\", се посочва още в мотивите.Когато предложенията за изменение бяха разглеждани в правна комисия, основният въпрос повдигнат и от представителя на Висшия адвокатски съвет, и от депутати от БСП, бе какво налага преместването на делата за корупция точно в този съд? Който е сравнително нов, в който работят предимно съдии, идващи от районно ниво или бивши прокурори, и който за годините на своето съществуване не е показал впечатляващи резултати по делата за организирана престъпност. Ясен отговор и тогава не е даден.Ако бъда приети, новите промени налагат шест групи престъпления срещу високите етажи на различните власти, които имат корупционен характер, да се разглеждат от Специализирания съд.Освен за подкуп към специализирания съд минават делата за длъжностни присвоявания, за неизгодни сделки, безстопанственост, определен вид измами, документни и финансови престъпления и престъпления по служба. Освен срещу депутатите и министрите към Специализирания съд минават и делата срещу зам.-министри, областни управители и заместниците, председатели на агенции и комисии, шефове на изпълнителните агенции, също и членове на УС на НАП и шефовете на данъчните дирекции, шефа на Агенция \"Митници\" и шефове на митници.", "date": "2017.07.10", "title": "Спецсъдът ли е мястото за делата за корупция по високите етажи на властта"}
{"url": "http://www.dnevnik.bg/bulgaria/2017/07/10/3004205_sedmicata_zapochva_s_jegi_v_sriada_shte_ima_zahlajdane/", "text": "И тази седмица на юли ще започне с горещи и слънчеви дни, но през втората й половина температурите ще паднат, очакват се и валежи с гръмотевици. Това показват данните от от Националния институт по метеорология и хидрология (НИМХ) при Българската академия на науките (БАН).В понеделник и вторник времето ще бъде предимно слънчево, около и след обяд – горещо. температурите на места в равнините ще достигат 38° - 39°.В понеделник ще е предимно слънчево, а в следобедните часове над планините ще се развива купеста облачност, но само на отделни места там ще превали краткотраен дъжд. Максималните температури ще са между 31° и 36°, в крайните югозападните райони до 38°.В сряда по-късно през деня от северозапад ще започне да прониква хладен въздух, ще се развие купеста и купесто-дъждовна облачност. На отделни места привечер и през нощта срещу четвъртък ще превали и прегърми.В четвъртък захлаждането ще продължи, на места ще превали краткотраен дъжд, придружен с гръмотевици, възможни са и градушки.", "date": "2017.07.10", "title": "Седмицата започва с жеги, в сряда ще има захлаждане"}
{"url": "http://www.dnevnik.bg/zelen/2017/07/10/3003429_strastta_da_otglejdash_balkansko_magare/", "text": "Сергей Иванов е българин от Цариброд, така се представя. Голямата му страст са старите местни породи животни от Балкана. Това е причината да стане фермер преди 12 години – започва да отглежда една от тях – балканското магаре. По-късно – и други застрашени от изчезване видове от Източна Сърбия: каракачански овце, планински кон, балканска коза.Обяснява, че Цариброд е една от най-важните общини в Сърбия за опазване на местни породи. От 30 такива в цяла Сърбия 15 се отглеждат там и повечето са застрашени, а в Асоциацията за опазването им влизат 20 фермери.С работата си като ветеринарен лекар финансира мечтата си – да създаде парк на старите местни породи. Започва през 2005 г. с 10 магарета, видът по това време е сериозно застрашен, сега има 38 животни. Цялото семейство на Сергей – жена му и двамата им сина, е ангажирано с работата във фермата, животните отглеждат според изискванията на биологичното производство на 50 дка пасища, имат сертификат.Основният продукт, който произвежда във фермата си Сергей е , прави отскоро и 5 вида сапун, за да поддържа традицията за правене на лечебни и козметични продукти от магарешко мляко.[[img:3003455]Преработват и вълната от каракачанската овца, няколко жени в Цариброд плетат от тях суичъри и жилетки. Затова Сергей регистрира регионална марка за плетени дрехи от вълна на каракачански и пиротски овце от района на Стара планина – \"Karvas\" (на сръбски така казват на каракачаните). Продават и агнета за месо за един белградски хотел.Фермата му е първата от общо три ферми производителки на такова мляко в страната (другите две са много по-големи), към продуктите им има голям интерес.Сергей има постоянни клиенти и много държи да се познава с тях лично, защото основно нещо в неговата \"магарешка\" търговия е доверието. Важно е първия път купувачът да посети фермата и да види как се дои млякото с очите си.Млякото се търси предимно за деца с проблеми в дихателната система, с астма. За разлика от кравето мляко, в това има много по-малко алергени. Децата, които са алергични от белтъчините в първото, могат да пият магарешко или конско мляко. Вземат го още за подобряване на общата имунна система. В него има и имуноглоболини и много ензими – лизозим и лактоферим, и може да се използва срещу инфекции в храносмилателната система.Други основни клиенти на Сергей са хора, лекуващи се с химиотерапия, защото млякото запазва черния дроб от отрицателните ефекти от това тежко лечение.Съдържа есенциални мастни киселини, с това предотвратява сърдечно-съдови заболявания и развитие на атеросклероза.\"Само моето семейство се грижи за магаретата, нямаме работници. Двете ми деца помагат,\" казва Сергей. Едната причина за това е икономическият фактор: \"производството ми все още е малко и не мога да си позволя да плащам на някого да работи за мен\". Но ключовото обяснение е: \"ако трябва да продавате магарешко мляко за деца и болни хора, отговорността е много голяма – трябва да сте 100% сигурни, че крайният продукт е наистина магарешко мляко. Много е трудно да се доверите на някого, който да дои животното, затова и го правим ние\".Магарешкото мляко има сладък вкус, описва основните характеристика Сергей. В него има над 5% млечна захар и много малко мазнини, което го прави диетично.Едно женско магаре през годината може да даде 60-80 литра (има крави, които могат да дадат над 10 хил. за това време). Капацитетът на магарето е по-голям, но това количество позволява да има достатъчно за клиентите и в същото време майката да може да кърми малкото си. \"Важно е да запазите баланса: да има нужното за магаренцето, да има достатъчно и за пазара. И ние държим на това.\"Докато е малко, майката има мляко. Ако го отделите от нея, млякото й свършва за два дни. Това е и най-специфичното за тези животни: имат нужда от магаренцето си като стимул, за да дават мляко. А това прави млякото още по-естествено.Трябва да има връзка и добро отношение между животните и човека, който ги гледа, убеден е Сергей. \"За да доите мляко, трябва да има доверие, че магарето няма да ви ритне буквално. Животните трябва да са свикнали с тези хора, да се отглеждат по хуманен начин, да не се бият,\" изброява той. Ако животното усеща стрес по време на доенето, не е добре за качеството на млякото – в него има адреналин, който вреди на този, който го пие, количеството ще е по-малко.Месото от магаре също може да се яде, прави се магарешки колбас около Пирот например, прилича на суджук на вкус. \"Но ние нашите животни не ги даваме за месо. Просто когато гледате животни от малки, се привързвате и трудно ги давате да ги убиват,\" е краткият коментар на въпроса за месото.Иначе магаретата могат да живеят почти до 40 години. За сравнение – конете издържат до 30 години. \"Аз имам и няколко коня, ако се сравняват магарето и коня – магарето е по-интелигентно. Има го и този прословут инат, но интелигентността е на страната на магарето,\" прави равносметка Сергей. И се сеща и за друга голяма полза от питмоците: \"на Запад е много популярна терапията с магарета. Тя се прилага за хиперактивни деца, но и за други двигателни заболявания, деца със синдром на Даун и с аутизъм. Веднага след делфините, магаретата са най-подходящи за тази терапия, защото успокояват. Това са много търпеливи животни, ако са подготвени за такова нещо, позволяват да си играят с тях.\"В Сърбия започва да се консумира в по-голяма степен магарешко мляко едва след 2010 г. или пет години след като Сергей се захваща да възстановява балканското магаре. По това време започва да работи една много по-голяма ферма в Северозиточна Сърбия, Войводино. Те имат около 200 животни. Основният им продукт е млякото.\"Те правят също и козметика и успяха да я популяризират, когато организираха наддаване кой ще даде по-висока цена за 50 литра мляко, за да изкъпе жена си в магарешко мляко като Клеопатра,\" обяснява Сергей. Твърди се, че Клеопатра е била хубава, защото се е къпела именно в магарешко мляко. \"Тази ферма успя да получи много висока цена за млякото си и така да влезе във всички големи сръбски медии, дори и някои чужди.\"Макар да не е много популярно в България, Сергей има постоянни клиенти и от София – по 4-5 пъти месечно взимат от него. Продава им директно. \"Има всякакви хора, които искат да забогатеят бързо. Затова държа да видят, че това е истинско магарешко мляко и могат да ми имат доверие.\"Сергей отделя по 3-4 часа средно на ден за магаретата. Заплатата му от това е 300 евро на месец, не е достатъчно за семейството му в Сърбия, затова се налага да работи и други неща – практикува като ветеринарен лекар и като консултант. Смята следващата година това да е основният поминък: \"Ще имам 11 възрастни магарета за доене и ще ми трябва повече време за тях.\"За магаретата в Сърбия субсидията е 75 евро на година на животно, достатъчно е да им се купи храна за 3-4 месеца. Това е достатъчно, но Сергей иска да не зависи от субсидията за в бъдеще.", "date": "2017.07.10", "title": "Страстта да отглеждаш балканско магаре"}
{"url": "http://www.dnevnik.bg/video/2017/07/10/2993561_video_kolko_stotinki_struvashe_banichkata_i_drugi/", "text": "\"Детски Дневник\" представя видеоуроците, които са базирани на текстовете в , споделян безплатно от фондация \"Софийска платформа\".Сборникът съдържа текстове на Иван Еленков, Георги Ганев, Евелина Келбечева, Момчил Методиев, Тони Николов, Мария Дерменджиева, Александър Кьосев, Ивайло Знеполски. Изданието е достъпно , може да бъде изтеглено и от прикачения файл или поръчано на хартия на . На отделните глави на публикациите са базирани и поредица видеоуроци. Те са достъпни на , на канала й в платформата за видеосподеляне , както и на .Предишните видеа:", "date": "2017.07.10", "title": "Видео: Колко стотинки струваше баничката и други митове за комунизма"}
{"url": "http://www.dnevnik.bg/regioni/2017/07/10/3004233_nepulnoleten_bez_knijka_e_blusnal_turisti_krai_trigrad/", "text": "Непълнолетно момче без шофьорска книжка е блъснало група туристи по пътя за село Триград, след което е избягало, предаде Би Ти Ви.Инцидентът е станал снощи, докато туристите се прибирали пеша по пътя към родопското село.Пострадали са петима души – трима възрастни и две деца, съобщава Би Ти Ви. Те са настанени в болницата в Смолян. По информация на \"Нова телевизия\" пострадалите са четирима. Те са с различни наранявания, като животът им е вън от опасност, каза ред телевизията говорителят на полицията в Смолян Цветелина Черкезова.След катастрофата шофьорът, който според медията е 16-годишен ученик, е оставил колата и е избягал в гората. Преди това си е хвърлил телефона.", "date": "2017.07.10", "title": "Непълнолетен без книжка е блъснал туристи край Триград и е избягал"}
{"url": "http://www.dnevnik.bg/sport/2017/07/10/3004245_konkursut_za_bazite_na_cska_shte_e_do_dva_meseca_kaza/", "text": "Конкурсът за базите на ЦСКА ще се проведе до 2 месеца, заяви спортният министър Красен Кралев. Той уточни, че в момента се подготвя документацията.В началото на годината правителството промени статута на стадион \"Българска армия\" и тренировъчната база в Панчарево и  за управление ни имоти \"Национална спортна база\" ЕАД.\"Все още се подготвя документация, трябваше да се изготвят оценки за някои земи. В момента текат вътрешни процедури при нас, поради които не сме завършили всичко. Не чакаме развитие около фалиралото дружество, а процесите са при нас\", каза Кралев, цитиран от \"Тема спорт\".Очаква се в конкурса да се включат \"ЦСКА - София\", който в момента ползва базите, и \"ЦСКА 1948\". Засега няма голяма яснота какви ще са изискванията.Единственото сигурно условие е че този, който ги вземе, ще трябва да плати около 1 млн. лева задължения, натрупани от фалиралото дружество ПФК ЦСКА АД.Кралев изтъкна наскоро, че трябва да се действа много внимателно и прозрачно, защото общественият интерес е голям. По време на кризата от преди година той няколко пъти посочи, че на \"Българска армия\" ще играе този, който бъде подкрепен от червената общественост.", "date": "2017.07.10", "title": "Конкурсът за базите на ЦСКА ще е до два месеца, каза Кралев"}
{"url": "http://www.dnevnik.bg/sport/2017/07/10/3004221_grigor_dimitrov_shte_napravi_shesti_opit_da_pobedi/", "text": "Григор Димитров се изправя днес срещу рекордьора по титли от Големия шлем Роджър Федерер в двубой от осминафиналите на \"Уимбълдън\". Българският тенисист ще преследва първа победа срещу легендарния швейцарец, след като загуби всяка една от петте им срещи до момента.Мачът е трети и последен на централния корт и се очаква да започне около 20.00 ч. Петкратната шампионка Винъс Уилямс и хърватската тинейджърка Ана Конюх откриват програмата в 15.00 ч., а след тях фаворитът на домакините Анди Мъри ще продължи защитата на титла срещу Беноа Пер от Франция.Двубоят на Димитров и Федерер ще бъде предаван пряко по \"Евроспорт 2\". Може да следите развитието му на живо в \"Дневник\".Димитров и Федерер ще играят за пръв път на тревни кортове. Досега те са играли само на твърда настилка - три пъти на открито в Австралия и два пъти в зала в родния град на швейцареца - Базел.Последната им среща беше в третия кръг на миналогодишния Australian Open, когато Федерер спечели с 6:4, 3:6, 6:1, 6:4. Две седмици по-рано той се наложи с 6:4, 6:7 (4), 6:4 на четвъртфиналите в Бризбейн, а през 2015 г. в полуфиналите на същия турнир записа успех с 6:2, 6:2. Другите им два мача са на четвъртфинал в Базел - 7:6 (4), 6:2 през 2014 г. и 6:3, 7:6 (2) през 2013 г.\"Всеки път, когато се изправям срещу Григор, той е по-силен от преди. Подобрил е много физическото си състояние, силен е психически, така че очаквам тежък мач. Помним какъв мач изигра срещу Рафа на полуфиналите в Австралия\", заяви Федерер след успеха над Миша Зверев в третия кръг.Швейцарецът, който преследва рекордна осма титла от \"Уимбълдън\", се намира в серия от десет поредни победи в турнирите от Големия шлем. Той продължава да е големият фаворит за титлата според букмейкърите и специалистите.Федерер стигна до втората седмица в Лондон без загубен сет в двубоите с Александър Долгоплов (6:3, 3:0 и отказване), Душан Лайович (7:6 (0), 6:3, 6:2) и Зверев (7:6 (3), 6:4, 6:4). Димитров също не загуби сет по пътя към осминафиналите - 7:6 (4), 6:2, 6:2 срещу Диего Шварцман, 6:3, 6:2, 6:1 срещу Маркос Багдатис и 6:1, 6:1 и отказване срещу Дуди Села.Българинът стигна до втората седмица на \"Уимбълдън\" едва за втори път след 2014 г., когато беше спрян в полуфиналите от бъдещия шампион Джокович.\"Да съм във втората седмица означава много за мен. Исках много това класиране, но моята работа тук не е приключила\", каза Димитров след двубоя със Села. Федерер, който след месец ще навърши 36 години, ще игра на осминафинал за 15-и път при 19-ото си участие в Лондон.Той никога не е губил в тази фаза на турнира, а в последните три години неизменно е част от финалната четворка - полуфинал през 2016 г. и финал през 2015 и 2014 г.Победителят от шестия мач между Димитров и Федерер ще се изправи в четвъртфиналите срещу Милош Раонич или Александър Зверев. Канадецът и германецът играят в третия двубой на корт №2, където преди това има две много обещаващи срещи от женския турнир - Анжелик Кербер срещу Гарбине Мугуруса и Виктория Азаренка срещу Симона Халеп.Шампионът от 2008 и 2010 г. Рафаел Надал, който също като Федерер се намира в серия от десет поредни победи в турнирите от Големия шлем, се изправя срещу Жил Мюлер във втория мач на корт №1. След тях на корта излизат трикратният победител в Лондон Новак Джокович и Адриан Манарино.(от 15.00 ч.)Винъс Уилямс - Ана КонюхАнди Мъри - Беноа ПерРоджър Федерер - Григор Димитров(от 15.00 ч.)Джоана Конта - Каролин ГарсияРафаел Надал - Жил МюлерНовак Джокович - Адриан Манарино(от 13.30 ч.)Анжелик Кербер - Гарбине МугурусаВиктория Азаренка - Симона ХалепМилош Раонич - Александър Зверев(от 13.30 ч.)Агниешка Радванска - Светлана КузнецоваКаролин Вознячки - Коко ВандевегТомаш Бердих - Доминик Тийм(от 13.30 ч.)Йелена Остапенко - Елина СвитолинаМарин Чилич - Роберто Баутиста Агут(от 13.30 ч.)Магдалена Рибарикова - Петра МартичСам Куери - Кевин Андерсон", "date": "2017.07.10", "title": "Григор Димитров ще направи шести опит да победи Федерер"}
{"url": "http://www.dnevnik.bg/zdrave/2017/07/10/3004126_oralniiat_seks_prenasia_neunishtojimi_bakterii/", "text": "През 2016 г. , но изглежда, че от това засега няма ефект, защото епидемията расте, а лечението им става все по-трудно заради упоритата им антибиотична резистентност. И това лято организацията напомня на полово активните хора да се пазят от тези заболявания, като поставят акцент върху оралния секс - този, който уж е най-безопасен, но всъщност никак не е.Данни на СЗО от 77 държави по света показват, че лечението на гонорея е все по-трудно и в много случаи вече напълно неуспешно. Бактериите, които я пренасят, включително при орален секс, са толкова съвършени и умни, че при всеки експеримент с нов вид антибиотик, те бързо се адаптират и оцеляват, коментират от отдела за репродуктивно здраве на организацията.Случаи на нелечима инфекция има предимно в развитите държави, където, от една страна, антибиотиците са в основата на медицината и резистентността срещу тях расте тревожно, и от друга - има най-добър мониторинг на заболяванията. Скорошни сигнали за напълно неподвластни на лечение бактерии на сексуално предавани болести има в Япония, Франция и Испания.По-сериозен обаче е проблемът в по-бедните държави. От СЗО изчисляват, че там разпространението на полово предаваните болести е най-голямо, но здравните системи са такива, че диагностицирането и следенето на тези болести е затруднено, или с други думи няма точна и надеждна статистика. Заедно с това сексуалната култура там е много ниска и се наблюдава намалено потребление на презервативи, което е предпоставка за разпространението на заразата.Всяка година от гонорея се заразяват около 78 милиона души по света. Болестта може да засегне гениталиите, ректума и гърлото. Усложненията от нея се проявяват по-често при жените, като предизвикват инфекции на таза, извънматочна бременност и безплодие, както и повишен риск от заразяване с ХИВ. Симптомите включват отделянето на гъст жълто-зеленикав секрет от половите органи, болка при уриниране и кървене.Зарязяването на гърлото с гонорея е особено опасно, защото точно така се генерира антибиотично резистентната супер-бактерия. Често пъти тя се бърка с обикновена инфекция на гърлото и се лекува с широкоспектърни антибиотици, към които болестотворните микроорганизми се адаптират с изнендваща лекота, предупреждава СЗО.Срещу резистентните бактерии на гонорея в момента в света има само три лекарства, които показват някаква надежда, но крайно недостатъчна, допълват от организацията. Надеждата им е за ефективна ваксина.", "date": "2017.07.10", "title": "Оралният секс пренася неунищожими бактерии, предупреждава СЗО"}
{"url": "http://www.dnevnik.bg/sviat/2017/07/10/3004228_putin_ostanal_dovolen_ot_purvata_si_sreshta_s_trump/", "text": "Руският президент Владимир Путин е доволен от резултатите от  Доналд Тръмп, която се състоя в рамките на срещата на върха на Г-20 в Хамбург. Това съобщи БТА като цитира говорителя на Кремъл Дмитрий Песков в интервю за телевизия \"Россия-1\".\"Мога еднозначно да кажа, че Путин остана доволен. И, честно да ви кажа, изобщо не знам за президента Тръмп, но ми се стори, че той също остана удовлетворен от тази среща\", каза Песков. По думите му всички опити да се определи победител от преговорите между двамата президенти представлява \"абсурдна постановка на въпроса\". \"В действителност, като се съди по това как премина тази среща, мога с увереност да кажа, че навярно победители са всички\", добави говорителят на Кремъл. Той каза още, че инициативата за срещата между двамата президенти е дошла и от Москва, и от Вашингтон.Песков отбеляза, че Путин е разговарял също със съпругата на Тръмп. Руският президент седял до Мелания Тръмп по време на тържествения обяд в чест на лидерите от Г-20. Той припомни, че на работните сесии бяха обсъдени и въпроси като равенството между половете и ролята на жените в икономиката.\"Фактът, че президентът Путин и аз обсъдихме група за киберсигурност не означава, че смятам, че това може да стане. Не може\", написа Тръмп в Туитър. \"Но прекратяване на огъня може да стане и стана\", добави той по повод на .", "date": "2017.07.10", "title": "Путин останал доволен от първата си среща с Тръмп"}
{"url": "http://www.dnevnik.bg/sport/2017/07/10/3004255_nedostigut_na_ravnostoini_sustezatelki_e_problem/", "text": "Селекционерът на националния отбор по волейбол Иван Сеферинов смята, че липсата на равностойни състезателки е проблем. Думите му дойдоха след загубата с 2:3 от Германия в третия мач от Гран при в Русе.\"Постоянство ще изградим, когато направим сериозна подготовка. Трябва да се включат още две-три състезателки и тогава ще имаме равностоен отбор, който по нищо няма да отстъпва на останалите. В момента ахилесовата ни пета е недостиг на равностойни състезателки\", каза Сеферинов.\"В събота изиграхме петгеймов мач, който се отрази на играта на момичетата. Основни състезателки не успяха да влязат в такт с играта. Посрещането не беше добро и от там дойдоха всичките неприятности за нашия отбор\", заяви селекционерът.Той припомни, че още преди мачовете в Русе е посочил, че този турнир е второстепенен в целите на отбора. \"За нас е важна световната квалификация. Въпреки това имахме желание да завършим с победа, за да зарадваме нашите фенове, просто не се получи.\"Преди това българките победиха Казахстан и Южна Корея.", "date": "2017.07.10", "title": "Недостигът на равностойни състезателки е проблем, смята селекционерът на волейболистките"}
{"url": "http://www.dnevnik.bg/regioni/2017/07/10/3004251_povecheto_obvineni_za_poboia_v_asenovgrad_ostavat_v/", "text": "Пловдивският окръжен съд остави в ареста седем от деветимата задържани за побоя над гребците в Асеновград, а двама освободи срещу парична гаранция от съответно хиляда и 3 хил. лева, съобщи БНТ.Деветимата са обвинени за хулигански прояви с особена дързост и цинимизъм, като срещу двама от арестуваните има и обвинения за нанасяне на средни телесни повреди. Същевременно Районният съд в Асеновград остави за постоянно в ареста още двама участници в масовия бой пред болницата, задържани седмица след инцидента. За постоянно в ареста остава и Петър Низамов - Перата, който по време на мащабния протест в неделя вечерта нападна оператор на Би Ти Ви.Вчера  заради нападението. Протестът протече мирно, но по информация на Би Ти Ви минути преди края му е избухнал скандал заради опити на различни групи да определят маршрута на шествието. Според телевизията малка група, чиито членове се представяли за русофили и православни патриоти, с мегафони и озвучителна уредба се опитала да направлява шествието - призовала хората да тръгнат към сградата на общината, вместо да останат пред основния полицейски кордон.", "date": "2017.07.10", "title": "Повечето обвинени за побоя в Асеновград остават в ареста"}
{"url": "http://www.dnevnik.bg/detski_dnevnik/2017/07/10/3004304_roditeli_i_uchenici_ot_sofiiskata_matematicheska/", "text": "Родители и ученици от Софийската математическа гимназия (СМГ) протестираха в двора на училището срещу отстраняването на преподавател. Те са недоволни от дисциплинарно уволнение на дългогодишния учител по математика Петя Тодорова и настояват директорът да преразгледа решението си.Те организират подписка, днес ще внесат писмо по темата до институциите, като са организирали и среща с началника на столичния инспекторат по образование Ваня Кастрева, разказа един от родителите пред БНТ. Те изтъкват, че деца, подготвяни от преподавателката, печелят медали от математически състезания и по думите им тя води учениците по много добър начин. Родителите посочват, че нямат информация защо е отстранен преподавателят.Директорът на СМГ Антони Стоянов каза пред БНТ, че Тодорова е уволнена за уронване авторитета и престижа на гимназията, тъй като е дискриминирала около 130 ученици. По думите му през миналата учебна година тя е участвала в националната комисия, която трябвало да класира учениците в националния кръг на международното състезание \"Европейско кенгуру\". \"Сред класираните няма нито един ученик от СМГ, въпреки че те са с най-силните резултати, което е в пълен разрез с регламента на състезанието\", заяви той и посочи, че същевременно ученици от частна математическа гимназия с много по-ниски резултати са били класирани, \"благодарение и на подписа на Тодорова\". \"С това тя съзнателно ощетява най-силните ученици в България и не защитава интереса на учениците на СМГ\", заяви Стоянов. По думите му учителката е направила това заради желание за кариера в националните комисии.Родители обаче казаха, че двама ученици от класа на Тодорва в СМГ са били финалисти е националния кръг на това състезание.В края на миналата година именно назначения на членове на комисии по провеждането на националните ученически състезания и олимпиади по математика станаха повод . Тогава 13 математици, участващи от години в комисиите, се оттеглиха от тях в знак на недоволство от назначаването на зам.-ректора на Висшето училище по застраховане и финанси проф. Сава Гроздев за председател на няколко комисии, включително на \"Европейско кенгуру\".Междувременно на сайта на СМГ е публикувана официална позиция на директора във връзка с \"разпространени слухове за масови уволнения\", в която се казва, че има осем срочни трудови договора на учители, които не са подновени, като четирима от учителите работят при друг работодател. \"Един учител подаде заявление за пенсиониране. На друг учител, назначен по заместване, договорът не беше подновен заради връщането на титуляра. Един учител е дисциплинарно уволнен със съответните мотиви\", се казва в позицията. В нея директорът призовава всички \"да проявят уважение към истината и да не разпространяват слухове за СМГ, дочути от недостоверни източници\".", "date": "2017.07.10", "title": "Родители и ученици от Софийската математическа гимназия протестират срещу уволнение на учител"}
{"url": "http://www.dnevnik.bg/bulgaria/2017/07/10/3004258_purvanov_ima_vunshen_natisk_makedoniia_uskoreno_da/", "text": "\"Очевидно има и външен натиск Македония да стане ускорено член на Европейския съюз и НАТО\", заяви президентът 2002-2012 г. Георги Първанов пред БНТ. Той определи посещението на македонския премиер Зоран Заев и знаците, дадени по време на срещата с българския министър-председател Бойко Борисов като добра новина.По темата за той е на мнение, че \"най-вероятно ще повторим декларацията от '99 г. и ще я наречем договор\". Той добави, че е скептичен дали договорът ще реши проблемите между двете страни, но трябва да се върви към подписването му, защото е важно да решим дългосрочно нашите проблеми. \"На нас ни трябват години, десетилетия работа. На нас ни трябват обществени политически консенсуси, друга медийна среда. Това се създава с много контакти, с много диалог\", смята той.В коментар за  заради покупката на нов тип изтребител за нуждите на армията Първанов заяви, че \"твърде много загрубя дебата около тази тема\" и тя отвори тенденция за конфликт между институциите.\"Твърде рано е за такъв конфликт... това ще затлачи българската политика много сериозно\", смята Първанов. \"Тя (темата) накърнява образа на България. Ние започваме дебата с някакви обвинения за корупция, преди да се е чуло нещо конкретно\", каза още той. Според него е редно да се чуят аргументите на професионалистите, защото досега са се чули \"всякакви странни аргументи\".Първанов коментира и темата за КТБ след  от разговорите при президента Росен Плевнелиев преди обявяването на банката в несъстоятелност. \"Проблемът наистина е много сериозен. Проспан е разбира се от институциите, сигурно най-много от БНБ\", смята той. \"Важното е прокуратурата да си свърши работата\", добави той и каза, че прочетеното в стенограмата не го е изненадало с нищо, \"малка седянка е този консултативен съвет\".Той призова да се отворят икономическите досиета на прехода, не да се говори единствено за КТБ. \"Има толкова много далавери в българския преход\", смята той, но посочи, че не може да говори конкретно, защото подобни разговори се водели с документи.\"Нека започнем , защото колкото повече стоят реакторите, те няма да станат по-малко руски\", добави още Първанов. Според него Румъния и Турция ще изпреварят страната и \"нашата конкурентоспособност ще бъде сведена до минимум\". Според него \"изпуснахме влака\" по отношение на газовите проекти, но страната можела да се върне на сцената с по-скромни обеми чрез \"Турски поток\".", "date": "2017.07.10", "title": "Първанов: Има външен натиск Македония ускорено да стане член на ЕС и НАТО"}
{"url": "http://www.dnevnik.bg/sport/2017/07/10/3004338_ostavaneto_na_fetel_zavisi_samo_ot_nego_zaiavi/", "text": "Оставането на Себастиан Фетел във \"Ферари\" и през следващия сезон зависи само от него. Това каза директорът на отбора Серджо Маркионе след състезанието в Австрия.\"Мисля, че съм го казал достатъчно ясно, но ако той иска да остане, това зависи само от него. Ние сме готови да му подновим договора\", заяви Маркионе.До момента германецът не е продължил контракта си, който изтича в края на сезона, тъй като иска да се съсредоточи върху борбата за титлата. След Гран при на Австрия четирикратният шампион има 20 точки преднина пред Люис Хамилтън с \"Мерцедес\".Този сезон Фетел има три победи в девет състезания. Следващият старт е на 16 юли на пистата \"Силвърстоун\".", "date": "2017.07.10", "title": "Оставането на Фетел зависи само от него, заяви директорът на \"Ферари\""}
{"url": "http://www.dnevnik.bg/biznes/2017/07/10/3004354_iznosut_na_bulgariia_za_es_e_skochil_s_86/", "text": "През периода януари - април 2017 г. износът на България за ЕС се увеличава с 8.6% спрямо същия период на 2016 г. и е в размер на 10 418.6 млн. лева, сочат данните на Националния статистически институт (НСИ). Основни търговски партньори на България са Германия, Италия, Румъния, Гърция, Франция и Белгия, които формират 68.7% от износа.През април 2017 г износът за ЕС намалява с 1.3% спрямо същия месец на предходната година и е в размер на 2 503.4 млн. лева. Най-голям ръст за първите четири месеца на годината се наблюдава в износа в секторите \"Артикули, класифицирани главно според вида на материала\" (29.9%) и \"Минерални горива, масла и подобни продукти\" (29.5%). Най-голям спад се наблюдава в сектор \"Безалкохолни и алкохолни напитки и тютюн\" (20.1%).Вносът на България от ЕС през периода януари - април 2017 г. се увеличава с 11.3% спрямо същия период на 2016 г. и е на стойност 11 758.5 млн. лв. Най-голям е стойностният обем на стоките, внесени от Германия, Румъния, Италия, Испания и Гърция.През април 2017 г. вносът на България от държавите - членки на ЕС, нараства с 10.8% спрямо същия месец на предходната година и е в размер на 2 985.5 млн. лева. Най-голямо процентно увеличение е отчетено в сектор \"Минерални горива, масла и подобни продукти\" (77.5%). Намаление се наблюдава единствено в сектор \"Безалкохолни и алкохолни напитки и тютюн\" (4.7%).Външнотърговското салдо на България с ЕС за периода януари - април 2017 г. е отрицателно и е на стойност 1 339.9 млн. лева. След елиминиране на разходите за транспорт и застраховки при внос на стоки салдото също е отрицателно и е в размер на 772.8 млн. лева.", "date": "2017.07.10", "title": "Износът на България за ЕС е скочил с 8.6%"}
{"url": "http://www.dnevnik.bg/sviat/2017/07/10/3004323_katar_shte_izpolzva_rezervite_si_za_da_ustoi_na/", "text": "Катар разполага с резерви на стойност 340 милиарда долара, включително активите на суверенния си фонд, което ще помогне на страната да устои , наложена от могъщите й арабски съседи. Това заяви днес ръководителят на катарската централна банка шейх Абдуллах бин Сауд ал Тани в интервю за телевизия Си Ен Би Си, цитирано от \"Ройтерс\" и БТА. \"Това е надеждността на системата ни. Имаме достатъчно пари кеш да устоим... на всякакъв вид шокове\", посочва централният банкер. Централната банка има резерви от 40 милиарда долара плюс злато, а  разполага с 300 млрд. долара резерви, уточни той.Катарската фондова борса бе отслабена, а националната валута - риал - отчете силни колебания на спотовия пазар, откакто Саудитска Арабия,  (ОАЕ), Бахрейн и Египет  дипломатическите си и транспортни връзки с емирството на 5 юни, обвинявайки го в подкрепа на тероризма. Ал Тани обясни, че Катар вече има добра и уникална система. \"Имаме закони, приети срещу всички тези видове терористи. Работим с Международния валутен фонд и други институции, за да установим (финансови) закони, (проведем) одити и проверки.\" Напоследък централната банка отбелязва изтичане на капитали от страната, но сумите са незначителни, посочва банкерът. По думите му дори се наблюдава приток на парични средства. \"Поради това според нас нямаме повод за безпокойство в момента. Мога да заявя, че (икономическата) ни среда е доказателство, че сме здрави, силни и устойчиви пред всякакви сътресения\", допълва той.По думите му при дългосрочните договори в петролния и газовия сектор не се наблюдават нарушения.По-рано бе съобщено, че структурата, изпълняваща функцията на централна банка на Саудитска Арабия, е наредила да бъдат прекратени всички операции на саудитски банки с финансови организации от Катар в катарски риали. Финансовите институции на ОАЕ и Бахрейн също замразиха транзакциите си в катарски риали.", "date": "2017.07.10", "title": "Катар ще използва резервите си, за да устои на натиска от съседите"}
{"url": "http://www.dnevnik.bg/sviat/2017/07/10/3004328_trump_se_otkaza_da_pravi_grupa_za_kibersigurnost_s/", "text": "Американският президент Доналд Тръмп се отказа от идеята за съвместна група за киберсигурност с Русия, която по думите му двамата обсъдили  по време на дългоочакваната среща по време на форума на Г-20 в Хамбург.В неделя сутринта Тръмп отбеляза в \"Туитър\", че заедно с Путин обсъдил възможността да се изгради \"непроницаема група за киберсигурност\", която да се справи с въпроси като  в изборите \"и \".Около денонощие по-късно той отново , за да отбележи: \"Фактът, че президентът Путин и аз обсъдихме групата за киберсигурност, не означава, че мисля, че може да се случи. Не може - но примирието в Сирия може и се случи!\" Държавният глава има предвид договореното прекратяване на огъня в Югозападна Сирия, което по данни на местни медии и наблюдатели се спазва, откакто бе въведено през уикенда. \"Вероятно Тръмп все още не е готов (за тази съвместна работа) на този етап,\" каза Светлана Лукаш, руски служител по организационни и технически въпроси на Г-20, цитирана от ТАСС.Тръмп се отметна от идеята за съвместна работа с Русия в киберсигурността след остри критики от републикански представители, според които на Москва не може да се има доверие,, включително заради твърденията за руска намеса в предизборната кампания миналата година. Пред телевизия Ен Би Си сенатор Линдзи Греъм от Южна Каролина обясни, че това \"не е най-глупавата идея\", която е чувал, \"но е много близо до това определение\".Инициативата срещна очаквана съпротива и от демократите - Аш Картър, бившият министър на отбраната от последните години на управлението на Барак Обама, каза за Си Ен Ен: \"Все едно човекът, който ти е обрал къщата, да предложи работна група за грабежите.\"Идеята предизвика разнопосочни реакции и в американските медии. Финансовият министър Стивън Мнучин обясни в събота, че двамата се съгласили да \"създадат кибергрупа, за да се уверят, че няма абсолютно никаква намеса, че работят заедно в областта на киберсигурността\".За Тръмп се оказва трудна задача да осъществи сближаването с Русия, което предлагаше по време на кампанията си. Причината са разследванията за руска намеса в изборите и връзките между предизборния щаб на президента и Москва, отбелязва \"Ройтерс\".Адам Шиф, най-високопоставеният демократ в Комисията по разузнаването в Сената, която също разследва връзките с Русия, каза в предаване на Си Ен Ен, че няма как Русия да е надежден партньор в киберотбраната. \"Ако това е най-добрата ни защита за избори, можем да изпратим и урните си в Москва\", каза той.\"Ройтерс\" отбелязва и че законодателство, въведено през последните месеци, възпрепятства Пентагона, Агенцията за национална сигурност и киберкомандването на армията да използват средства за двустранно военно сътрудничество с Русия.Според бившия американски посланик в Русия Майкъл Макфол ограниченията ще попречат на Вашингтон да даде на Москва представа за американските възможности в киберпространството, а това ще разубеди и Русия да разкрие картите си.", "date": "2017.07.10", "title": "Тръмп се отказа да прави група за киберсигурност с Русия"}
{"url": "http://www.dnevnik.bg/sviat/2017/07/10/3004318_germaniia_zapochna_da_izteglia_voiskite_si_ot/", "text": "Германия започна в неделя да изтегля войниците си, разположени в турската в окръг Адана, предаде турската частна телевизия НТВ, позовавайки се на германски медии и БТА. Новината беше потвърдена от говорител на германското министерство на отбраната и от турски представител, цитирани от \"Ройтерс\". Агенцията съобщи, че германски самолет цистерна вече е напуснал комплекса на Инджирлик и е отпътувал за база в Йордания. Цитираният от агенцията турски източник потвърди, че изтеглянето е започнало, и заяви, че германският министър на отбраната Урсула фон дер Лайен е информирала турския си колега за датата при разговор покрай срещата на върха на НАТО в Брюксел.Списание \"Шпигел\" уточни, че изтеглянето на германското присъствие от базата ще стане поетапно, а германските военни ще бъдат прехвърлени в база в . В Инджирлик има около 260 германски военни. Германските самолети \"Торнадо\" бяха разположени в турската база за участие в международната коалиция за борба с \"Ислямска държава\". Повод за изтеглянето на германските военни стана  да позволи посещение на германска парламентарна делегация в Инджирлик. Турция възразяваше срещу присъствието в делегацията на депутати, които тя обвинява за антитурска пропаганда.", "date": "2017.07.10", "title": "Германия започна да изтегля войските си от \"Инджирлик\" заради напрежението с Турция"}
{"url": "http://www.dnevnik.bg/sviat/2017/07/10/3004301_golemiiat_sin_na_trump_se_sreshtnal_s_ruska_advokatka/", "text": "Най-големият син на американския президент Доналд Тръмп, , се съгласил да се срещне със свързана с Кремъл адвокатка по време на кампанията за президентските избори миналата година, след като му била обещана компрометираща информация за тогавашния опонент в надпреварата Хилъри Клинтън. Това съобщава в. \"Ню Йорк таймс\", като цитира трима съветници в Белия дом, предадоха \"Ройтерс\" и БТА.Тогавашният ръководител на кампанията на Тръмп  и зетят на президента  също участвали в срещата, пише вестникът и цитира изявление на Доналд Тръмп-младши, в което той признава за среща с руската адвокатка Наталия Веселницкая. Синът на американския държавен глава твърди, че бил помолен да се срещне с \"лице, което може да има информация, полезна за кампанията\", по искане на познат от конкурса \"Мис Вселена\", проведен в Москва през 2013 г.Това е първата потвърдена частна среща между лица от близкото обкръжение на президента и руски гражданин, отбелязва \"Ню Йорк таймс\".\"След размяна на любезности жената заявила, че притежава информация, според която свързани с Русия лица финансирали Националната комисия на Демократическата партия и подкрепяли г-жа Клинтън\", кандидатката на демократите за Белия дом, пише вестникът, като цитира казаното от сина на Тръмп. \"Нейните изявления били неясни и двусмислени. Не били предоставени, нито дори обещани никакви детайли или подкрепяща информация. Бързо станало ясно, че тя няма никаква смислена информация\", добавя \"Ню Йорк таймс\".Президентът Доналд Тръмп не е знаел за срещата, за която съобщава изданието, и не е участвал в нея, заяви говорителят на екипа юристи, представляващи интересите на Тръмп, Марк Корало.Твърдения за връзки на предизборния щаб на Тръмп с Русия хвърлиха сянка върху първите пет месеца от управлението му, отбелязва агенцията. Кремъл отхвърля заключенията на американски разузнавателни служби, че Москва се опитвала да наклони везните на изборите в полза на Тръмп, като е хаквала електронните пощи на високопоставени демократи. Тръмп неколкократно отрича да съществуват  между предизборния му щаб и Русия.", "date": "2017.07.10", "title": "Големият син на Тръмп се срещнал с руска адвокатка заради информация за Клинтън"}
{"url": "http://www.dnevnik.bg/razvlechenie/2017/07/10/3004322_ringo_star_i_pol_makkartni_shte_izdadat_obshti_pesni/", "text": "Бившият барабанист на \"Бийтълс\" Ринго Стар отбеляза 77-ия си рожден ден в петък с обещание за нов албум. 19-и поред в самостоятелната му кариера, Give More Love ще включва две общи песни с друг бивш \"бийтълс\" - Пол Маккартни.\"Още сме си приятели\", заяви Стар, цитиран от \"Ройтерс\". Той обикаля по турнета, има собствен живот, аз също, случихме се в един град и му звъннах, за да му кажа, че имам една песен за него.\" Според Стар Маккартни е майстор на мелодичната бас китара. \"Обожавам неговото свирене\", каза той.Барабанистът превръща рождените си дни в публични събития, посветени на призива му за мир и любов. В петък той събра голяма тълпа на улиците на Холивуд, която се присъедини към посланието му, водена от гости като режисьора Дейвид Линч и китариста Джо Уолш.Маккартни, който тази година  също ще отбележи събитието с . Китаристът и един от основните композитори на \"Бийтълс\" наскоро постигна споразумение със \"Сони\" в знаково дело за авторски права. Според американските закони част от най-големите хитове на четворката, откупени от компанията, трябваше да станат отново негови през 2018 г. Мнозина гледаха към делото с надежда да установи правни прецеденти, но двете страни постигнаха извънсъдебно споразумение, чиито детайли не са публични.", "date": "2017.07.10", "title": "Ринго Стар и Пол Маккартни ще издадат общи песни"}
{"url": "http://www.dnevnik.bg/bulgaria/2017/07/10/3004331_policiiata_shte_ima_dostup_do_vsichkite_vi/", "text": "Главната дирекция \"Борба с организираната престъпност\" (ГДБОП) вече може да извлича информация от най-популярните мобилни приложения като Viber (\"Вайбър\"), Facebook Messenger (\"Фейсбук месинджър\"), WhatsApp (\"УотсАп\"), Skype (\"Скайп\") и др. Софтуер, който пробива мобилни устройства, е закупен с обществена поръчка, информация, за която е качена на сайта на службата, пише в днешния си брой в. \"\".От пресцентъра на МВР обясниха, че софтуерът ще се използва само за извличане на информация от иззети като веществени доказателства телефони и други мобилни устройства. От ГДБОП отказаха повече информация и конкретика в какви случаи имат право да изземат вещи като доказателства.Според Наказателно-процесуалния кодекс като веществени доказателства се събират и проверяват предмети, които са били предназначени или са послужили за извършване на престъпление; върху които има следи от престъпление или са били предмет на престъпление; както и всички други предмети, които могат да послужат за изясняване на обстоятелствата по делото. Веществените доказателства се пазят докато приключи наказателното производство.Предметите, иззети като веществени доказателства, могат да бъдат върнати на собствениците им преди да завърши наказателното производство само с разрешение на прокурора и ако това няма да затрудни разкриването на обективната истина.От документацията към поръчката става известно, че купената програма има функции като \"извличане, визуализиране и анализ на получени и изпратени имейли, получени и изпратени съобщения от приложения за незабавни съобщения като \"Вайбър\", \"Скайп\", \"УотсАп\", \"Фейсбук месинджър\", \"Уичат\", \"Лайн\", \"КакаоТолк\", \"Кик месинджър\" и др.\"Сред другите са показване и анализиране на записаните контакти, четене и клониране на СИМ карти и карти памет, анализиране на налични графични, видео, музикални, текстови и таблични файлове, както и анализиране на лог файлове.В документацията е посочено, че софтуерът трябва да може да анализира над 10 хил. разновидности на мобилни устройства.Търгът е обявен в началото на годината и е приключен преди десетина дни. За продукта са платени близо 18 хил. лв. без ДДС. Парите идват по линия на Норвежкия финансов механизъм по проекта \"Съвместни усилия за борба с трансграничната организирана престъпност\".На търга се е явила само една фирма, която е доставила продукта Oxygen Forensic Analyst като негов единствен официален представител в България. Търговското дружество е посочено като дистрибутор на официалния сайт на компанията производител, която се намира в САЩ. одобри план за следене на комуникациите на заподозрени лица в кодирани приложения като \"УотсАп\" и \"Скайп\". Законът, приет с гласовете на управляващата коалиция, разширява правомощията на следователите да инсталират шпионски софтуер в мобилните телефони и компютрите на заподозрени в различни престъпления. Досега това важеше само за заподозрени терористи, но вече обхваща и престъпления като укриване на доходи и компютърни измами.Властите отдавна имат достъп до данни от телефонни разговори и кратки съобщения, но не съществуваха ясни регулации за чат приложенията.Вътрешният министър Томас де Мезиер изрази тогава задоволство от приемането на този закон, който по думите му компенсира технологичното изоставане на държавата от престъпниците, защото те масово ползват тези приложения за кодирани съобщения.", "date": "2017.07.10", "title": "Полицията ще има достъп до всичките ви съобщения, ако телефонът ви стане веществено доказателство"}
{"url": "http://www.dnevnik.bg/bulgaria/2017/07/10/3004616_karin_dom_otkri_muzei_na_blagotvoritelnostta/", "text": "Музей \"Посланици на доброто\", посветен на благотворителсността и филанторпията беше открит във варненския център за деца със специални нужди \"Карин дом\".\"Мисията на музея е да припомни, че българите са не само много талантливи, но и с добри сърца, готови да подкрепят значимите каузи , каза Мариана Николова, изпълнителен директор на дома. Смисълът на доброто е в това да бъде предавано нататък от всички нас, защото всички можем да бъдем негови посланици\".отделя специално внимание на варненската следа в подкрепата на една от от най-уязвимите обществени групи, каквато са децата със специални нужди. Тази част от историята на града е разказана чрез снимки и текстове от живота и делото на един от най-известните български дипломати и филантропи Иван Станчов.Музеят разкрива малко познати факти за семейната история на Станчови и техния пример за това как благотворителността и обичта към хората се възпитават още от семейството.Проектът е реализиран с подкрепата на Фондация \"Америка за България\". Експозицията предлага образователна алтернатива за учебните заведения, които искат да направят по-различен урок по история и съпричастност.е организацията с нестопанска цел, основана във Варна през 1996г. от Иван Станчов. Идеята му е едноименният дом за деца със специални нужди да предлага цялостен подход за тяхната подкрепа и да да намали по този начин изоставянето на тези деца, настанени в институции.Сега – 21 години по-късно \"Карин дом\" е организация с водеща роля в предоставянето на професионални услуги за специфичната група деца и техните семейства. През годините домът се развива и израства като терапевтичен център, в който с децата работят висококвалифицирани специалисти. Екипът на Карин дом се състои от кинезитерапевти, рехабилитатори, логопеди, психолози, специални педагози, социални работници, които провеждат терапевтични програми според конкретната необходимост на всяко дете.е бивш външен министър в служебния кабинет на Ренета Инджова. Семейството му е в близки контакти с царската фамилия, но през 1943 г. е принудено да напусне България заради публичните антифашистки позиции, които заема.Станчов завършва Университета Джорджтаун във Вашингтон, САЩ, а след това служи в американската армия. През 1980 г. регистрира в Женева компанията си Cresta Marketing и започва самостоятелен бизнес в сферата на информационните технологии. След политическите и икономическите промени в Централна и Източна Европа през 1990 г. се завръща в България за пръв път след 47 години и се включва активно в предизборната кампания на СДС.През 1991 г. Иван Станчов е назначен за посланик на България във Великобритания и Ирландия. Консултант е по външнополитическите въпроси на президентите Петър Стоянов и Георги Първанов. Основател и председател на фондация \"Карин дом\".", "date": "2017.07.10", "title": "\"Карин дом\" откри Музей на благотворителността"}
{"url": "http://www.dnevnik.bg/bulgaria/2017/07/10/3004388_prokuraturata_nastoiava_komisiiata_po_diskriminaciia/", "text": "Необходима е проверка за наличие на дискриминационни практики за въведените от педагогическите съвети допълнителни критерии при прием на първокласници в София. Това е констатирала Върховната административна прокуратура (ВАП), която се самосезира при проучването за класиране на ученици в първи клас в някои столични училища, съобщиха от прокуратурата.Някои от предимствата, въведени от педагогическите съвети: родители на деца, които към датата на подаване на заявлението са на постоянен трудов договор в министерството на образованието, Столичната община или държавната администрация; дете, на което един от родителите е държавен или общински служител в системата на образованието, общинската или държавната администрация; дете на работещи в сферата на образованието и други.Ако Комисията за защита от дискриминацията излезе с решение, че в системата за прием на ученици в първи клас има дискриминационни практики, това ще е в полза на тезата на държавното обвинение пред Административния съд. Там в , с който иска  на Столичния общински съвет да бъде обявена за нищожна.", "date": "2017.07.10", "title": "Прокуратурата настоява комисията по дискриминация да провери приема в първи клас"}
{"url": "http://www.dnevnik.bg/biznes/2017/07/10/3004366_oborotut_v_turgoviiata_leko_narastva_prez_mai/", "text": "Оборотът в търговията на дребно през май нараства с 1.3% спрямо предходния месец, съобщиха от Национални статистически институт. Спрямо май 2015 година оборотът се увеличава с 6.2%.Най-сериозен ръст през петия месец на тази година спрямо април има в оборотите в търговията на дребно с компютърна и комуникационна техника (5.1%), поръчките по пощата, телефона или интернет (2.5%) и т.н.През май 2017 г. спрямо същия месец на 2016 г. оборотът нараства по-значително при търговията на дребно с разнообразни стоки (19.7%), търговията на дребно с текстил, облекло, обувки и кожени изделия (18.9%) и търговията на дребно с компютърна и комуникационна техника (18.1%).", "date": "2017.07.10", "title": "Оборотът в търговията леко нараства през май"}
{"url": "http://www.dnevnik.bg/bulgaria/2017/07/10/3004375_chakaneto_za_finansirane_na_invitro_proceduri_prez/", "text": "Малко над една трета (35%) от всички инвитро процедури в България се плащат с държавни средства от Центъра за асистирана репродукция, но недостатъчното и несвоевременно финансиране оказва негативно влияние върху ефективността на процедурите. Недостигът на финансов ресурс води до удължаване на периода от подаване на заявлението до получаване на заповед за плащането и достига до 11 месеца през 2016 г. В резултат на забавянето се намаляват шансовете на жените да заченат.Това е един от основните изводи в нов одит на Сметната палата за дейността на Центъра за асистирана репродукция за периода от началото на 2014 г. до средата на 2016 г. След проверката, Сметната палата е издала 12 препоръки на директора на Центъра и 8 препоръки на министъра на здравеопазването за подобряване на работата в тази насока.Общо за одитирания период са финансирани и извършени 7 598 процедури на обща стойност 29 351 016 лв., като в резултат са родени 2 171 деца. Успеваемостта по показател \"родени деца\" за България е 28 на сто, с което страната ни се доближава до успешните европейски практики. В Австрия например успеваемостта е 27.4%, посочва доклада.Има обаче и сериозни пропуски, за които трябва намесата на министъра, смятат от Сметната палата. Така например всяка година се предвижда увеличение на броя подпомогнати процедури - през 2015 г. издадените заповеди за финансиране са с 364 повече от тези през 2014 г., с което е постигнато преизпълнение с 26.9%. Обаче същевременно не се отделят повече пари по това перо и то остава все в едни и същи рамки - 12 млн. лв., които \"са незначителни спрямо планираните разходи по бюджета на МЗ, около 3 на сто за целия период на одита\".Като \"сериозен проблем\" Сметната палата посочва и неизрядността на медицинските документи, свързани с инвитро процедурите. Според одита, само едно лечебно заведение е приложило, изискваната медицинска документация към фактурите си (и то не цялата), но пвъпреки това Центърът не е спрял нито едно плащане. Това създава риск за заплащане на дейности, които са изпълнени в намален обем или не са изпълнени, посочват одиторите. Затова докладът е изпратен и на Агенцията за държавна финансова инспекция.Освен това са допуснати договори с лечебни заведения, които не отговарят на регламентираните критерии за успеваемост.Забележките към Министерството на здравеопазването включват това, че вЦентъра за асистирана репродукция няма разработен и установен ефективен механизъм за проследяване на резултата от извършените процедури; и че на национално ниво не са извършвани анализи в тази област.Темата е обществено значима, тъй като след 1990 г. демографското развитие на страната е с отрицателен естествен прираст на населението, изтъкват от Сметната палата. В края на 2015 г. населението на България е намаляло в сравнение с 2014 г. с над 48 хил. души, а през 2050 г. се очаква да намалее до около 5.8 млн. души по прогнози на НСИ.Неотдавна правителството обяви, че ще въведе .За асистирана репродукция ще се отпускат толкова пари, колкото са необходими за всички кандидати и опити без ограничение, обеща премиерът. Според лекари обаче това може да отвори фронт за много злоупотреби, ако обещанието не е съпроводено от добър механизъм за контрол.", "date": "2017.07.10", "title": "Чакането за финансиране на инвитро процедури през 2016 г. достига 11 месеца"}
{"url": "http://www.dnevnik.bg/politika/2017/07/10/3004398_rumen_radev_pravitelstvoto_protaka_modernizaciiata_na/", "text": "\"Виждам желание не да се реализират, а да се протакат и особено с това последно решение ние се връщаме в 2011-а, когато тепърва започваше процесът и тепърва се искаше информация.\" Така президентът Румен Радев коментира забавянето на на ново въоръжение за армията и решението на правителството .\"Като човек, участвал в тези процеси, през цялото време съм се опитвал да придобием нови самолети, мощни, съвременни. Най-добре, разбира се, F-18, ако ме питате, най-добре \"Еврофайтър\" нов, най-добре \"Рафал\" нов, най-добре F-16 нов. Прекрасни самолети. Но винаги сме катастрофирали в тези си опити с цената, която надхвърля значително определената финансова рамка\", каза Радев. При предишните процедури за избор на нов за ВВС изтребител рамката беше 700 млн. лева за 8-9 самолета, а сегашната процедура е с рамка от 1,5 млрд. лв. \"Много ще се радвам правителството да постигне така наречената \"политическа цена\", отсега да ви кажа – няма да стане\", каза Радев и добави, че много правителства вече са се опитали. Той напомни, че финансовата рамка е определена от парламента. \"Ако са решили да дават много повече пари, аз нямам нищо против\", добави президентът. Той не отговори конкретно на въпрос колко по-високи са цените на споменатите от него нови изтребители, защото това било търговска тайна. Много над 1.5 млрд. лева за 8 нови самолета, добави Радев.каза Радев за действията на правителството за модернизацията на армията. Той добави, че не вижда смисъл от следващо свикване на Консултативен съвет за националната сигурност (КСНС) по темите сигурност и отбрана, защото до момента няма никакви стъпки и яснота както за повишаване на социалния престиж и повишаване на заплатите в сектора сигурност, така и за окомплектоването им, нито за проектите за модернизация. Тези  тази година.Проектите отиват към някакъв безкраен срок според президента. Докато не видя никакви конкретни стъпки, не виждам смисъл да говорим на следващи съвети за корупция, за съдебна реформа, за престъпност за бедност, заяви още Румен Радев.Радев коментира проектите за модернизация, след като откри конференция \"Отбранителна и аерокосмическа индустрия и изследвания\" с участието на Елжбета Биенковска, еврокомисар с ресор \"Вътрешен пазар, промишленост, предприемачество и малки и средни предприятия\". Темата на конференцията беше за новия фонд на ЕК за отбрана. Със създаването на Европейския фонд за отбрана ЕС поема отговорността за собствената си сигурност, каза Радев при откриването на форума. Според него липсата на коопериране между страните - членки на ЕС, в областта на сигурността и отбраната носи загуби на съюза, изчислени на годишна база от 25 млрд. евро до 100 млрд. евро. Над 90% от изследвания и развоя се извършват на национална база, което говори за фрагментиран подход, констатира Радев. Към развоя и придобиването на основни бойни системи води също до финансови загуби, продължи той. В резултат основните бойни системи на ЕС наброяват 178 хиляди типа, докато в САЩ те са само 30.Биенковска каза, че фондът, който ще заработи през следващия програмен период, се отнася не само за големите компании, но за всички по веригата за покупка на военно оборудване. Няма нужда всяка държава да харчи за всяко нещо, когато харчим заедно, ще сме по-ефективни, каза еврокомисарят. Сред условието за кандидатстване за проекти ще е да участват най-малко 3 дружества от най-малко 2 европейски държави и обща обществена поръчка. Ако имаме обща европейска политика, можем да спестим 30% от разходите за отбрана, каза и вицепремиерът Томислав Дончев.", "date": "2017.07.10", "title": "Румен Радев: Правителството протака модернизацията на армията"}
{"url": "http://www.dnevnik.bg/bulgaria/2017/07/10/3004410_tri_zavedeniia_rabotiat_nezakonno_na_plaj/", "text": "Три заведения работят незаконно на плаж Кабакум-централен край Варна, е установила съвместна проверка на институциите, в която се включи министърът на туризма Николина Ангелкова, съобщиха от пресцентъра на министерството.Сезирани са община Варна и местният строителен контрол незабавно да съборят заведенията или да спрат доставката на ток и вода. Миналата година е бил прекратен договорът с бившия наемател на плажа поради констатирани нарушения. Нов наемател е избран, но той още не стопанисва ивицата, тъй като търгът се обжалва от един от участниците.В такъв случай плаж Кабакум-централен има статут на неохраняем, уточни Ангелкова. В момента са 103. \"В този случай е редно там да не се извършва никаква търговска дейност\", заяви тя и уточни, че на община Варна и Дирекцията за регионален строителен контрол е даден седемдневен срок. Когато приключат съдебните процедури, ще се пристъпи към сключване на договор с новия наемател, обясни министърът на туризма.Тя припомни, че проверките за спазването на договорите за наем и концесия на морските плажове продължават и ще са всекидневни през целия сезон и по цялото Черноморие. От миналата година по инициатива на премиера Бойко Борисов активно работи координационен център, в който освен Министерството на туризма участват също МВР, НАП, прокуратурата, митниците и други контролни органи.", "date": "2017.07.10", "title": "Три заведения работят незаконно на плаж Кабакум-централен край Варна"}
{"url": "http://www.dnevnik.bg/sport/2017/07/10/3004417_kristiano_ronaldo_shte_poluchi_novi_otgovornosti_v/", "text": "Звездата на \"Реал\" (Мадрид) Кристиано Роналдо ще има нови отговорности в отбора. Португалецът ще се изкачи в йерархията в състава заради радялата с Пепе, който отива в \"Бешикташ\", пише \"Ас\".Роналдо ще стане трети капитан на белите. Най-голямата отговорност сред играчите е за защитника Серхио Рамос, а негов първи заместник е Марсело.Голмайсторът на \"Реал\" вече ще участва в процеса на взимане на решения. Той ще бъде на срещите с президента Флорентино Перес, заедно с Рамос и Марсело, в случаите, когато се обсъждат въпроси, пряко свързани с първия отбор.В списъка с въпросите попадат преговорите за премиите и споделянето на мнението на останалата част от играчите по важни теми.Роналдо носи капитанската лента на \"Реал\" за първи път на 6 януари 2013 г. в мач с \"Реал сосиедад\" (4:3) на \"Сантяго Бернабеу\". Португалецът има 394 мача за испанския шампион, в които е вкарал 406 гола.", "date": "2017.07.10", "title": "Кристиано Роналдо ще получи нови отговорности в \"Реал\" (Мадрид)"}
{"url": "http://www.dnevnik.bg/sport/2017/07/10/3004369_ne_vidiah_frum_da_ima_mehanichen_problem_pri_atakata/", "text": "Колоездачът на \"Астана\" Фабио Ару заяви, че атаката му срещу носителя на жълтата фланелка в Тур дьо Франс Крис Фрум не е била проява на неспортсменско поведение.Италианският шампион атакува 32 км преди финала на деветия етап при изкачването на последната височина от Висша категория Мон дю Ша. Секунди преди това Фрум вдигна ръка заради спукана задна гума и поиска помощ от сервизната кола.\"Не го видях, защото атакувах. След това чух по радиото, че Фрум е спрял, и го изчаках. В момента на атаката не видях да има механичен проблем\", каза Ару след края на. В него заради падания обиколката напуснаха вторият в класирането и съотборник на Фрум в \"Скай\" Герант Томас и един от фаворитите за крайната победа - Ричи Порт от BMC.Според Фрум не Ару, а Порт е убедил останалите да изчакат англичанина. \"Бях твърде зает със смяната на колелото и не видях атаката му. Звучеше сякаш той (Ару) е убедил останалите да ме изчакат, но доколкото разбирам, това е бил Ричи Порт\", заяви трикратният шампион в тура.В социалните мрежи се появи информация, че Фрум е ударил с лакът колоездача на \"Астана\" при връщането на 32-годишния англичанин в групата на фаворитите. Ситуацията е останала незабелязана от камерите, но Ару увери, че контактът между двамата е бил неволен.\"Той (Фрум) почти падна, защото мина много близо до фен от публиката, загуби баланс и се подпря с лакътя си. След това ми се извини. Действието му в никакъв случай не беше преднамерено\", допълни 27-годишният италианец.В генералното класиране Фрум има аванс от 18 секунди пред Ару и 51 пред Ромен Барде. Найро Кинтана е осми (+ 2:13 мин.), а Алберто Контадор е 12-и (+ 5:15 мин.).Днес е първият почивен ден. Надпреварата продължава във вторник с десетия етап от Перижо до Бержерак, който е с дължина 178 км.", "date": "2017.07.10", "title": "Не видях Фрум да има механичен проблем при атаката, заяви Ару"}
{"url": "http://www.dnevnik.bg/bulgaria/2017/07/10/3004381_cacarov_poiska_uvolnenie_za_zadurjan_za_vruzki_s_banda/", "text": "Главният прокурор Сотир Цацаров поиска задържаният заради връзки с банда в Столичната съдебната палата плевенски прокурор да бъде уволнен. Днес Цацаров е внесъл предложение до прокурорската колегия на Висшия съдебен съвет (ВСС) за образуване на дисциплинарно производство срещу Димитър Захариев. Аргументите са - допуснати нарушения на Кодекса за етично поведение на българските магистрати, накърняващи сериозно престижа на съдебната власт.След предаване на \"Нова телевизия\" от средата на май главният прокурор се е самосезирал и разпоредил извършване на проверка от инспектората на прокуратурата заради данни за извършено дисциплинарно нарушение от прокурор Захариев, информира пресцентърът на държавното обвинение.В хода на проверката било установено, че преди да встъпи в длъжност като младши прокурор в районна прокуратура в град Левски през 1997 г., прокурор Димитър Захариев е бил едноличен собственик и управител на \"СИДИЕМ\" ЕООД, Плевен, чийто основен предмет била охранителна дейност.На 12 юни 2014 г. Захариев е определен за наблюдаващ прокурор по разследване за убийство след смърт на германски гражданин. Така той се е запознал със съпругата на починалия. На 22 април 2015 г. Захариев прекратил наказателното производство, а малко по-късно отново се срещнал със съпругата на починалия и ѝ отправил предложение тя да изкупи дяловете на съдружника на баща му в \"Петромакс\" ООД. Тя обаче отказала, защото, ако щяла да влага пари, по-добре било да се създаде нова охранителна фирма.В изпълнение на уговореното на 14 април 2015 г. съпругата на починалия учредила \"Хард секюрити 2000\" ЕООД, Плевен, с основен предмет охранителна дейност. След учредяването на дружеството по настояване на прокурор Захариев за управител бил назначен негов близък приятел. Захариев участвал неформално в дейността на дружеството, като контролирал управителя и работните срещи се провеждали с негово участие. Освен това, възползвайки се от контактите си, Захариев се ангажирал активно с набирането на клиенти.В края на 2015 г. – началото на 2016 г. обвинителят довел във фирмата Камен Балбузанов-Куката. Той бил доведен от Захариев първоначално като клиент, а след това прокурорът уведомил управителя, че Куката ще набира клиенти срещу комисиона. Въпреки изразеното от управителя несъгласие Балбузанов започнал да посещава често офиса на фирмата и да се включва в работните срещи.В излъчения запис по \"Нова телевизия\" е документирано посещение и на прокурор Захариев заедно с Камен Балбузанов в завод \"Вапцаров\", охраняван от \"Експрес секюрити 2000\" ЕООД. Целта на посещението била да се предложат услугите на \"Хард секюрити 2000\" ЕООД като охранителна фирма, посочват от прокуратурата. Заедно с Балбузанов Захариев е посетил със същата цел и други обекти, охранявани от дружеството.В края на април тази година бе разбито престъпно сдружение, за чийто ръководител прокуратурата посочи именно Куката.Проверката след сезирането на Цацаров е установила, че с действията и поведението си Захариев е нарушил принципа на почтеност и благоприличие. \"Поведението е неуместно и непристойно и е уронило не само личния му авторитет, но и съществено е накърнило престижа на съдебната власт\", се казва още в съобщението. В него се допълва, че тези действия представляват дисциплинарно нарушение, поради което главният прокурор е сезирал прокурорската колегия на ВСС. в Съдебната палата в София, без да се е укривал - това стана в почивката по време на съдебно заседание по друго дело, по което е подсъдим за принуда върху свидетел по делото \"Октопод\". Арестът му бе свързан с друго разследване на специализираната прокуратура - че е  занимавала се с рекет, палежи, побоища и насилствена охрана на големи търговски обекти с ръководител Куката. Захариев бе обвинен за участие в организирана престъпна група. Към момента.В днешното съобщение на прокуратурата се припомня, че още през лятото на 2015 г. главният прокурор е внесъл предложение за временно отстраняване на Захариев от прокурорската длъжност заради първото му повдигнато обвинение за опит за принуда спрямо свидетел в процеса \"Октопод\", по което вече тече дело в съда. Тогава ВСС го е отстранил временно от длъжност.На 26 април 2016 г. главният прокурор отново е внесъл искане за освобождаване на Димитър Захариев като прокурор заради несъвместимост, тъй като след временното си отстраняване от длъжност е започнал да упражнява търговска дейност. \"На 25 март 2016 г. във фирменото досие на \"ХАРД СЕКЮРИТИ 2000\" ООД е отразено, че Димитър Захариев е вписан като съдружник в посоченото дружество с размер на дялово участие 2000 лв. (40 % от капитала)\", посочват от прокуратурата.На 15 юни 2016 г. ВСС отлагат за следващо заседание разглеждането на предложението на главния прокурор. А на 27 юли 2016 г. не приема предложението на Цацров за освобождаване на Захариев, защото несъвместимостта е била отстранена.Освен това в края на миналата година, след като е бил внесен обвинителният акт срещу Захариев, е направено искане от прокурора до съда за отстраняването му от длъжност. През февруари т.г. Софийският градски съд е отказал отстраняването му с аргумента, че обвинението за опит за принуда на свидетел не е във връзка с работата му, както и че разследването е приключило и той не може да влияе на свидетелите. Три дни по-късно и Софийският апелативен съд не приема искането на прокуратурата.", "date": "2017.07.10", "title": "Цацаров поиска уволнение за задържан за връзки с банда прокурор"}
{"url": "http://www.dnevnik.bg/bulgaria/2017/07/10/3004402_bivsh_prepodavatel_v_sofiiskiia_universitet_se/", "text": "Прокуратура внесе в съда обвинителен акт срещу  \"за опит за принуда и осъществени действия на полово удовлетворение с лице от същия пол\", съобщи пресцентърът на държавното обвинение.В хода на разследването срещу юриста са били събрани доказателства за извършени от него две престъпления - опит за принуда, за което е предвидено наказание затвор до шест години и \"осъществени действия на полово удовлетворение с лице от същия пол\", за което се предвижда затвор от две до осем години. В съобщението на прокуратурата не се посочва дали пострадалите от действията на бившия преподавател са били негови студенти.В края на 2015 г. мъж с инициали Г. И. си търсел допълнителна работа, като чрез свой познат се свързал по телефона със Стоянов и се уговорили да се срещнат, се казва в съобщението на прокуратурата. От своя познат Г.И. разбрал, че бившият преподавател е искал да назначи човек за лична охрана. При срещата Стоянов заявил на Г. И., че е бисексуален, както и че работи като прокурор и едновременно като лектор в СУ. Той предупредил изрично пострадалия, че не трябва да закъснява за работа, защото в противен случай щял да бъде наказан с бой с камшик.На следващия ден двамата се видели отново в заведение в столичния кв. \"Лозенец\", като след срещата им бившият преподавател внезапно се опитал да хване бедрото на Г. И., а впоследствие и да го прегърне. Тогава Г. И. решил да не започва работа при Стоянов. След като не се явил на предварително уговорената дата за работа обаче, Стоянов му се обадил по телефона и заявил, че за неявяването му следва да му се наложи наказание – бой с камшик. По-късно през деня подсъдимият изпратил и есемес на Г.И., че ще го набеди пред прокуратурата за нападение като щял да си осигури и трима свидетели.По сходен начин през 2012 г. след пусната от Стоянов обява, че търси човек за лична охрана, с него се свързал друг от свидетелите по разследването с инициали К. Л. При първоначалната среща между двамата Стоянов заявил, че е доктор по международно право и че работел за бивш главен прокурор.Няколко дни по-късно двамата се срещнали отново, като Стоянов настоял да отидат в апартамент. Там подсъдимият накарал пострадалия да направи петдесет лицеви опори, но преди това да се съблече гол до кръста. Тъй като свидетелят решил, че това е част от изпита за работата, започнал да прави лицевите опори. Стоянов му казал да си свали и панталона. Докато К. Л. правел лицевите опори, подсъдимият извадил камшик и с него започнал да нанася силни удари по голия гръб на пострадалия. Тъй като изпитвал силна болка К.Л. започнал да моли Стоянов да спре, но той започнал да нанася по-силни удари. Междувременно Стоянов започнал да мастурбира, продължавайки да удря пострадалия, докато удовлетворил половото си желание.Предстои делото да бъде насрочено от Софийския районен съд.", "date": "2017.07.10", "title": "Бивш преподавател в Софийския университет се изправя на съд за сексуален тормоз"}
{"url": "http://www.dnevnik.bg/politika/2017/07/10/3004385_bsp_shte_predloji_promiana_v_broia_na_deputatite_ot/", "text": "Проектът на БСП за смесена избирателна система, при която 120 депутати се избират пропорционално, а 120 - мажоритарно, предвижда и промяна на броя на народните представители, които се излъчват от някои от многомандатните избирателни райони (МИР).Намаляване на мандатите, т.е. на броя депутати, с един се предлага в Благоевград (от 11 на 10), Варна (от 15 на 14) , Ловеч (от 5 на 4), Плевен (от 9 на 8) и Пловдив-област (от 11 на 10). С един повече се предвижда да са народните представители от районите Кърджали (от 5 на 6), Монтана (от 5 на 6), Пазарджик (от 9 на 10), Пловдив-град (от 11 на 12) и Стара Загора (от 11 на 12).Един от мотивите за предложенията е промяната в населението в тези райони, отчетена при последното преброяване на населението през 2011 г. Другият - броят на депутатите в един многомандатен избирателен район трябва да е четен, за да може след разделянето му от Централната избирателна комисия (ЦИК) на едномандатни от него да се излъчват по равен брой мажоритарно избрани и пропорционално избрани народни представители.Промяната в броя на мандатите ще предизвика спорове както в БСП, така и при дебат в парламента с другите партии, смятат социалисти. Предвижда се поправките в Изборния кодекс да бъдат обсъдени от парламентарната група на \"БСП за България\" в четвъртък и след това да бъдат внесени в парламента. Очакванията са законопроектът да бъде разглеждан на първо четене след лятната ваканция. Засега подкрепа на смесената избирателна система официално са заявили само от \"Обединените патриоти\".БСП се отказва от , която го е издигнала. Първоначалните текстове предвиждаха такава възможност, ако кандидатът присъства и в пропорционалната листа, но след дебат тя е отпаднала от финалните текстове на законопроекта.\"Има мнения, че така се удвоява гласа на един избирател за дадена партия, което може да се счита за изкривяване на представителността\", твърдят депутати.В последния вариант на текстовете не присъства възможността за преференция, т.е. разместване на кандидати в пропорционалните партийни листи. В момента тя съществува, а прагът е 7% подкрепа.Проектът за Изборен кодекс на БСП предвижда още уседналост от шест месеца за избор на мажоритарни депутати. В момента такава има за кметските избори. Целта е да се ограничи изборният туризъм, но се очакват спорове и критики най-вече от ДПС, твърдят социалисти.Друг момент, който може да предизвика спорове, е предложението да няма избирателен район \"Чужбина\", а българите зад граница да гласуват само за пропорционални листи в района, в който са регистрирани по постоянен адрес. Очаква се да има критики, че така им се отнема част от правото на глас.Трети спорен момент е идеята на БСП Централната избирателна комисия да определи границите на едномандатните избирателни район в многомандатния. От ГЕРБ предлагаха с тази задача да се натовари президентството.Проектът на БСП за поправки в Изборния кодекс и въвеждане на смесена избирателна система бе одобрен от Националния съвет на партията в края на юни, но само с 53 гласа \"за\" от общо 94-а гласували при над 160 членове на съвета.След това бе подложен на дебат с експерти и обсъждане в парламентарната група на левицата, където според запознати претърпял критики. Основната от тях е заради мнението на социалисти, че мажоритарният вот обслужва партии като ГЕРБ, тъй като след частичните мажоритарни избори през 2009 г. имало основания да се смята, че мажоритарните кандидати на БСП трудно могат да бъдат избрани. През 2009 г. мажоритарни депутати в парламента вкараха само ГЕРБ и ДПС.Мотивът на Корнелия Нинова да предложи БСП да напише законопроект за смесена избирателна система е да се отговори на очакванията на хората, участвали в инициирания от \"Шоуто на Слави\" референдум. Мнозинството поиска мажоритарен избор на народни представители в два тура, а ГЕРБ внесе такъв законопроект, който бе отхвърлен на първо четене.", "date": "2017.07.10", "title": "БСП ще предложи промяна в броя на депутатите от някои многомандатни райони"}
{"url": "http://www.dnevnik.bg/skorost/2017/07/10/3004414_avtoparkut_na_bulgariia_se_e_uvelichil_s_blizo_130/", "text": "Близо 130 хиляди нови и употребявани леки коли са регистрирани в страната за полугодието, сочат разпространените данни на КАТ. От тях нови са едва 18 579. В същото време близо 87 хиляди от заведените на отчет в КАТ леки и лекотоварни автомобили са на възраст над 10 години.Поглед към пазара на нови автомобили показва, че лидер остава \"Дачия\" с 2103 продажби. Следват \"Рено\" (1859) и \"Киа\" (1518). Челната десетка на най-търсените марки като нови се допълва от \"Шкода\" (1385), \"Тойота\" (1362), \"Форд\" 1254, \"Пежо\" (1101), Фолксваген\" (1075), \"Нисан\" (914) и \"Опел\" (629).В крайна сметка към края на миналия месец в страната е имало регистрирани 2 787 936 леки и лекотоварни автомобили, 369 069 камиона и 20 982 автобуса. Мотоциклетите и мотопедите са 176 428. Общият броя на всички моторни превозни средства е 3.262 млн.Що се отнася до предпочитаният вид гориво, българите залагат малко повече на бензиновите леки коли (1.432 млн), в сравнение с дизеловите (1.148 млн). Масовото поставяне на газови уредби на автомобилите почти не се отчита от КАТ, като на метан и пропан бутан са едва 153 хиляди от присъстващите в регистрите коли.Данните показват сериозно изоставане по отношение на навлизането на екологичните превозни средства, като в България са регистрирани едва 2646 хибридни коли и 264 електромобила. Мотопедите на ток са 460, а автобусите на електричество - 3.", "date": "2017.07.10", "title": "Автопаркът на България се е увеличил с близо 130 хиляди автомобила за полугодието"}
{"url": "http://www.dnevnik.bg/sviat/2017/07/10/3004393_avstriia_zabrani_poseshtenie_na_turski_ministur_za/", "text": "Виена официално е забранила на турския икономически министър Нихат Зейбекчи да влиза в Австрия, обяви външното министерство на страната, цитирано от австрийски медии и \"Ройтерс\".Зейбекчи е планирал да участва в отбелязване на годишнина от неуспелия  в Турция, при който стотици загинаха или бяха ранени миналия юли. Говорител на австрийската институция заяви, че предвиденото събитие е \"твърде голямо\", а посещението би създало \"заплаха за обществения ред и сигурността в Австрия\".\"Потвърждавам, че (австрийският) външен министър  в действителност е забранил на турския министър на икономиката да влиза в страната\", обяви представителят на институцията Томас Шнол. Същевременно Зейбекчи \"е, разбира се, добре дошъл за двустранно посещение\", продължава изявлението на външното министерство във Виена, цитирано от австрийското издание \"Ди пресе\". В разговор с вестник \"Дер щандард\" той уточнява, че според австрийските закони представител на чуждо правителство не може да влезе в страната без съгласието на министъра.Зейбекчи първоначално отрече да е планирал визита в Австрия. По-късно обаче турското външно министерство в Анкара каза, че властите във Виена са показали \"неискреността\" на официално заявяваното от тях намерение да защитават демократичните ценности.Миналата седмица властите в Холандия  присъствието на вицепремиер, който също искаше да посети страната, за да се срещне с турци по повод на годишнината. Турският президент Реджеп Тайип Ердоган пък  от забраната, която Германия  с турската общност по време на визитата му за форума на страните от Г-20.Миналата година Виена беше сред най-острите критици на отговора, който Анкара даде на неуспелия преврат и масовите задържания (на около 50 000 души) и уволнения на държавни служители (близо 150 000), обвинени, че са свързани с предполагаемите организатори. Австрийските власти многократно са призовавали за спиране на преговорите за членство на Турция в Европейския съюз. И , и Австрия бяха сред страните с големи турски общности, които  на турски официални лица да агитират в подкрепа на  през април.", "date": "2017.07.10", "title": "Австрия забрани посещение на турски министър за годишнина от опита за преврат"}
{"url": "http://www.dnevnik.bg/pr_sfera/2017/07/10/3004424_sofiia_beshe_djaz/", "text": "За седма поредна година международният фестивал А to JazZ показа, че красотата на джаз музиката обединява, сплотява и омагьосва. Повече от 30 хиляди души станаха част от уникалното изживяване A to JazZ и направиха фестивала oще по-пъстър и емоционално зареден. В трите фестивални вечери видяхме, че A to JazZ e много повече от джаз. Не само заради прекрасните артисти и музиката, с която те изляха цялата си душа на сцената, а заради страхотната публика, която очарова и трогна тези музиканти.\" каза Йона Нилсън, вокалист на Dirty Loops, които оглавиха първата вечер и накараха всички да танцуват.\", сподели Robert Glasper от сцената на фестивала през втората вечер. Погълната от енергията на публиката, бандата свири и на официалните джем сешъни, където останаха буквално броени минути преди да се качат на самолета, за да потеглят към следващата точка от Европейкото им турне.Хедлайнерът в третата последна вечер, великият музикант Christian McBride, също не остана равнодушен към енергията на А to JazZ: Нестихващите аплодисменти изкараваха на сцената не само хедлайнерите през трите вечери на фестивала, но и всички останали артисти. Впечатляващи дебюти, свеж фънк, модерен соул, испански фюжън, смела комбинация от джаз с български фолклор и ромски класики, както и джаз на високо световно ниво. Всичко това звучеше на A to JazZ 2017 – фестивалът, който показа, че хубавите будни хора и качествената музика не са мираж и заедно имат силата да променят!\"Запазете емоцията A to JazZ. Ще се видим следващата година по същото време\", Петър Димитров, фестивален директор.Фестивалът се организира с подкрепата на Фондация \"Америка за България\", Министерство на културата, посолствата на Кралство Испания и Република Словакия и е част от Календара на културните събития на Столична община. Негов почетен патрон е г-н Елен Герджиков – председател на Столичния общински съвет. Повече информация, детайли и новини около фестивала следете на  и ", "date": "2017.07.10", "title": "София беше джаз!"}
{"url": "http://www.dnevnik.bg/biznes/2017/07/10/3004433_angelkova_e_poiskala_tabeli_s_ceni_za_dopulnitelnite/", "text": "В договорите за наем и концесия задължителни са обявените цени на чадъри и шезлонги, но няма забрана стопанинът на плажа да може да предлага допълнителни плажни принадлежности.Това подчерта министърът на туризма Николина Ангелкова, помолена за коментар по казуса с , съобщиха от пресцентъра на министерството. \"Изричното условие обаче е допълнителните принадлежности да не са задължителни за потребителя\", обясни тя.Миналата седмица Ангелкова потвърди, че на \"Нестинарка\" към шезлонг за 36 ст. се предлага шалте за 10 лв., но  защото скъпите шалтетата не били задължителни. В събота проверка с \"таен клиент\" на Комисията за защита на потребителите (КЗП) установи точно обратното и го . Глобата за това е между 1000 и 30 000 лева. За повторно нарушение се плащат по 50 000 лева.На табелата на плаж \"Нестинарка\" са обявени поотделно цени за всяка от услугите, но потребителят по никакъв начин не разбира, че не може да си наеме само чадър и шезлонг, а задължително и шалте, което е значително по-скъпо, установява проверката на КЗП. Днес Ангелкова информира, че Министерството на туризма е поискало от концесионера да постави специални табелки с цени за допълнителните услуги и информация, че те не са задължителни.Концесионният договор за плаж \"Нестинарка\" беше даван многократно от Ангелкова преди началото на туристическия сезон като", "date": "2017.07.10", "title": "Ангелкова е поискала табели с цени за допълнителните услуги на \"Нестинарка\""}
{"url": "http://www.dnevnik.bg/bulgaria/2017/07/10/3004400_oshte_sedmica_i_malko_se_nabirat_idei_za_promiana/", "text": "За четвърта поредна година се провежда конкурсът ПРОМЯНАТА, организиран от \"Нова Броудкастинг Груп\" и фондация \"Reach for Change България\". С него се издирват хора и граждански организации с идеи за социални дейности и предприемчество, които имат потенциала да променят животи. Този път фокусът на дейностите трябва да е в помощ на децата.В конкурса могат да участват физически лица и организации с нестопанска цел, които имат планове за социално предприятие, кауза, инициатива или изобщо идея за трайно подобряване на живота на децата в България. Срокът за кандидатстване изтича на 18 юли 2017 г. - следващия вторник.Тази година общо пет души или организации ще бъдат избарни за победители в конкурса. Един голям победител ще получи финансиране за идеята си в размер , а други четирима финалисти ще могат да се възползват от помощта на ментори, бизнес консултанти и медийно отразяване за осъществяването на проектите си. Двама от финалистите, получили най-много гласове в етапа на онлайн гласуването, ще бъдат продкрепени също и с по 15 000 лв.Сред финалистите в предишни години са например ,  и \", за които \"Дневник\" е разказвал.Още информация за конкурса и условията за кандидатстване тази година има .", "date": "2017.07.10", "title": "Още седмица и малко се набират идеи за ПРОМЯНА"}
{"url": "http://www.dnevnik.bg/skorost/2017/07/10/3004440_pet_novi_ferarita_i_dve_lamborginita_sa_kupeni_v/", "text": "Пет нови ферарита, две ламборгинита и един \"Ролс-Ройс\" на по-малко от шест месеца са регистрирани в страната за половин година, сочат обобщените данни на КАТ за периода януари-юни. Общо заведените на отчет нови леки коли са 18 579.На ново \"Бентли\" се радват четирима щастливци. Поршетата на по-малко от шест месеца са 56. Сред луксозните автомобилни марки най-много купувачи за полугодието намират моделите на БМВ - 488, следват \"Ауди\" с 383 регистрации и \"Мерцедес\" с 316.\"Ленд Роувър\" отчитат 264 продажби. Колите \"Волво\" са намерили 111 клиенти, а тези на \"Инфинити\" 102-ма клиенти. \"Лексус\" с 69 продажби и \"Ягуар\" с 26 сделки приключват списъка на продажбите на нови автомобили от луксозните марки. с 2103 продажби. Следват \"Рено\" (1859) и \"Киа\" (1518).Иначе, ако се вземат предвид регистрациите на автомобилите на всякаква възраст през полугодието, то излиза, че най-предпочитаната марка от българите е \"Фолксваген\", като 22 582 от заведените на отчет коли в КАТ са от нея. Следва \"Мерцедес\" (16 782) и \"Опел\" (15 210).Доста почитатели имат също колите \"Ауди\" (12 199 регистрации), БМВ (11 004), \"Пежо\" (9372), \"Форд\" (9104) и \"Тойота\" (8969). коли са регистрирани в страната за полугодието, сочат разпространените данни на КАТ.", "date": "2017.07.10", "title": "Пет нови ферарита и две ламборгинита са купени в България за половин година"}
{"url": "http://www.dnevnik.bg/bulgaria/2017/07/10/3004418_sedem_dushi_se_izpraviat_na_sud_za_smurtta_na/", "text": "Варненската Окръжна прокуратура внесе в съда обвинителния акт срещу седем души, отговорни за смъртта на четирима работници при  в комплекса Слънчев ден на бизнесмена Георги Гергов.След разследване, продължило повече от две години, прокуратурата е изготвила обвинение зана Борислав Стефанов, Манол Манолов, Тодор Тодоров и Йосиф Стефанов поради \"немарливо отношение към дейност, представляваща източник на повишена опасност\".Първият обвиняем е строителният надзорник Валентин П. от дружеството \"Инекс консулт\" . Той е бил консултант, изпълняващ строителен надзор и координатор по здравословни и безопасни условия на труд по договор, сключен \"Международен панаир Пловдив\" АД като възложител на строителните работи. Предмет на договора между двете дружества бил ремонт, реконструкция, модернизация и основно обновяване на хотелите \"Вероника\", \"Мираж\" и административна сграда, както и ново строителство на ваканционни имоти в курорта \"Слънчев ден\". От същата фирма подсъдима е и експерта по строителен надзор Виолета Д.Подсъдими по същото дело са и инспекторът по здраве и безопасност в строителната компания \"Планекс\" Валентин Т., техническият ръководител на обекта Мехнур М., Пламен Н. от дружеството \"Бултранспорт груп\", подизпълнител на обекта, управителят на \"Дигинг\" ЕООД Георги Г. като фактически подизпълнител на \"Бултранспорт груп\" ЕООД, както и Йовко Р., наел работниците за разчистване на останките от друг съборен хотел - \"Мираж\".по делото показва, че налице е имало \", който би се появил при това грубо нарушение на етапността на изпълнение на видовете строително – монтажни работи, изрично подчертани в Плана за безопасност и здраве\", който е бил представен преди началото на строителството.Хората, допуснати при изпълняване на разрушителните действия от страна на изпълнителя, са влезли в рушащия се хотел , са установили проверяващите.В хода на проверката е потвърдена информацията, която стана известна още в деня на трагедията - че извършването на строително-монтажните работи е ставало извън установеното работно време. Грубо е била нарушена и етапността, отразена в плана за безопасност и здраве. Работниците са били допуснати на строителната площадка по време на механизирано демонтиране и премахване на компрометираните конструктивни елементи, което също е било недопустимо.от страна на ангажираните строителни фирми.Подсъдимите Валентин Т., Мехнур М., Пламен Н. и Йовко Р. са допуснали на строителната площадка работниците, които не били специално инструктирани и обучени за работните процеси. Освен това те не са предотвратили събарянето по вече описания начин.Според свидетел по делото на на 8 април 2015 г. той е дочул разговор между двама работници, че подсъдимият Георги Г. и синът му ще вкарват къртачи, за да изкъртят колоните. Той съобщил това на техническия ръководител Мехнур М., който забранил устно използването им.  Самият той се изкачил по склона над хотела, за да гледа работата и да сигнализира,Обяснил им, че има опит в събарянето на хотели в курорта Златни пясъци и че ще даде знак с ръка ако се появи опасност. За срутването на такава сграда Георги Г. заявил, че е необходим поне половин час, през който работниците щели да имат възможност да избягат.Работниците започнали да къртят бетона около носещите колони. След като арматурата била оголена, един от тях започнал да я реже. В този момент сградата рухнала върху тях.Ако подсъдимите бъдат признати за виновни, предвиденото в закона наказание е лишаване от свобода от 3 до 10 години.Според изготвената в хода на разследването техническа експертиза в имота, където се намираше хотел \"Вероника\" е билокакто и да бъдат изпълнявани изкопни работи за промяна на фундаментите на съществуващата сграда на хотела. Не е трябвало да бъдат променяни застроената площ и етажността на съществуващите сгради. От РДНСК - Варна, са установили също \"своеволие и напълно неспазване на конструктивния проект\" и неизпълнена първа фаза на строителството, която е предвиждала укрепване до т.нар. \"кота нула\".Независимо от всичко това на мястото на разрушените през април 2015 г. стари хотели в курорта Слънчев ден на груб строеж вече са завършени две нови сгради.", "date": "2017.07.10", "title": "Седем души се изправят на съд за смъртта на работници при събарянето на хотел \"Вероника\""}
{"url": "http://www.dnevnik.bg/bulgaria/2017/07/10/3004438_obvinitelniiat_akt_za_ktb_shte_bude_vnesen_v_suda_do/", "text": "До 20 юли прокуратурата ще внесе в Специализирания съд обвинителния акт за фалита на КТБ. Това заяви пред журналисти в Бургас главният прокурор Сотир Цацаров, цитиран от БНР. Той уточни, че по случая са привлечени като обвиняеми 19 души. До края на седмицата пък ще бъдат обвинени четирима политици.Обвинителният акт за КТБ е близо 15 хиляди страници, а прокуратурата е извършила огромна работа по издирването и установяването на всички факти и обстоятелства около банковия фалит.На въпрос как ще коментира втората разсекретена стенограма за КТБ Сотир Цацаров каза, че тя не е изненада за него, тъй като е присъствал на обсъждането и всичко е чул. \"Това, което се казва там, то може да е при закрити врати, но касае съдбите на сума хора, така че аз и сега бих казал това, което казвам, и прокуратурата го казва с обвинителния акт, което казахме и тогава: една голяма пирамида, която е била подхранвана финансово, която е била подхранвана лично,и която в крайна сметка е служила и за определени политически цели. Дайте да не се лъжем за това\", заяви Цацаров.Главният прокурор обеща и обвинителни актове срещу депутати. \"На всички народни представители, които са със снет имунитет -разбира се, доброволно, тази седмица ще бъдат повдигнати обвинения\", каза Цацаров.\"Ще бъдат повдигнати обвиненията на Веселин Марешки и на двамата негови колеги (Кръстина Таскова и Пламен Христов - бел. ред.), ще бъде повдигнато и обвинение за търговия с гласове и на народния представител Манол Генов\", допълни за финал главният прокурор.", "date": "2017.07.10", "title": "Обвинителният акт за КТБ ще бъде внесен в съда до 20 юли, обяви Цацаров"}
{"url": "http://www.dnevnik.bg/sport/2017/07/10/3004343_totnum_otreche_klubut_da_se_prodava/", "text": "Ръководството на \"Тотнъм\" отрече, че се водят преговори за продажбата на клуба. Според \"шпорите\" финансирането на новия стадион е осигурено и собственик остава  Джо Луис.\"Бордът на директорите не e провеждал никакви разговори, свързани с оферти за продажбата на клуба\", пише в сайта на \"Тотнъм\".В неделя английските медии излязоха с информацията, че американска фирма Iconiq Capital, в която участие има собственикът на \"Фейсбук\"  за \"шпорите\".В момента \"Тотнъм\" изгражда нов стадион с капацитет от 61 500 зрители на мястото на стария \"Уайт харт лейн\". Строежът е на стойност 800 млн. паунда, като се очаква да приключи до началото на сезон 2018/19.През следващия сезон \"шпорите\" ще играят домакинските си мачове на \"Уембли\".На 31 май тази година ръководството на \"Тотнъм\" изтегли заем от 400 млн. паунда, който ще трябва да погаси в рамките на пет години. Финансирането идва от три банки - Bank of America, Goldman Sachs Bank и HSBC.\"Бордът вярва, че споразумението за финансиране е оптималното решение в интерес на феновете, работниците и акционерите и за бъдещото развитие на клуба\", се казва още в изявлението.", "date": "2017.07.10", "title": "\"Тотнъм\" отрече клубът да се продава"}
{"url": "http://www.dnevnik.bg/biznes/2017/07/10/3004484_bulgariia_i_turciia_imat_obshti_idei_za_razvitieto_na/", "text": "България и Турция имат общо разбиране, че развитието на газопреносна инфраструктура, която да обхваща повече държави на Балканите и в Европа, ще гарантира по-голяма енергийна сигурност на континента. Около това мнение се обединиха премиерите на двете страни Бойко Борисов и Бинали Йълдъръм, които проведоха среща в рамките на 22-я Световен петролен конгрес в Истанбул, съобщиха от правителствената информационна служба.Двамата са подчертали, че добрите политически и икономически връзки между България и Турция, както и географското им положение определят важното значение на двустранното сътрудничество в енергийната сфера за транзита на енергийни ресурси.Борисов отбеляза, че голяма стъпка напред в това отношение би имало изграждането на междусистемна газова връзка между България и Турция. Той подчерта и подкрепата на българската страна за развитието на Южния газов коридор.\"Една от страните с ключова роля за изграждането му е именно Турция. Ние заявяваме нашата подкрепа и много активно ще работим за неговото осъществяване\", заяви българският премиер.", "date": "2017.07.10", "title": "България и Турция имат общи идеи за развитието на газопроводите"}
{"url": "http://www.dnevnik.bg/sviat/2017/07/10/3004578_v_kraia_na_2018g_bulgariia_moje_da_ostane_s_pod_7_mln/", "text": "Ако населението на България продължава да намалява с темповете от последната година, то в края на 2018г. е възможно страната да има под 7 милиона жители.Изводът се налага от  и няколко съседни държави през 2016г. Те са публикувани в понеделник по повод предстоящият на 11 юли Световен ден на населението.Статистиката показва, че за изминалата година българите са намалели със 7.3-ма на 1000 души (промила) в сравнение с предхоната 2015г. Така 2016г. е започнала със 7 153 български граждани и е приключила със 7 102. Ако страната продължи да губи по над 50 000 души от населението си през тази и следващата година, тя ще влезе в 2019г. с по-малко от 7 млн. жители.Преди дни председателят на Държавната агенция за българите в чужбина Петър Харалампиев изчисли пред Би Ти Ви, че извън пределите на България за постоянно или за около 5-6 месеца в годината живеят около 9 млн. българи.Данните от Евростат сочат друго - България се нарежда сред 10-те държави от ЕС с намаляващо по естествен път население и с най-лошото съотношение между новородени (9.1‰) и починали (15.1‰).Най-много са намалели литовците (-14‰), следвани от латвийците (-9.6‰) и хърватите (-8.7‰), а на пето място след българите се нареждат румънците (-6.2‰).В други 18 държави от ЕС населението се е увеличило, като водещи по темпо са страни с относително малко жители: Люксембург (+19.8 ‰), Швеция (+14.5‰), Малта (+13.8‰) и Ирландия (+10.6‰). Германия остава най-многолюдната страна (82.8 млн. души, или 16.2% от всички в ЕС) и отчита увеличение на населението си със 7.6‰, но не заради естествени причини, а поради нетната имиграция.Като цяло, жителите на ЕС са нараснали през миналата година с 1.5 милиона души, или +3.0‰. На 1 януари 2017г. в 28-те страни членки е имало 511.8 милиона жители, но отново данните показват, че смъртните случаи са били повече от ражданията и прирастът е заради имигранти.Освен Германия сред страните със значителен дял от населението на ЕС са Франция (67 млн и 13.1%), Великобритания (65.8 млн и 12.9%), Италия (60.6 млн и 11.8%), Испания (46.5 млн и 9.1%) и Полша (38.0 млн и 7.4%). От останалите има 9 с дял между 4 и 1.5% от жителите на ЕС. България е под тази категория с 1.4%Най-много бебета на глава от населението са се родили в Ирландия (13.5‰), а най-малко - в средиземноморските европейски държави като Италия (7.8‰), Португалия (8.4‰), Гърция (8.6‰), Испания (8.7‰).", "date": "2017.07.10", "title": "В края на 2018г. България може да остане с под 7 млн. жители"}
{"url": "http://www.dnevnik.bg/evropa/2017/07/10/3004413_pod_britanskiia_gniav_prozirat_strah_i_nesigurnost/", "text": "В сутрешните новини в 7:00 на Би Би Си миналия вторник имаше осем истории, всяка напомняща за отчаянието, обхванало Великобритания.Първо беше спомената глобалната заплаха, произлизаща от успешния опит на балистична ракета в Северна Корея, и отговорът на САЩ, че \"война не може да бъде изключена\".След обсъденото глобално ядрено унищожение бюлетинът премина към националните британски нещастия:- резултатите от разследване, които според репортера \"трудно биха могли да бъдат по-лоши\", за провала на полицията да помага на жертви на тормоз;- още едно обвинение към полицията от оцелелите от пожара в \"Гренфел тауър\" за това, че смятаните за отговорни за пожара не са задържани;- очакван отказ на правителството от плана да ограничи нарастването на заплатите в държавния сектор до 1 процент;- още един провал на полицията, този път в предпазването на Биджан Ебрахими – ирански бежанец във Великобритания, убит след години малтретиране от расисти;- обвинение, че правителствен доклад за спонсорирането на тероризъм във Великобритания от Саудитска Арабия е бил потулен;- известие, че повечето студенти излизат от университет с дългове около 50 хиляди паунда (около 56.5 хиляди евро), които повечето никога не могат да изплатят.Спортът обикновено е накрая на бюлетините на Би Би Си и понеже Великобритания е доста спортна страна, обикновено новините са радостни. Не и в този мрачен бюлетин. Марк Кавендиш – една от британските звезди по колоездене – катастрофирал по време на \"Тур дьо Франс\". Британският дух изглежда щеше да се крепи само на възможната победа на Анди Мъри на Уимбълдън – трудна задача за някой, чиято върхова форма се позагуби пред последната година.Обществената реакция по подразбиране вече е гневът.Понякога, като в случая с \"Гренфел тауър\", гневът изглежда оправдан заради (предварителните) доказателства, че общинския съвет на район Кенсингтън и Челси е икономисал от качеството на изолацията и пожароустойчивите врати. Обвиняването на полицията - защото все още няма арестувани за сложния и трагичен случай - обаче не е оправдано. Не са оправдани и устните нападки към съдията, който ще води разследване на причините за пожара, преди той да е започнал работа.Фактът, че гневът е насочен основно към полицията и съдебната система, в които обикновено има доверие, показва, че под гнева има страх. Страх, задълбочен от несигурност, загнездила се в британското общество, страх, че по света има големи проблеми, и те са неразрешими.Има проблеми, които всъщност са разрешими, но те се изключват взаимно. Полицията може да действа прибързано и да обвини длъжностни лица в небрежност или нещо по-лошо за пожара в \"Гренфел тауър\", който отне живота на 79 души – и да загуби делото заради липса на доказателства. Или пък полицията може да продължи да действа внимателно и самата тя да бъде обвинена в небрежност от развълнуваното общество и политиците, опитващи да спечелят повече гласове на избиратели.Големите проблеми, надвиснали над Великобритания, са Брекзит и гнусните политически нападки след изборите от миналия месец. Брекзит е мъчителна смес от големи промени в договорите, оформяли законодателните, политическите и икономическите рамки във Великобритания през повечето от последните 40 години. Във вътрешната политика кипи от борби за власт в управляващата Консервативна партия, а позицията на лидера Тереза Мей е силно отслабена от почти загубените избори, които иначе трябваше да спечели с лекота.Преобладаващото мнозинство от лидерите и длъжностните лица в британските държавни агенции и важни национални институции смятат, че Брекзит е път, водещ към катастрофа. Националната банка (Bank of England) под ръководството на канадския икономист Марк Карни вярно следва политиката на правителството, но в частни разговори нейни представители се страхуват, че Лондонското сити ще загуби много от важните си институции и икономиката ще се влоши, когато Брекзит най-сетне се случи.Задълбочаващата се изнервеност в страната можеше да се намали поне донякъде, ако правителството имаше опозиция, която уважава волята на мнозинството парламентът в Уестминстър отново да бъде суверенен. Това обаче не е така.Вместо очакваната грандиозна загуба на изборите през юни крайнолевият лидер на Лейбъристката партия Джеръми Корбин увеличи гласовете за лейбъристите посредством откровено популистка позиция, която, изглежда, се хареса на млади и стари от средната класа. Платформата, в която сметките не излизаха, напълно неясната позиция относно Брекзит и постоянното обвинение, че консерваторите са си все същите назадничави глупци, помогнаха на лейбъристите да се представят по-добре от очакваното и укрепиха лидерството на Корбин – още една стъпка назад за британското общество.Великобритания в момента не е място за велики лидери. Измежду вероятните претенденти за позицията на Мей единствено финансовият министър Филип Хамънд, изглежда, осъзнава размера на задачата, поставена пред неговото правителство, и дълбочината на бездната, в която една задлъжняла Великобритания може да се озове. Хамънд обаче е незабележителен технократ, който досега с нищо не е показал, че е готов за политически битки. Като че ли за да задълбочи проблемите от миналата седмица, продуктивността, която вече беше ниска, спадна с още половин процент.Великобритания е в шах и мат. Една държава, която се надява на най-доброто, срещу 27 членки на ЕС, чиято стратегия отлъчва Великобритания от клуба, който тя отхвърли. Европейският съюз ще откаже достъп на Великобритания до единния пазар, за който отива огромната част от износа ѝ.Но ако британското правителство смекчи своята позиция и тръгне по норвежкия път - извън от ЕС, но в единния пазар - и съответно страната остане отворена за имиграция от членките на ЕС, то ще се сблъска с яростен бунт от поддръжниците на Брекзит. Единственият приятел на страната тогава биха били САЩ начело с президент, който е противник на свободната търговия и който в бъдеще може да бъде отслабен толкова, че да не е в състояние да помогне особено, дори да иска.За пръв път от 1970, когато Великобритания беше наричана болния човек на Европа, пред страната има няколко сериозни, потенциални кризи, за избягването на които е нужна голяма доза държавнически умения. В момента не изглежда, че някой лидер или някоя партия притежава такива.", "date": "2017.07.10", "title": "Под британския гняв прозират страх и несигурност"}
{"url": "http://www.dnevnik.bg/regioni/2017/07/10/3004523_vodata_v_tri_montanski_sela_e_negodna_za_piene_zaradi/", "text": "Регионалната здравна инспекция в Монтана забрани използването за питейни нужди на водата в селата Бели брег, Громшин и Кобиляк заради превишени норми на арсен, предаде БТА. Наличието на арсен е засечено във водоизточник край село Кобиляк, община Бойчиновци.При изследване в лаборатория на инспекцията е установено, че арсенът е между 12 и 15 милиграма на литър при норма за питейни води от 10 милиграма на литър. Сега водоснабдителното дружество в Монтана доставя чиста питейна вода за трите села с водоноски.От водоизточника са взети са нови проби, които се изследват в различни лаборатории в София. От общинската управа в Бойчиновци обявиха, че ще търсят решение на проблема с нов водоизточник.", "date": "2017.07.10", "title": "Водата в три монтански села е негодна за пиене заради завишени количества арсен"}
{"url": "http://www.dnevnik.bg/sport/2017/07/10/3004461_dinamo_moskva_e_izpratil_oferta_za_misidjan_ot/", "text": "Руският \"Динамо\" (Москва) е отправил предложение за крилото на \"Лудогорец\" Върджил Мисиджан, научи \"Дневник\". Руският тим, който се завърна в Премиер лигата, е набелязал халфа като една от основните си трансферни цели за лятото.Бяло-сините вече очакват официалния отговор от Разград. Според източници на \"Дневник\" \"Лудогорец\" е склонен да се раздели с Мисижан, но иска висока трансферна сума за 23-годишния холандец. Авторитетният transfermarkt.de оценява холандеца на 3.4 млн. евро.Интересът на \"Динамо\" към крилото датира отдавна, но той се е засилил през миналата седмица, когато двата тима играха контрола в Австрия. , но Мисиджан остави отлични впечатления.Само след два дни \"Лудогорец\" ще изиграе първия си мач от квалификациите на Шампионската лига, като се изправя срещу първенеца на Литва .\"Динамо\", който е 11-кратен шампион на СССР, стяга много стабилна селекция. В отбора вече бяха привлечени нападателят на ЦСКА (Москва) Кирил Панченко, защитникът Тони Шунич от \"Щутгарт\" и Вандерсон от \"Краснодар\", а националът Игор Денисов се завърна.През миналия сезон Мисиджан записа 41 мача във всички турнири, в които се отчете с шест гола и четири асистенции. Той игра като титуляр в пет от шестте двубоя в Шампионската лига и вкара гол на .Мисиджан пристигна в \"Лудогорец\" на 19 години, като беше купен от холандския \"Вилем II\". За четири пълни сезона той има 151 мача с 32 гола и 22 асистенции и е в топ 5 на най-добрите реализатори на разградчани в историята.", "date": "2017.07.10", "title": "\"Динамо\" (Москва) е изпратил оферта за Мисиджан от \"Лудогорец\""}
{"url": "http://www.dnevnik.bg/sviat/2017/07/10/3004428_kipurskiiat_prezident_provalil_pregovorite_za/", "text": "Неотстъпчивостта на президента на кипърските гърци Никос Анастасиадис е станала причина за провала на международната конференция, която даваше шанс на лидерите на разделения остров да се споразумеят за повторно обединение. Това пише англоезичното издание на кипърските гърци , позовавайки се на източници, близки до преговорите, включително представители на ООН.В петък сутринта генералният секретар на организацията Антониу Гутериш , които сложиха край на продължили години усилия гръцката и турската част на острова да се обединят в една държава. Тогава Гутериш не посочи причина за неочаквания край на диалога. Острите различия между Анастасиадис и готовата на отстъпки турска делегация обаче излезли на преден план по време на четиричасова вечеря след поредното заседание от преговорите в швейцарския курорт Кран Монтана, пише вестникът.Официалната версия на Анастадиадис след провала беше, че Анкара е останала непреклонна в исканията си системата на гаранциите, която действа в Кипър, и правото на интервенция да се запазят.Според дипломатически източници на Cyprus Mail обаче той упорито настоявал Турция да даде ясни писмени гаранции, че безусловно ще изтегли целия си контингент на острова и ще се откаже от правото си да се намеса в полза на кипърските турци, когато смята, че интересите им са застрашени. Междувременно представителят на Анкара, турският външен министър Мевлют Чавушоглу, бил готов да направи отстъпки и дори да допусне възможността за пълно изтегляне на войските, твърдят дипломатите. Турският първи дипломат споделил пред ООН, че Анкара ще е готова да приеме отмяната на \"правото на намеса\" и плана на генералния секретар за първоначално намаляване на гръцките и турските войници на острова на съответно 950 и 650, пише вестникът. Не толкова благосклонно се отнасял към идеята Анастасиадис, лидерът на кипърските гърци. Неотстъпчивостта му принудила Чавушоглу да се върне към публично изразяваните от Турция позиции в подкрепа на \"правото на намеса\", след като преговарящият от кипърските гърци поискал писмени гаранции за пълно изтегляне на турския контингент.\"Бяхме толкова близо. Можеше да се случи, ако Анастасиадис беше поискал,\" казва източник в ООН. \"Турция беше склонна да направи огромни отстъпки за правата за намеса, а може би и за системата на гаранциите, може би (след) две години, с възможността това дори да стане в началото. Щеше да има и малко войници. Анастасиадис искаше това писмено.\" Говорителят на правителството Никос Христодулидес не е бил на разположение за коментар, но други кипърски медии цитират източници в правителството, потвърждаващи версията на Cyprus Mail. Дипломат от ООН заявява пред изданието, че Анастасиадис, който след около половин година ще се изправи пред нови президентски избори, смята, че \"преговорите някак ще се свикат отново... но не става по този начин.\"Дипломати от ООН изтъкват, че Турция е била подложена на силен натиск от организацията, а и от Великобритания, през последните седмици, \"заради факта, че сме в 21 в.; турците разбраха посланието.\"От 1960 г., когато Кипър става независим, на острова действа т.нар. система на гаранциите, според която Великобритания, Гърция и Турция са гаранти за стабилността и сигурността на острова. Въпросната клауза, която фигурира в подписания същата година договор, се използва като обяснение за турската въоръжена интервенция през 1974 г. Тогава Анкара разполага 35 000 войници на острова, а после намалява числеността им до 17 500 - значително повече от контингента от хиляда души, дислоциран от Гърция, за да подпомага гръцките кипърски въоръжени сили.През уикенда, а и на Световния петролен конгрес в Истанбул в понеделник турският президент Реджеп Тайип Ердоган изрази съжаление, че конференцията се е провалила. Той повтори изразената по-рано от Чавушоглу позиция на Анкара: \"Намирането на решение, съобразено с параметрите на мисията на ООН, е невъзможно. Няма смисъл да настояваме на тези параметри.\"На конгреса Ердоган определи като недопустимо решението на някои енергийни компании да работят с кипърските гърци, чиито проекти той нарече безотговорни. \"Напомням на (компаниите, които работят с кипърските гърци), че могат да загубят приятел в лицето на Турция.\" Анкара се противопоставя на опитите на Република Кипър да търси нефт и газ в икономическата си зона.", "date": "2017.07.10", "title": "Кипърският президент провалил преговорите за обединение, пишат местни медии"}
{"url": "http://www.dnevnik.bg/evropa/2017/07/10/3004622_centralna_evropa_iska_po-burzo_prisuediniavane_na/", "text": "Седем централноевропейски страни членки се обявиха за ускоряване на процеса на присъединяване на Черна гора и Сърбия към ЕС. Според тях, ако това не стане, Западните Балкани ще представляват заплаха за сигурността на целия регион, съобщи \"Ройтерс\".Външните министри на Вишеградската група – Унгария, Словакия, Полша и Чехия – както и на Австрия, Словения и Хърватия се срещнаха в Будапеща, за да обсъдят проблеми, свързани с миграцията и ситуацията в западните Балкани и в Украйна.Външният министър на Унгария Петер Сиярто заяви, че ЕС трябва да ускори преговорите за присъединяване на Черна гора и Сърбия, и трябва да започне преговори за членство с останалите страни в Западните Балкани. Албания и Македония са кандидати за членство, но преговорите с тях все още не са започнали. Босна и Косово все още не са официални кандидати, макар че и двете страни целят членство в съюза.Словенският външен министър Карл Ерявец каза, че на държавите в Западните Балкани трябва да се помогне в прилагането на реформите, нужни за членство в ЕС. Перспективата за членство от години се смята за главният стимул да се прокарат реформи на Балканите.", "date": "2017.07.10", "title": "Централна Европа иска по-бързо присъединяване на Черна Гора и Сърбия към ЕС"}
{"url": "http://www.dnevnik.bg/sviat/2017/07/10/3004560_trump_obvini_komi_che_razprostranil_klasificirana/", "text": "Американският президент Доналд Тръмп обвини уволнения от него директор на Федералното бюро за разследване Джеймс Коми, че е разпространил класифицирана информация, споделяйки записки от разговори с държавния глава с приятел адвокат. Часове по-рано няколко медии, между които вашингтонското издание The Hill, цитираха интервюта с лица, които са виждали записките и според които над половината от водените от Коми бележки съдържали поверителни данни за  на връзката между лица от екипа на Тръмп и Москва.\"Джеймс Коми разпространи КЛАСИФИЦИРАНА ИНФОРМАЦИЯ в медиите. Това е толкова незаконно!\" написа Тръмп в профила си в \"Туитър\", а час по-късно сподели връзка към публикация на телевизия \"Фокс нюз\".Миналия месец на  Коми обяви, че счита записките за \"лични документи\" и че е споделил най-малко една от тях с адвокат, когото познава от университета. Помолил адвоката да разпространи в медиите информация от една от бележките, за да увеличи натиска за назначаването на  за \"руското разследване\" след уволнението на Коми като шеф на контраразузнаването.Робърт Мюлър беше  няколко седмици по-късно. Във въпросната бележка Коми твърди, че Тръмп то помолил да \"остави на мира\" бившия съветник на президента за националната сигурност , който напусна поста заради премълчани срещи с руския посланик .На изслушването в Сената на 8 юни Коми каза, че не е смятал записките за \"правителствен документ\" и не вярвал, че бележките му могат да бъдат окачествени като поверителни данни. \"Разбирах ги като записани спомени от разговори с президента. В личното си качество на гражданин смятах за важно (информацията) да се разпространи.\"ФБР обаче заключило наскоро, че всички седем бележки на Коми, отнасящи се за деветте разговора с Тръмп за Русия и показани на Конгреса, се считат за правителствени документи, твърдят източници, запознати със случая. ФБР е отказало коментар.Политиката на бюрото не позволява на служители да разпространяват класифицирана информация или каквато и да било информация за текущи разследвания или чувствителни операции без разрешение.Разследващите в Конгреса вече преглеждат документите на Коми и анализират дали създаването, складирането и споделянето им нарушава правилата на ФБР и дали е имало случаи на неподходящо съхраняване и споделяне на класифицирана информация.", "date": "2017.07.10", "title": "Тръмп обвини Коми, че разпространил класифицирана информация"}
{"url": "http://www.dnevnik.bg/sviat/2017/07/10/3004577_evrodeputati_zaplashiha_s_veto_sdelkata_za_brekzit/", "text": "Лидерите на пет от групите в Европейския парламент написаха писмо, в което наричат  след Брекзит \"разочароващи\". Те също обявяват, че парламентът \"запазва правото си да отхвърли всяко споразумение, което третира граждани на ЕС, независимо от тяхната националност, по-зле от сегашния момент\".Според писмото, публикувано в \"Гардиън\", предложените от британския министър-председател Тереза Мей условия са по-лоши както от предложението на ЕС, така и от обещанията на кампанията в подкрепа на Брекзит. \"Европейският съюз има общата задача да удължава, подобрява и увеличава правата, не да ги намалява. Ние никога няма да се съгласим с премахването на вече придобити права\", пише в писмото.Депутатите също заявяват, че няма да позволят удължаване на двугодишния период за преговорите, който приключва през в края на март 2019, защото това би довело до необходимост от провеждане на избори за европейския парламент във Великобритания през май 2019, което за тях е \"немислимо\".Писмото е подписано от лидерите на пет от осемте групи в Европейския парламент, включително двете най-големи. Това показва широк консенсус в парламента по въпросите за правата на европейските граждани във Великобритания. За да бъде приета сделката между ЕС и Великобритания за Брекзит, тя трябва да бъде гласувана както от Европейския съвет, така и от парламента.Реакцията на парламента идва две седмици, след като британското правителство направи своето предложение. То не беше прието добре от главния преговарящ от страна на Европейския съюз Мишел Барние, както и от германския канцлер Ангела Меркел. Писмото на депутатите дава отговора и на третата голяма институция на ЕС и така още повече затвърждава позицията, че предложените условия не са достатъчни.", "date": "2017.07.10", "title": "Евродепутати заплашиха с вето сделката за Брекзит заради мигрантите"}
{"url": "http://www.dnevnik.bg/biznes/2017/07/10/3004540_skorostnata_jp_otsechka_elin_pelin_-_kostenec_shte/", "text": "Националната компания \"Железопътна инфраструктура\" (НКЖИ) обяви една от най-големите обществени поръчки за модернизация на жп линии – за отсечката Елин Пелин - Костенец на обща стойност над 1 млрд. лв., пише \"Капитал Daily\" в днешния си брой.Проектът е един от най-сложните и скъпи и предвижда на разстояние 51 км да бъдат построени 10 тунела, 26 моста, виадукта и естакади.Новото съоръжение е проектирано за движение на пътническите влакове със скорост от 160 км/ч, а на товарните - до 120 км/ч.Търгът е разделен на три части - две от по 20 и една за 10 км и цени на първата 554 млн. лв., на втората – 116 млн. лв., а на третата - 354 млн. лв.Ремонтът се финансира със средства от оперативната програма \"Транспорт и транспортна инфраструктура\" и трябва да бъде изпълнен до 2022 г.\"Най-голяма тежест при оценяването на офертите е предложената цена – 60%.Офертите ще се събират до 5 октомври.", "date": "2017.07.10", "title": "Скоростната жп отсечка Елин Пелин - Костенец ще струва над 1 млрд. лв."}
{"url": "http://www.dnevnik.bg/bulgaria/2017/07/10/3004543_vse_oshte_niama_zapodozrian_za_paleja_na_krana_pri_ndk/", "text": "Полицията все още няма заподозрени за палежа на крана, който от миналата седмица демонтираше части от паметника при НДК.\"Работим по версията охранителят на крана, демонтирал паметника \"1300 години България\", да е съпричастен към запалването му\", каза директорът на Столичната дирекция на вътрешните работи (СДВР) Ивайло Иванов, цитиран от агенция \"Фокус\". Той обясни, че в момента тече проверка на пазача – мъж на 42 години, като той все още е разглеждан в качеството на свидетел. \"Все още нямаме заподозрени по случая\", допълни Иванов.Другите версии са за вандализъм или че палежът е свързан с някои от протестиращите срещу демонтажа на паметника. Днес разследващите направиха повторен оглед на крана.\"Бяха иззети камерите от Общинска полиция (при първоначалния оглед – бел.ред.) и на тях не можахме да установим мятането на т.нар. коктейл \"Молотов\". Това наложи извършване на повторен оглед днес, за да може да изясним причината на запалването\", каза директорът на СДВР. Отхвърля се версията кранът да е запален с бутилка, хвърлена отвъд загражденията. Иванов обясни, че се клони към версия, че кранът е полят вътре с нещо и извършителят е бил вътре зад загражденията. Според него извършителят е действал професионално, но не и охранителят, тъй като очевидци са подали сигнал на тел. 112 за запалването на крана преди пазача.Кранът, който демонтира паметника \"1300 години България\", . Той е напълно унищожен, заради което работата по премахването на монумента ще се отложи със седмица.", "date": "2017.07.10", "title": "Все още няма заподозрян за палежа на крана при НДК"}
{"url": "http://www.dnevnik.bg/analizi/2017/07/10/3004408_obiknoveniiat_brejnevizum_belejki_po_grimasite_na/", "text": "Напоследък се замислих колко ирационална е историята спрямо случващото се. Със задна дата то ни изглежда абсолютно, непоклатимо, необратимо, че и логически детерминирано. Сякаш \"всемирната история на човечеството\" (Хегел) е наистина необходимо саморазкритие на някакъв \"Световен дух\", което пък в интерпретацията на Маркс се свежда до още по-безжалостен икономико-социален детерминизъм: хората и тяхната свобода, произволът и случайността биват премазани абсолютно от стоманените вериги на производителни сили и производствени отношения. Затуй отделната личност изглежда тъй \"непотребна\" в индивидуалността си; важна и значима е тя само като материал за историята, като бурмичка или гайка в процеса на всеобщия детерминизъм.Тоталност на мисловните построения, предвещаваща появата на политическите тоталитаризми.Важно уточнение заради вечно чудещите се откъде ли са дошли масовите убийства през ХХ век. С известното ни дежурно оправдание: идеалите са прекрасни, явно проблемът е бил в осъществяването им. Както и в личностите, разбира се, нагърбили се с тази задача. Въпреки че тъкмо в този смисъл разликата между Ленин и Мусолини или Хитлер и Сталин се размива напълно. Колкото и това да не се нрави на привърженици на единия или на другия тоталитаризъм, на пролетарския или националния социализъм, привилегироващи класата вместо расата или расата вместо класата.Ала не към големите диктатори, задаващи кървавия хоризонт на отминалото столетие, искам да насоча вниманието ви, за тях и без това е писано много. А към една второразрядна, дори треторазрядна личност в историята на бившия социалистически строй – Леонид Илич Брежнев, чиято стогодишнина от рождението отшумя неотдавна. И даже не към него самия, а към \"брежневизма\" като феномен – към \"застоя на комунистическата система\", свързващ се с неговото име, който продължи две десетилетия, като на практика предреши разпада на СССР и съответно – измъкването на Източна Европа от мъртвата хватка на същата тази система.Има ли въобще смисъл да се връщаме към нещо толкова отмряло, за което по-младите едва ли подозират? Има и още как.Първо, с този режим (и неговите деривати като Тодор Живков) все пак са свързани близо две десетилетия (1964-1982 г.) от живота на активни днес поколения, включително и от моя собствен живот;Второ, Брежнев е забележителен тъкмо с историческата си посредственост и незабележителност. Той не е нито кървав злодей като Ленин или Сталин, нито перфиден апаратчик като Андропов или ярък волунтарист като Хрушчов, не носи в себе си даже селската хитрост на Живков.Леонид Брежнев е скучен и посредствен бюрократ, оглавил системата не заради своите качества, а тъкмо поради липсата на такива. Това е \"партократ без качества\", дал възможност на колелото на комунистическата идеология да продължава да се върти, макар и на празни обороти, докато не се сурне в нищото., който е далеч по-интензивен, но и по-краткотраен. \"Брежневизмът\" е наистина \"голямото време на всесилната бюрокрация\" (държавна и партийна), която привиква да се разпорежда безнаказано с всичко и всички, без да носи каквато и да е отговорност.Ето защо независимо, че \"брежневизмът\" няма явни привърженици, управленски \"подсъзнателно\" и като политическа практика той продължава да възпроизвежда следовници. И то не само в бившия СССР, но и в целия бивш социалистически лагер.. Още повече, че и при Брежнев режимът изобщо не е \"вегетариански\": смазването на Прага 1968 г., събитията в Полша 1980 г., нахлуването в Афганистан в края на 1979 г., арестите и разправата с инакомислещи и правозащитници са само част от примерите, които трябва да ни накарат да се замислим. Едното не изключва другото, дори го предполага.И е трудно да се каже кое е определящото. Периодите на \"големия терор\" са безспорните маркери на комунизма – 20-те години при Ленин, 30-те при Сталин, както и следвоенното време на кървава параноя. От друга страна, рутинното или застойно-корупционно всекидневие на късния комунизъм пък си остава базово определящо. Огледайте се наоколо днес и кажете, с ръка на сърцето, не е ли така.. Тъй като тя, като отровна гъба, продължава да просмуква със соковете си имунните сили на обществото.Включително заради хората, \"взимащи решения\" на различни нива в днешното общество.Замислете се: годините на \"брежневизма\" – макар и по различен начин и в специфична среда – са времето, в което съзряват Владимир Путин и Александър Лукашенко, Виктор Орбан, Бойко Борисов и Ярослав Качински. Че дори и Ангела Меркел. Навярно и мнозина от читателите на тези редове.Всеки обаче е преживял тези години по своему. В зависимост от семейната среда, от усета си за добро и зло, за лъжа и истина.Малцина – подобно на Александър Солженицин и Вацлав Хавел, на Лех Валенса и Андрей Сахаров, на Дьорд Конрад или Желю Желев – и то с цената на огромни усилия са успели да не ги \"живеят според лъжата\".Самият Брежнев е олицетворение на компромиса. Човек без собствено мнение, некадърен и посредствен, изкачил се случайно на върха на комунистическата партокрация. И ако съветският партиен елит е вървял след него, то не е било заради някаква негова изключителност или управленска харизма, а защото така е било изгодно на отделните властови групировки в СССР, поделили си сферите на влияние.Същото, в една или друга степен, е валидно и за източноевропейските сателити, в това число и за България.Живков или Хонекер, Хусак или Герек са били съвсем наясно, че тяхното оцеляване на националния връх зависи от личната им преданост към Кремъл, олицетворяван от генералния секретар на КПСС – в случая Л. И. Брежнев. И не са пестели знаците на политическа сервилност, често стигаща до национално унижение.Така у нас Леонид Брежнев бе възхваляван едва ли не като полубожество, обсипваха го с всевъзможни почести. Той беше три пъти герой на НРБ, носител на три ордена \"Георги Димитров\", на три медала, носещи пак името на \"вожда и учителя\" и дори на някакъв специален медал за \"100 годишната от освобождението на България от османско робство\"(какъвто най-вероятно ще измайсторят догодина и за Владимир Путин).Целувките \"уста в уста\" ги пропускам – тук българите просто държат приза, наравно с източногерманците. Но не мога да не разкажа за паметника на Брежнев, издигнат приживе (какъвто комай няма другаде).Трябва да е било някъде по това време, през лятото на 1981 г., когато част от центъра на София, по-точно градинката около паметника на съветската армия, бе завардена от милиция, пожарна, докараха отнякъде огромни прожектори. Насам-натам хвърчаха трудоваци, работеха багери. Всичко при пълна секретност. Човек би казал, че \"народната власт\" е решила да прокопае стратегически тунел до обратната страна на земята. На сутринта от любопитство минах оттам и що да видя: срещу днешното иранско посолство бе изникнал грозен паметник на лице с огромни вежди, почти без врат. Надписът информираше, че това е др. Л. И. Брежнев, три пъти герой на НРБ По-късно разбрах, че творбата е дело на скулптора проф. Валентин Старчев (заедно с арх. Богдан Томалевски). Поредният паралел, предполагащ размисъл.Още приживе за него вървяха безброй вицове, ама наистина безпощадни.Например този: \"Някакъв човек пита: \"Що за човек е Брежнев?\", а друг му отговаря: \"Ще разберем след смъртта му\".За неграмотността му се носеха легенди, оказва се никак непреувеличени. Историкът Дмитрий Волкогонов отбелязва в биографията си на Брежнев, че той и до края не се е научил да пише правилно: \"Дюсендорф\", \"Чаушестко\", \"обезскуражава\". В анкетите, които генералният секретар на КПСС и председател на Върховния съвет на СССР попълва, той гордо вписва: \"образование: фронтово\" (каквото и да означава това).Начинът, по който говореше, също бе потресаващ: спомням си речите му в България, излъчвани по радиото и телевизията, в които той поздравяваше \"бълхарите\" и \"Бълхария\" (нас, де!), които отзвучаваха в пълно мълчание, без някой да смее да гъкне. Това също е част от \"брежневизма\".През 1976 г. Брежнев получи удар и явно не бе в състояние да изпълнява функциите си. Смяната му обаче би означавала взрив в системата, така че го задържаха на поста му. Тогава се заговори за \"комунистическата геронтокрация\".Един тежко болен човек, трудно разбиращ къде е и какво прави, олицетворяваше един войнствен режим, стремящ се да се наложи над целия свят.Преводач на Брежнев разказва как е бил инструктиран да действа по време на срещите между Леонид Илич и Джералд Форд. Преди всяка среща човек от КГБ му връчва три разноцветни листчета, на които е написан някакъв текст. И му разяснява следното: \"Другарят Брежнев е болен и трудно говори. Затова, ако Форд зададе този въпрос, четете от жълтото листче. Ако зададе този въпрос – от червеното. Ако запита ей това – от синьото листче\". Ами ако попита нещо друго? – недоумява преводачът. Тогава, хладно отговаря кагебистът, ще заявите от негово име, че искаме почивка\". И това не е анекдот. Така светът се движи от Хелзинкските споразумения към войната в Афганистан, замислена от Брежнев, Андропов, Устинов и другите от Политбюро като кратка военна операция. Нищо сериозно, след което отново ще се раздават ордени.Тогава вървяха шеги как щели да правят специална операция на Леонид Илич, за да разширят гърдите му, тъй като те вече не побирали съответните ордени и медали: маршалски отличия на победата, медал \"Карл Маркс\" за изключителен принос в науката и дори Ленинска премия за литература – за автобиографичните му книги, които той едва ли е прочел изцяло.И тъй като този финал е нещо, което се помни, видимо Владимир Путин – с медийния си образ на непиещ работохолик, спортист, чекист, джудист и летец-изтребител – държи да е всичко друго, но не и \"слепка\" на маразматичния образ на Брежнев (до който бързо се докара и Борис Елцин).Путин иска да е \"новият Андропов\", но енергичен и изпълнен със сили (защото всемогъщият шеф на КГБ също пое властта като полутруп и премина в отвъдното след 9 месеца).Огледален образ на същото онова време, когато в атмосферата на \"умерен страх\" (различен от ленинския и сталинския терор) Русия заживя като \"ресурсна икономика\" за сметка на природните си дадености, които все пак не са безкрайни: без качествени производства, с непомерно раздут военно-промишлен комплекс и огромна армия, която винаги търси война. Така Брежнев нахлу в Афганистан, а Путин – в Донбас, след което дойде ред и на Сирия.Приликата не е само в детайлите. Вярно, при Брежнев \"съветската империя\" бе повече съветска (с червени знамена и комунистическа идеология). При Путин тя е повече \"империя\" (с царски декор и клерикална идеология).Рисковите фактори са също сходни. Международно ембарго (след нахлуването в Афганистан при Брежнев и завземането на Крим при Путин); падащи цени на петрола; потискане на инакомислещите; превръщане на службите за сигурност във втори център на властта, паралелен на държавната администрация.Първият западен биограф на Брежнев – Джон Дорнбърг – пише през 1974 г. следното: \"\".Това, общо взето, е и жизнената история на Владимир Путин, само финалът е неизвестен.По-важно в случая, пак повтарям, е епохата, чийто горчив привкус все още се помни от мнозина. Онова, което съм склонен да нарека \"обикновен брежневизъм\". По подобие на наименованието, което режисьорът Михаил Ром дава на един свой етапен филм от средата на 60-те години – \"Обикновен фашизъм\". В него, с гласа си и на фона на кинохрониките, режисьорът описва всекидневието в Третия Райх: \"как с масата трябва да се обръщаме като с жена\" или \"как те заповядват, а ние изпълняваме\".Подобно на едноименната книга на Желю Желев, навремето и филмът на Михаил Ром смущаваше – заради паралелите с действителността, които всеки зрител нямаше как да не направи. Алюзиите бяха и все още са очевидни.Както при \"обикновения брежневизъм\".Не само като памет (и паметници), но и като развала и недостойнство.", "date": "2017.07.10", "title": "Обикновеният брежневизъм (бележки по гримасите на времето)"}
{"url": "http://www.dnevnik.bg/bulgaria/2017/07/10/3004684_vutreshniiat_ministur_skandalut_za_softuera_na_mvr_e/", "text": "Министърът на вътрешните работи Валентин Радев изрази днес очакването МВР да противодейства по-добре срещу тероризма с новопридобития софтуер за работа с електронни устройства. Той говори по темата пред български журналисти в Европейския парламент в Брюксел, съобщи БТА.Министърът коментира, че противоречивите медийни информации за софтуера за разкодиране на електронни устройства от МВР са заради това, че доверието в институциите не е на необходимото ниво. Никой нямаше да се съмнява в БОП - там, където е този софтуер, ако имаше по-голямо доверие, и за това сме виновни всички по веригата. По-добре е повече софтуер да купим, ако имаме средства, и да се наблюдава всичко. Някой, ако има опасения от това, да знае, че това е цената за сигурността, заяви Радев.\"Колкото повече ни следят, слушат - законно, толкова по-добре, защото ще хванат лошите - тези, които ни мислят лошото. Може би някакви радикални елементи или бъдещи терористи. Надявам се и вярвам, че използването на този софтуер ще бъде по закон. Всички би трябвало така да гледат на него, а не да се притесняват, че се използва за други нужди. Било е в миналото, надявам се в бъдеще да не се случва. По-добре да сме по-сигурни, дори някъде да минем границата - да го използваме не както трябва. По-добре това, отколкото да пропуснем някакви терористи\", каза министърът.Радев отбеляза, че отпуснатите днес от ЕК на България допълнителни 1.2 милиона евро по въпросите с бежанците са част от одобрената обща сума от 160 милиона евро. България сама вече даде 100 милиона евро за построяването на цялата ограда (по границата с Турция). Направили сме тази инвестиция и чакаме солидарност, посочи той.Министърът допълни, че ЕК е удължила с 12 месеца срока за усвояването на цялата сума. По неговите думи МВР се опитва да направи така, че усвояването да бъде бързо и да не се наложи ново искане за удължаване на срока. Тези пари са за настройване на инженерното съоръжение, искаме да добавим допълнителни камери, датчици - голяма част от тези пари ще отидат за това, уточни министърът.Стоим пред голяма потенциална опасност с мигрантите. Получавам всеки ден информация колко минават на вход и на изход - те са близко до нулата. Спираме 20-30 на денонощие и ги връщаме обратно в Турция, но потенциалната опасност остава, затова се пазим и го казваме на нашите европейски приятели, които дават тези пари и това е солидарност. Ако не правим това, не се знае какво може да се случи, особено при промяна на политическата ситуация в Турция, заяви Радев.", "date": "2017.07.10", "title": "Вътрешният министър: Скандалът за софтуера на МВР е заради недоверие"}
{"url": "http://www.dnevnik.bg/bulgaria/2017/07/10/3004681_i_sujuzut_na_juristite_se_vuzprotivi_na_promenite_v/", "text": "Предлаганите промени в Закона за съдебната власт спрямо организациите на магистратите са антидемократични и дискриминационни. Депутатите тласкат страната към погазване на Конституцията и международните норми, а целта е да се отслабят професионалните сдружения на юристите и да се приглушат изявите им. Това пишеСъюзът на юристите в България в отворено писмо до премиера Бойко Борисов и цитирано от \"Правен свят\".Законопроектът беше внесен от депутати от парламентарните групи на ГЕРБ и на \"Обединените патриоти\" и досега срещу него са се обявили.Предлаганите промени в закона забраняват на професионалните организации на юристите да се финансират от източници извън членския внос и дарения. Освен това се забранява участието на магистратите в управителните органи на сдружения на други юристи, което пряко засяга Съюза на юристите. \"Абсурдно е съдии и други магистрати да не могат да участват в управлението на СЮБ, организация, която самите те са създали\", пише Съюзът на юристите. Организацията пояснява, че се обръща към Борисов, защото само той като председател на ГЕРБ и премиер може да предизвика извънредно заседание на парламентарните групи на управляващата коалиция.В писмото се дава пример с проект, с който съюзът е спечелил финансиране по програма \"Правосъдие\" на Европейската комисия с 20% съфинансиране със собствени средства, договор за който предстои да бъде подписан в близките дни. Той е за система за единна идентификация на съдебните актове, която ще бъде безвъзмездно предоставена на Висшия съдебен съвет и българските съдилища.Задължение на всяка държава е да подкрепя, развива и дори да финансира организации от неправителствения сектор, чиято дейност по принцип е насочена към подпомагане на държавното управление, с оглед на професионалния си капацитет, който притежават тези организации и възможността с по-малко средства да се постигат по-добри резултати\", пише Съюзът на юристите до Борисов.", "date": "2017.07.10", "title": "И Съюзът на юристите се възпротиви на промените в Закона за съдебната власт"}
{"url": "http://www.dnevnik.bg/sport/2017/07/10/3004546_grigor_dimitrov_i_starcheto_federer_-_priiatelstvo/", "text": "\"Роджър, ще се видим в залата. Вземи си ракетата, вържи си обувките. Старче...\" С тези думи Григор Димитров предизвика Роджър Федерер на демонстративен мач в \"Медисън скуеър гардън\" в Ню Йорк на 10 март 2015 г.Тогава българският тенисист . В официални мачове до момента Димитров има пет загуби от пет мача.Тази вечер хасковлията ще има възможност да направи поредния си опит да промени статистиката. Двамата . Мачът е трети и последен на централния корт и се очаква да започне около 20.00 ч., като ще можете да следите развитието му на живо в \"Дневник\".Извън корта Димитров и Федерер са в близки отношения, както показва и обръщението на българина преди срещата им в \"Медисън скуеър гардън\". Той винаги е бил почитател на швейцареца, като в началото на кариерата си дори беше сравняван с него.Дълго време Димитров се бореше за това да избяга от прозвището Бейби Фед. В интервютата си по темата той винаги е посочвал, че има свой път, свой стил и няма как да бъде сравняван с тенисист, спечелил рекорден брой титли в най-големите турнири.Приятелството им и съвместната работа в маркетинговата агенция на Федерер - Team8, доведоха и до интересни изяви извън корта. Двамата заедно с Томи Хаас .По-късно се появи нов \"хит\" на триото, а .Тази вечер на \"Уимбълдън\" приятелството ще бъде оставено на прага на корта, за да се даде път на спортното съперничество. Въпросът е дали Димитров ще успее да промени традицията и да спечели първата си победа.\"Всеки път, когато се изправям срещу Григор, той е по-силен от преди. Подобрил е много физическото си състояние, силен е психически, така че очаквам тежък мач. Помним какъв мач изигра срещу Рафа на полуфиналите в Австралия\", заяви Федерер след успеха над Миша Зверев в третия кръг.", "date": "2017.07.10", "title": "Григор Димитров и \"старчето\" Федерер - приятелство, съперничество и... песни"}
{"url": "http://www.dnevnik.bg/sport/2017/07/10/3004699_bulgariia_shte_igrae_za_bronza_na_evropeiskoto_po/", "text": "България ще спори за бронзовите медали от европейското първенство по волейбол за юноши до 17 години в турския град Коня.Възпитаниците на Драган Иванов загубиха в полуфиналите от Белгия с 0:3 (22:25, 21:25, 18:25) в двубой, продължил само 70 минути.В битката за третото място те ще се изправят срещу домакините от Турция, които отстъпиха срещу Италия с 0:3 (18:25, 23:25, 21:25).Двубоят между България и Белгия започна равностойно и след първите десет точки резултатът беше равен - 5:5. Последваха обаче три поредни точки за белгийците, които се оттеглиха при 8:5 на първата техническа пауза и до края на гейма нито за момент не изпуснаха аванса си. Българските волейболисти се доближиха на точка от съперника при 22:23, но загубиха следващите две разигравания, а с това и първия гейм.Втората част се движеше точка за точка до 8:8, след което България излезе напред и имаше две точки аванс при второто техническо прекъсване - 16:14. Те обаче загубиха 11 от следващите 16 точки и изостанаха с 0:2 гейма.В третата част белгийците започнаха силно, поведоха с 8:2 след серия от седем последователни точки и до края спокойно поддържаха разликата.Самуил Вълчанов и Петър Петров бяха най-резултатни в българския отбор с по 11 точки, а Йост Петерс беше над всички в този двубой със 17 точки, в това число три блокади и 14 успешни атаки.", "date": "2017.07.10", "title": "България ще играе за бронза на европейското по волейбол за юноши до 17 г."}
{"url": "http://www.dnevnik.bg/biznes/2017/07/10/3004679_ruhna_edna_ot_golemite_banki_na_rusiia/", "text": "Централната банка на Русия въведе за 6 месеца администрация в банка \"Югра\" - една от 30-те най-големи по размер на активите и влизаща в Топ-20 по размер на привлечени средства от населението. Наложен е мораториум върху удовлетворяване исковете на кредиторите ѝ във връзка с нестабилното ѝ финансово положение, обяви регулаторът.Това може да стане най-големият случай на гарантиране на институция в историята на руския банков сектор, коментира деловият в.\"Ведомости\". Към 1 юни в \"Югра\" е имало 181.3 млрд. рубли (малко под 2.7 млрд. евро) на населението.Малко по-късно зам.-председателят на централната банка Василий Поздишев обяви, че застрахователната отговорност на централната банка и фонда за гарантиране на влоговете достига 170 млрд. рубли (2.48 млрд. евро).\"През последните месеци имаше признаци, че отчетите, които ни предоставяше банката, са недостоверни\", каза още Поздишев. Имало е и сигнали за възможно изнасяне на средства и манипулации с депозити. От април миналата година \"Югра\" е в ограничителен режим за привличане на средства от физически лица, но за да заобиколи бариерата, ръководството е правел някои вложители акционери с по една акция.Банката отчиташе, че създава резерви, а всъщност разформироваше резерви, правеха се и сделки с финансови инструменти, от които се отчитаха сериозни приходи, но се съмняваме, че това са само технически операции, допълни централният банкер.\"Югра\" преживя шеметен възход, защото през 2012г. бе на 272-ро място по размер на активите, а три години по-късно попадна в Топ-35. В този период формално тя бе собственост на 12 физически лица, но източници от банковия сектор казват, че фактически става дума за Юрий и Алексей Хотини. След няколко предупреждения от централната банка да въведат ред в акционерната структура, най-накрая през януари 2016г. Алексей Хотин се появи като акционер и сега той контролира мажоритарен дял чрез швейцарската Radamant Financial AG. От два месеца насам централната банка е предупреждавала \"Югра\", че трябва бързо да попълни капитала си с до 50 млрд. рубли, но това не се е случило.", "date": "2017.07.10", "title": "Рухна една от големите банки на Русия"}
{"url": "http://www.dnevnik.bg/sport/2017/07/10/3004697_manchestur_junaited_finalizira_transfera_na_lukaku/", "text": "\"Манчестър юнайтед\" финализира трансфера на Ромелу Лукаку от \"Евертън\". Белгийският нападател подписа днес петгодишен договор с опция за удължаването му с още един сезон до лятото на 2023 г.Лукаку се превръща в петия най-скъп футболист в историята на футбола след Пол Погба, Гарет Бейл, Кристиано Роналдо и Гонсало Игуаин. Трансферът е на стойност 75 млн. паунда, а според \"Скай спортс\" и Би Би Си \"червените дяволи\" ще платят на \"Евертън\" още 15 милиона като бонус при добро представяне.\"Ромелу е голяма личност и голям играч, който пасва перфектно на \"Манчестър юнайтед\". Съвсем естествено е, че той иска да продължи развитието си в най-големия клуб. Ромелу е страхотно попълнение към нашия състав и нямам търпение да работя с него отново\", заяви мениджърът на \"Юнайтед\" Жозе Моуриньо.Лукаку отбеляза 26 гола в 39 мача във всички турнири през миналия сезон. Откакто \"Евертън\" го взе под наем през 2013 г. белгийският национал се разписа 71 пъти в 133 двубоя. След като в първия се сезон вкара 16 попадения в 33 срещи, \"карамелите\" го купиха за 28 млн. паунда от \"Челси\".Куриозното е, че той беше отпратен от \"Стамфорд бридж\" именно от Моуриньо, който сега е готов да го направи втория най-скъп играч в историята на \"Юнайтед\" след Пол Погба, за когото бяха платени 89 млн. паунда на \"Ювентус\".\"Искам първо да благодаря на \"Евертън\" и феновете за четирите невероятни сезона. Създадох много специални приятелства на \"Гудисън парк\" и заедно споделихме невероятни моменти\", заяви Лукаку пред официалния сайт на \"Юнайтед\".\"Само че когато \"Юнайтед\" и Жозе Моуриньо почукат на вратата ти, това е възможност, която идва веднъж в живота и няма как да я откажеш. Нямам търпение да изляза пред 75 000 зрители на \"Олд трафорд\". Преди това обаче предстои много здрава работа по време на предсезонната подготовка\", каза още 25-годишният нападател.", "date": "2017.07.10", "title": "\"Манчестър юнайтед\" финализира трансфера на Лукаку"}
{"url": "http://www.dnevnik.bg/bulgaria/2017/07/10/3004686_sled_prekusnati_2_zasedaniia_cacheva_svikva_visshiia/", "text": "Министърът на правосъдието Цецка Цачева свиква Висшия съдебен съвет на заседание в петък сутринта. Причината е, че две поредни заседания на кадровия орган на съдебната власт бяха прекъснати поради липса на кворум и точките в дневния пред не са изчерпани.\"Последните две заседания частично се провалиха поради липса на кворум. Свикала съм го днес. Заседание ще има на 14 юли, петък - от 9.30 ч., с конкретните точки, които не са разгледани от предходното заседание от 6 юли\", каза Цачева.На това заседание членовете на т. нар. мнозинство в съвета и така бе предотвратено обсъждане на анализа на европрокурорите от миналата година и техните препоръки за въвеждане на отчетност на главния прокурор и възможност за разследването му от независим обвинител при съмнения за престъпление.Седмица по-рано също с излизането на членовете от мнозинството заседанието бе прекратено и не беше обсъден сигналът срещу председателя на Върховния касационен съд (ВКС) Лозан Панов.Напускането на членове на съвета, за да падне кворумът и да се прекрати заседанието или да се избегне неудобна тема за обсъждане се е случвало многократно и преди. Затова миналата седмица шестима от членовете на съвета - Галина Карагьозова, Камен Иванов, Калин Калпакчиев, Соня Найденова, Юлиана Колева и Юлия Ковачева изпратиха писмо до Цачева с искане тя да свика съвета за 13 юли, на което да бъдат разгледани \"пропадналите\" на 6 юли точки.От днешните думи на Цачева се разбра, че тя е свикала съвета днес, но за датата 14 юли, така че членовете му да имат три дни, за да се запознаят с документите, както законът изисква. ", "date": "2017.07.10", "title": "След прекъснати 2 заседания Цачева свиква Висшия съдебен съвет"}
{"url": "http://www.dnevnik.bg/sport/2017/07/10/3004706_jil_mjuler_spria_seriiata_na_nadal_v_epichen_petsetov/", "text": "Жил Мюлер спря серията на Рафаел Надал от десет поредни победи без загубен сет в турнирите от Големия шлем след епичен петсетов трилър. 34-годишният тенисист от Люксембург изпусна два сета аванс и четири мачбола в решителната пета част, но показа железни нерви и спечели с 6:3, 6:4, 3:6, 4:6, 15:13 след 4 часа и 47 минути игра.Мюлер се класира за първия си четвъртфинал на \"Уимбълдън\" и едва за втори път в кариерата си достигна до финалната осмица в турнирите от Големия шлем след US Open през 2008 г. Той успя да победи Надал цели 12 години след първата им и досега единствена среща на тревните кортове в Лондон, когато спечели в четири сета.Люксембургският ветеран записа втори успех в шестия си двубой с испанеца. В опит да стигне до първия си полуфинал в Големия шлем той ще се изправи срещу шампиона от US Open 2014 Марин Чилич, който разби Роберто Баутиста Агут с 6:2, 6:2, 6:2.Днес станаха известни седем от осемте четвъртфиналисти при мъжете. Единствено двубоят между трикратния шампион Новак Джокович и Адриан Манарино, който беше предвиден да започне след мача на Мюлер и Надал, не се изигра. Сърбинът и французинът ще излязат на корта във вторник, когато ще се изиграят и всички четвъртфинали при жените.Освен Мюлер и Чилич място във финалната осмица намериха още световният номер 1 и шампион от 2016 г. Анди Мъри, Милош Раонич, Томаш Бердин и Роджър Федерер, който отстрани Григор Димитров след убедителна победа в три сета.Мюлер затвърди впечатленията, че се намира в страхотна форма през този сезон, която го изведе до рекордното в кариерата му 26 място в световната ранглиста. Той игра полуфинал в Индиън Уелс, загря за \"Уимбълдън\" с титла в Хертогенбош и полуфинал в \"Куинс\" и спечели десет от 11-те си мача на тревни кортове преди сблъсъка с Надал.Испанецът беше считан за един от големите фаворити за титлата след изумителното си представяне в сезона на клей, а в първите три кръга в Лондон не загуби нито един сет.Този път обаче носителят на 15 титли от Големия шлем обаче се изправи срещу играч, който сервираше по изключителен начин и запази хладнокръвие от началото до края на двубоя.Мюлер спечели първия сет, въпреки че в него взе само седем точки в подаванията на Надал. Испанецът пръв стигна до възможност за пробив при 2:2, но тенисистът от Люксембург се спаси. Веднага след това той получи две точки за пробив, възползва се от втората и поведе с 4:2. До края на сета Мюлер не даде нито един шанс на съперника да върне пробива и удържа аванса си с безупречен сервис.Втората част се разви по идентичен начин. Надал отново стигна пръв до възможност да поведе с пробив. Този път той имаше две поредни брейк точки при 40:15 в осмия гейм, но Мюлер показа здрави нерви и измъкна подаването си. В деветия гейм люксембургският тенисист получи първия си и единствен шанс за пробив, успя да го реализира с малко помощ от мрежата и поведе с 5:4. Сервирайки за спечелването на сета, той поведе с 40:15 и оползотвори втория си сетбол.Надал обаче нямаше никакво намерение да се предава, въпреки че Мюлер никога не беше губил мач, в който повежда с 2:0 сета. Той имаше 39 победи в 39 такива срещи, а испанецът трябваше да прави пети обрат от 0:2 в кариерата си.Носителят на 15 титли от Големия шлем за пореден път се доказа като изключителен боец на корта. В третия и четвъртия сет той не даде нито една точка за пробив на съперника. 31-годишният испанец реализира две от своите осем възможности да спечели подаването на Мюлер - за 3:1 в третата част и за 3:2 в четвъртата, и прати двубоя в решителен пет сет.Драмата на корт №1 тепърва предстоеше. Мюлер успя да намери начин да скъси максимално разиграванията и да си върне тоталния контрол в сервис геймовете. Надал също сервираше много стабилно и не даваше възможности на съперника. В първите девет гейма нито един от двамата не получи шанс за пробив.Надал първи показа колебания и при 4:5 беше изправен пред два мачбола. Испанецът успя да се измъкне, а при 6:6 стигна до първата си точка за пробив в петия сет, като тя беше с цената на \"скрит\" мачбол. Мюлер обаче не трепна.При 9:9 Надал беше много близо да направи решителна крачка към победата. Той поведе с 40:15, а след това още два пъти имаше точки за пробив. Мюлер обаче отрази всеки един от \"скритите\" мачболи, които се откриха пред Надал. Това се оказа и последният критичен момент в подаванията на тенисиста от Люксембург.Още в следващия гейм Мюлер стигна до нови два мачбола. Надал обаче подходи много агресивно и отново се измъкна в критичен момент. Последваха седем гейма, в които сервиращите не дадоха възможност на посрещащите да стигнат до шанс за пробив.Надал беше този, който пръв се пропука. Испанецът изостана с 15:40, а Мюлер реализира петия си мачбол след форхенд в аут на испанеца и приключи двубоя в своя полза броени минути преди срещата да бъде спряна заради настъпващия мрак на Лондон.Шампионът от 2008 и 2010 г. загуби, въпреки че спечели повече точки - 198 срещу 191, направи значително по-малко непредизвикани грешки - 17 срещу 52, а разликата в уинърите не беше толкова голяма - 77 срещу 95 за Мюлер.Тенисистът от Люксембург обаче показа много по-голяма ефективност при точките за пробив. Той реализира три от осемте си шанса, докато Надал пропусна цели 14 от своите 16 възможности.", "date": "2017.07.10", "title": "Жил Мюлер спря серията на Надал в епичен петсетов трилър"}
