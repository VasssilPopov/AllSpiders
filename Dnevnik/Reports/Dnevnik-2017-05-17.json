{"url": "http://www.dnevnik.bg/politika/2017/05/17/2972121_parlamentut_shte_odobri_700_lv_mesechni_nagradi_na_15/", "text": "Днес депутатите ще одобрят отпускането на държавни парични награди в размер на 700 лева месечно на 15 български творци. Предложението е от служебното правителство на проф. Огнян Герджиков.Държавни парични награди ще се присъдят на Кеазим Исинов, проф. Стоян Дуков, Донка Шишманова, Кирил Дончев, Стефка Евстатиева, Славчо Бакалов, Никола Инджов, Меглена Караламбова, Йорданка Кузманова, проф. Жени Захариева, Димитър Димитров, Димитър (Мончо) Симеонов и Андрей Андреев.", "date": "2017.05.17", "title": "Парламентът ще одобри 700 лв. месечни награди на 15 български творци"}
{"url": "http://www.dnevnik.bg/sviat/2017/05/17/2972237_evroparlamentut_shte_prizove_dnes_brjuksel_da_oceni/", "text": "Европейският парламент ще гласува днес резолюция, в която призовава Европейската комисия да \"извърши обстойна оценка на положението в Унгария\", а Будапеща - да участва в диалог с Брюксел.Проектотекстът е изработен по повод закона за образованието в Унгария, насочен срещу Централноевропейския университет, открит от милиардера Джордж Сорос.На дебата на предишната пленарна сесия на Европарламента комисарят Франс Тимерманс и премиерът Виктор Орбан , а дни преди това ЕК аказателна процедура.Тогава евродепутатите дискутираха затягането на правилата за неправителствени организации и лица, търсещи убежище, както и правителственото допитване, озаглавено \"Да спрем Брюксел!\".В крайна сметка  да приеме исканията на ЕС, след като  , в която членува и неговата управляваща формация, го заплашиха с изключване. В Унгария той заяви, че ще преговаря с Брюксел и ще въведе крайното споразумение между двете страни.", "date": "2017.05.17", "title": "Европарламентът ще призове днес Брюксел да оцени положението в Унгария"}
{"url": "http://www.dnevnik.bg/sport/2017/05/17/2972329_triatlon_subira_ljubiteli_krai_pravec_v_sredata_na/", "text": "Ако обичате да плувате, да карате колело, да бягате и имате състезателен дух, то най-новото събитие, организирано от клуб \"Бегач\", вероятно е за вас. На 13 август край Правец ще се проведе триатлон за любители.Участниците в \"Правец ТРИ\" могат да избират два варианта за състезанието - олимпийска и спринтова дисциплина. Първата включва 1.5 км плуване, 40 км колоездене и 10 км бягане. В по-краткия вариант всичко е наполовина.Плуването е в езерото пред хотел \"Риу Правец\". \"Водата е 600 пъти по-чиста от залива на олимпийския триатлон в Рио\", отбелязват организаторите.Колоезденето включва една или две обиколки от преходната зона на паркинга на хотела до село Правешка Лакавица по стария път (под магистрала \"Хемус\"). Бягането е по маршрут до голф клуба и около езерото по пешеходния мост.Записването е открито, като са предоставени различни възможности с и без нощувки. Цената само на участие в състезанието е 49 лева до 15 юни, 74 лева до 15 юли и 99 лева след 15 юли.", "date": "2017.05.17", "title": "Триатлон събира любители край Правец в средата на август"}
{"url": "http://www.dnevnik.bg/bulgaria/2017/05/17/2972276_horata_s_uvrejdaniia_organizirat_peti_nacionalen/", "text": "Над 1000 души са заявили във \"Фейсбук\", че ще отидат на Петия национален протест на хората с увреждания пред Народното събрание, който започва в 11 ч. днес. Колко ще се съберат на протеста е друга сметка, но в последните две години действително се проведоха четири такива многолюдни демонстрации на недоволството на хората с увреждания и близките им от условията и социалните услуги, които държавата им осигурява.Протестите започнаха през 2015 г. с искане на родителите на деца с увреждания за по-адекватни грижи и услуги за децата им. Миналата година точно преди един от протестите правителството (вторият кабинет \"Борисов\")  и по-малко за останалите степени, които след това намериха място и в бюджета за 2017 г.Въпреки това протестиращите продължават да , защото макар че за децата вече се дават повече пари,  за грижа за хората с увреждания рязко намаляват. , коментират организаторите на протеста на .заявяват организаторите. По данни на НОИ регистрираните у на хора с трайни увреждания са близо 670 хиляди, като от тях около 280 хиляди са в работоспособна възраст. По данни на Сдружението на лекарите от ТЕЛК-София обаче тази бройка е двойно по-голяма и включва огромен брой пациенти с диабет, онкологични, сърдечно-съдови, психични и други социално-значими заболявания.", "date": "2017.05.17", "title": "Хората с увреждания организират пети национален протест пред парламента"}
{"url": "http://www.dnevnik.bg/detski_dnevnik/2017/05/17/2972303_obuchenie_na_uchitelite_i_mediaciia_mejdu_uchenicite_-/", "text": "Агресията в училищата не е български проблем, а повсеместен. С това се бори и южната ни съседка Гърция. За идеи за справяне с проблема \"Дневник\" попита заместника на гръцкия омбудсман Йоргос Москос, който е гост на Мая Манолова за тридневна конференция на обществените защитници от 17 европейски държави. Те обсъждат стратегията за  и аборти при младите момичета.\"Много работихме срещу агресията в училищата. Проблемът е тясно свързан с насилието в семейството, затова със закон през 2006 г. учителите бяха задължени да подават сигнали до полицията и социалните служби, ако забележат или чуят каквато и да е информация за насилие над децата в домовете им\", обясни Москос.Това е първата стъпка - предприемането на мярка за сигурността на децата в семейството. Следващата е вече в училищата и . По настояване на омбудсмана те били обучени да реагират правилно в ситуациите на агресия между учениците, да я предусещат и да умеят да разговарят с проблемните деца. (Обучението на учителите как да оказват първа помощ на пострадали ученици и да работят с конфликтни деца е една от точките и в ).В гръцките училища няма психолози и социални работници, защото не стига бюджет за това, но затова успоредно се е работило усилено по  и психолозите, работещи с общността. Социалните работници помагат не само с децата, но и с учителите. \"Като независима институция, омбудсманът непрекъснато повтаря, че и за учителите трябва да се осигури психическа подкрепа за трудната задача, която имат\", допълва Москос.Следващата крачка в борбата с агресията в много от училищата в страната е създаването на отряди за следенето на реда в коридорите, в които участват самите деца. Идеята е за един вид  и активното включване на децата в разрешаването на конфликтите. Оказал се много ефективен подход и министерството на образованието вече обмисля да го предложи и на национално ниво.\"Според нас решението е училищата да инвестират време в това да изслушат и да ангажират децата с проблема и решаването му. Когато има насилие в живота на едно дете, каквото и да е то, , а слушайте внимателно какво ще кажат децата и какво ще предложат те за конкретната ситуация. Агресията в училищата може да се спре само, ако те са активно ангажирани\", смята заместник-омбудсманът на Гърция.Сериозен проблем в тази битка според Йоргос Москос обаче е . \"Тази тема стана много видима чрез медиите, а медиите понякога преувеличават нещата. Заради това има родители, които се страхуват, че децата им ще станат жертви и дори при леки случаи и инциденти звънят на полицията, вместо да изгладят отношенията между децата на личностно ниво, както е редно\", казва той.По думите му тези случаи не бива толкова прибързано да се пращат на властите, защото нагнетяват отношенията, а  - между учениците, с помощта на учителите и родителите. А ако децата са агресивни заради проблеми у дома и трудности в живота - нека и социалните работници се включат, но да не се заклеймяват малките, съветва гъркът.", "date": "2017.05.17", "title": "Обучение на учителите и медиация между учениците - гръцките идеи за справяне с агресията"}
{"url": "http://www.dnevnik.bg/sviat/2017/05/17/2972374_v_avstriia_zabraniavat_noseneto_na_burki/", "text": "С нов закон Австрия забранява облекло, напълно покриващо лицето на жените, съобщава БТА. Работата по законопроекта продължава, въпреки нестабилността в управляващата коалиция напоследък, заради която вчера бяха обявени  тази година.От октомври носенето на обществени места на бурки ще се наказва с глоба от 150 евро. Мярката бе критикувана както от крайнодесните, така и от крайнолевите в парламента, като те поискаха глобата да бъде по-голяма.Други нови разпоредби забраняват разпространяването на Корана и изискват всички мигранти в Австрия да преминат \"интеграционна година\", през която ще изучават немски език и етични правила. От кандидатите за бежански статут ще се очаква също да полагат безплатно общественополезен труд. Който откаже, ще загуби предоставяните му помощи.Предложението има за цел да приспособи мигрантите към австрийския трудов пазар.", "date": "2017.05.17", "title": "В Австрия забраняват носенето на бурки"}
{"url": "http://www.dnevnik.bg/kultura/2017/05/17/2972376_kristal_i_diamanti_v_kan/", "text": "Юбилейният 70-ти международен кинофестивал в Кан, който започва тази вечер подготвя луксозна изненада, която ще зарадва бъдещия й носител или носителка. Добре познатият от 1998 година насам престижен приз,представляващ деликатна палмова клонка от чисто злато върху подложка от кристал, тази година е обогатен с допълнително инкрустирани диаманти. Така, красивото произведение на изкуството се превръща в едно от най-скъпите бижута, връчвани от международен филмов фестивал, а марката \"Шопар\" успешно затвърждава непоклатимия си престиж.Кой обаче ще успее да го отнесе със себе си ще стане ясно на 28-ми май, когато международното жури и неговият председател Педро Алмодовар ще го обявят официално.А дотогава то внимателно ще следи дълбочината на темите и оригиналността на филмовия език на 19 филмови заглавия, които в продължение на дванадесет дни ще нажежават страстите на публиката и специалистите.Според Тиери Фремо, главен селекционер на фестивала \"тазгодишното юбилейно издание е от особено значение и за престижа на самата Франция, особено в контекста на ожесточената политическа борба за избор на президент\". \"Журналистите не спират да ни питат, защо филмите, които избираме в конкурса, често са натоварени с политическо съдържание\" – каза неотдавна Фремо пред представители на международната преса. \"Отговорнозаявявам, че фестивалът в Кан отговаря на интересите и настроенията на създателите на филмите. И ако в тях има и политически послания, то е защото самите те са го поискали. Нашият фестивал има задължението и отговорността да отразява нагласите на творците.\"Според вече оформилите се очаквания от страна на най-престижните световни издания тазгодишното издание на Кан вероятно ще надскочи и собствените си високи стандарти, най-вече заради струпването на имена от висока класа в официалния конкурс. Челно място сред тях заема австриецът Михаел Ханеке със своя \"Happy Еnd\", в който с помощта на любимите си Изабел Юпер, Жан-Луи Трентинян и Матийо Касовиц един от най-дълбоките режисьори на световното кино се завръща във Франция. Този път - за да покаже безразличието на буржоазна фамилия към бежанска трагедия, случваща се на километри от богаташкото им имение.От своя страна легендарният французин Мишел Азанависиюс, успял да спечели \"Оскар\" за страната си с безмълвния си \"Артистът\", сега възкресява първите срещи с киното, но също и с любовта на неоспоримата легенда на Кан, швейцарецът Жан-Люк Годар (\"Le Redoutable\").\"Нелюбов\" на Андрей Звягинцев, оценяван от мнозина като най-смелия руски режисьор на десетилетието, е също сред филмите, очаквани с огромно нетърпение. Любопитството към комплицираните отношения между двама развеждащи се родители, останали без капка привързаност към собственото си дете, е меко казано, феноменално.Благодарение на независимия американец Ноа Бомбах и на неговия \"The Meyerowitz Stories\", в който раздиращите от конфликти членове на едно семейство трудно отпразнуват юбилея на велик, но застаряващ артист, по прочутия \"червен килим\" ще мине и неотразимият Дъстин Хофман.От своя страна, впечатляващите с изящество и стил Никол Кидман и Кърстин Дънст ще дефилират в Кан като част от изпълнителките на най-новата историческа драма на София Копола, другата представителка на американското независимо кино. Нейният \"The Beguilded\" разказва трогателна история с млади пансионерки и ранен войник от времето на гражданската война в Америка през миналия век.Винаги провокативният немски режисьор с турски корени Фатих Акин отново проявява острия си социален инстинкт и показва непоколебимостта на вдовица, решена да отмъсти за загубата на съпруга и сина си в кървав атентат. В първата си роля на немски език заедно с него по прочутата стълба на Кан ще се изкачи и Дайана Кругер. С \"Роден\" Жак Дойон от Франция публиката отново ще бъде насочена в романтичната връзка между гениалния скулптор Огюст Роден и талантливата му ученичка Камий Клодел, докато в меко казано провокативния си \"L’amour double\" Франсоа Озон ще вдигне завесата над непреодолимото привличане между депресивна жена и личния й психотерапевт.С \"Добро същество\", често безпощадният украинец Сергей Лозница насочва погледа си към душата на самотна жена, принудена да напусне селото си, за да посети мъжа си в затвора. С \"Луната на Юпитер\" Корнел Мундруцо, който относително бързо успя да си спечели репутацията на еклектичен, но винаги изненадващ автор, най-неочаквано смесва бежанската тема с въображаема или действителна левитация.Винаги саркастичният грък Йоргос Лантимос явно няма никакво намерение да се отдалечава от образа си на тотален абсурдист и в \"Убийството на свещената сърна\". С подобно постоянство най-вероятно ще \"изненада\" и считаната за една от най-нежните жени в световното кино Наоми Кавазе от Япония. Нейният \"Към светлината\" ще се вглъби във взаимоотношенията между постепенно губеща зрението си фотографка и младо момиче, откъснато от реалността.Без точно да го е искал \"Okja\" на корееца Бон Джун-Хо се превърна в повод за сериозен скандал, с главен герой небезизвестната американска компания за разпространение на принципа на видео стрийминга \"Нетфликс\". Невинната на пръв поглед история за загрижеността на мило корейско момиче към огромно животинско създание, което всеки иска да изтръгне от сърцето й, защото вярва, че ще му донесе щастие, се оказа \"костелив орех\" за организаторите на фестивала. Само преди месец те тържествено обявиха, че се стремят към привличането на нови играчи от световната филмова индустрия, независимо от обстоятелството, че филмите им изобщо не достигат до киносалоните, където и да е по света. Френските разпространители веднага се разгневиха и обвиниха фестивала, че не защищава интересите и потребностите на родната публика, тъй като я лишава от възможността да гледа филмите от конкурса на национален екран. Това от своя страна принуди фестивала да направи официална декларация, обявявайки, че от догодина нито един филм, който не предвижда разпространение и в киносалони, няма да бъда селекциониран в официалния конкурс на Кан.Това решение обаче по никакъв начин не засяга французина Арно Деплешан, чийто филм \"Фантомите на Исмаил\" открива фестивала, без обаче да се състезава в него. Още на следващия ден филмът, в който двете страхотни френски актриси Марион Котияр и Шарлот Генсбург правят компания на Матийо Амалрик и му помагат да се обърка в интимните си чувства, тръгва по екраните във Франция за \"традиционната си среща със зрителите\".Грандиозният 24 метров плакат, тежащ не по-малко от 145 кг, на който прекрасната Клаудия Кардинале танцува върху покрива на сграда в Рим в края на петдесетте, вече е качен на централно място в \"Двореца на киното\" в Кан.След броени часове, Моника Белучи, другата прекрасна италианка на \"Кроазет\", ще започне да пръска чар и сексапил като водеща на официалната церемония на едно от най-величавите културни събития на годината, а именно 70-тото издание на фестивала в Кан.", "date": "2017.05.17", "title": "Кристал и диаманти в Кан"}
{"url": "http://www.dnevnik.bg/zdrave/2017/05/17/2972257_kampaniia_za_izmervane_na_kruvnoto_i_pregled_za/", "text": "В 11 града в страната днес специалисти ще измерват безплатно кръвното налягане на желаещите с апарати, индикиращи и предсърдно мъждене. Кампанията е на Дружеството на кардиолозите в България с подкрепата на Български червен кръст, Българска лига по хипертония, Асоциацията на студентите медици в България, Microlife България и 4Бьорингер Ингелхайм България\" по повод Международния ден на хипертонията - 17 май.На ключови места в избраните градове студенти по медицина и лекари ще информират минувачите за причините и за рисковете от високото кръвно налягане, ще отговарят на въпроси и ще насърчават възрастните да следят състоянието си по-добре, защото те са най-рискови. Всеки желаещ ще може да провери своето кръвно налягане и да получи след това карта с резултатите, а консултациите ще са от професионалисти от БЧК, Дружеството на кардиолозите и АСМБ.Безплатните измервания на кръвното налягане ще се извършват с медицинска технология, която регистрира и наличието на предсърдно мъждене, което е трудно за улавяне, но опасно за сърцето, ако е оставено без контрол. Кампаниията ще се проведе през целия ден - Пунктовете за измерване на кръвното ще са в: – пл. ″Света Неделя″ № 7 (до входа на метро станция \"Сердика\") – до подлеза на хотел Плиска, бул. \"Цариградско шосе\" 10В - площад Централен (от западната страна, срещу Централна поща) - ул. \"Тодор Александров\" (пред магазин Билла и Съдебната палата) – Централен парк \"5 октомври\" (до фонтаните) - ул. \"Александровска\", пред сградата на Общината – вход Морска градина (от страната на Икономически университет) - площад \"Свобода\", срещу Съдебната палата - площад \"Възраждане\" до фонтаните, Община Плевен - пешеходна зона между Общински и Областен съвет - пред Драматичния театър и Библиотеката - бул. \"25-ти септември\", пред бившата сладкарница \"Ропотамо\"Артериалната хипертония е най-масовото заболяване в света и в съчетание с други рискови фактори като повишен холестерол, тютюнопушене, затлъстяване, диабет формира висок сърдечно-съдов риск. ", "date": "2017.05.17", "title": "Кампания за измерване на кръвното и преглед за предсърдно мъждене ще има в 11 града днес"}
{"url": "http://www.dnevnik.bg/sviat/2017/05/17/2972260_es_i_sasht_obsujdat_dnes_mogat_li_da_se_prenasiat/", "text": "Служители на Европейския съюз и САЩ ще обсъдят днес желанието на Вашингтон да забрани преноса на лаптопи и таблети в ръчния багаж на самолетите, идващи от някои държави, пише агенция \"Ройтерс\".През март САЩ обявиха, че ще забранят на пътниците, идващи от десет летища по света, да качват на борда електронни устройства, по-големи от смартфони. Мотивът им бе опасността от внасяне на бомби, прикрити като такива устройства.Сред  в Обединените арабски емирства, Саудитска Арабия, Катар и Турция, както и други страни от Близкия изток и Северна Африка. Вашингтон обмисля да включи и някои европейски летища в списъка и заради това се провежда и срещата, пише \"Ройтерс\", а източник от DHS коментира снощи пред агенцията, че забраната вероятно ще се простре и до държави отвъд Близкия изток и Европа.Европейските представители се боят, че преносът на стотици устройства с  в багажното отделение може да увеличи риска от пожар. През април Европейската агенция за авиационна безопасност (EASA) разпространи предупреждение, че преносът на голям брой подобни батерии е опасен.\"Основният проблем се, че обикновените пожарогасители не са много ефективни с изгасянето им; за това е нужно на практика да лишим батерията от кислород\", обясни пред \"Ройтерс\" изпълнителният директор на ЕАСА Патрик Ки.Смята се, че пожари, предизвикани от батерии, са били причина за самолетни катастрофи в миналото - един от известните случаи е разбиването на полет на авиокомпания Ю Пи Ес от Дубай през 2010 г.Противопожарните системи в товарното отделение на търговските самолети, което е недостъпно за екипажа по време на полет, са неефективни за справяне с огън, при който горят метални елементи, а новите правила може всъщност да увеличат опасността от пожар, смятат експерти, .За авиолиниите проблем ще бъде логистиката – как да бъдат проверени всички устройства. През 2016 г. 30 млн. души са летели от Европа до САЩ, показват данните на американското министерство на транспорта. За 2017 г. са планирани 3257 полета седмично от стария континент до Америка.", "date": "2017.05.17", "title": "ЕС и САЩ обсъждат днес могат ли да се пренасят лаптопи в ръчния багаж"}
{"url": "http://www.dnevnik.bg/sport/2017/05/17/2972339_planovete_na_neftohimik_za_silen_voleibolen_otbor/", "text": "Волейболният шампион \"Нефтохимик\" има планове за изграждане на силен отбор, но те се ограничават в рамките на разумно харчене. Това заяви спортният директор на ОСК \"Лукойл\" Сашо Везенков пред \"Дневник\".Той потвърди, че са водени разговори с либерото на националния отбор Теодор Салпаров. Преди два дни .Везенков обясни, че финансирането ще е \"нормално\". Според него Салпаров няма как да очаква нещо подобно на това, на което е свикнал в звездния \"Зенит\" (Казан), където се състезава в последните три години.Желанието на национала е да помогне освен в спортно-технически план и чисто организационно. \"И да направим резултати, които досега тимът не е имал. Това ми е идеята\", каза Салпаров.Очакват се заключителни преговори с шефа на \"Лукойл България\" Валентин Златев. Везенков обясни, че те ще са след края на сезона в баскетболното първенство, където \"Лукойл Академик\" се бори да играе финал.Спортният директор посочи, че не одобрява определението \"проект\" за това, което се подготвя в \"Нефтохимик\". \"Какво значи \"проект\"? Проект е, когато се прави магистрала или се строи блок. Проект има при изграждане на детско-юношеска школа. Ние имаме желание да изградим добър отбор, да опитаме да привлечем национални състезатели. Но все още има време, рано е да говорим\", каза Везенков.Той допълни, че погледите са насочени към добро представяне в евротурнирите. Но под условие - \"Нефтохимик\" има право на участие в квалификациите в Шампионската лига, но може да се откаже, ако заради залата си не успее да домакинства в Бургас. \"В никакъв случай няма да играем във Варна, в Костинброд... Няма никакъв смисъл да се водят фенове с автобуси, а се видя, че отбор от друг град не може да се припознае, ако играе например във Варна.\"Везенков каза, че плановете за развитие на волейболния отбор няма да са за сметка на финансирането на баскетболния. По думите му всеки клуб има строг бюджет.След привличането на национали като Николай Николов и близнаците Георги и Валентин Братоеви \"Нефтохимик\" направи силна втора част на сезона и стана шампион в Суперлигата. Везенков смята, че свиването на бюджетите в големите първенства помага за връщането на някои от добрите състезатели в България.", "date": "2017.05.17", "title": "Плановете на \"Нефтохимик\" за силен волейболен отбор включват разумно харчене"}
{"url": "http://www.dnevnik.bg/sviat/2017/05/17/2972371_trump_pritiskal_direktora_na_fbr_da_ne_razsledva_flin/", "text": "Президентът на САЩ Доналд Тръмп е поискал от директора на Федералното бюро за разследване Джеймс Коми да спре да разследва предполагаемите връзки с Русия на Майкъл Флин, ден след като той подаде оставка като съветник по националната сигурност в Блия дом заради това, че не бе съобщил за свои срещи с руския посланик Сергей Кисляк. Това е записано в документ за служебно ползване, съставен от Коми след срещата между двамата на 14 февруари, т.е. по-малко от месец след встъпването на Тръмп в длъжност.Това твърди \"Ню Йорк таймс\" в публикация ден след като \"Вашингтон пост\", а след това и редица други медии, съобщи, че Тръмп е споделил с Русия секретна разузнавателна информация без позволение на чужда страна партньор, която изрично е поискала това да не се казва на руснаците.Проблемите на Тръмп продължават да се трупат седмица, след като той изненадващо уволни Коми. Президентската администрация, включително вицепрезидентът Майк Пенс, дават различни и понякога противоречиви обяснения за това уволнение, а Тръмп заяви в телевизионно интервю, че една от причините била, че смята \"това руско нещо\" за \"скалъпена история\"\"Ню Йорк таймс\" не е виждал документа на Коми, който е поверителен и само за висши служители на ФБР и най-близките помощници на директора на ФБР. Един от тези помощници прочел откъси от текста на журналист на изданието, включително изреченията \"Надявам се, че ще намериш начин да приклчи това, да оставите Флин на мира. Той е добро момче. Надявам се, че можеш да приключиш с това\".Макар това да е различно от директно искане да се прекрати разследване, юристи коментират, че подобно действие може да се оцени като възпрепятстване на правосъдието. Тръмп може да има същия проблем и с уволняването на Коми - президентът има право на това, но американски съдилища са постановявали, че подобен ход може да бъде тълкуван като възпрепятстване на правосъдието, когато се прави с цел да попречи или спре разследване.Джули О'Съливан, бивш федерален прокурор, която преподава наказателно право, свързано с административни и финансови престъпления, в Джорджтаунския университет, казва пред \"Ню Йорк таймс\" по повод президента: \"Той наистина се нуждае от добър адвокат, защото сам си изработва чудесно дело срещу самия себе си.\"\"Да каже президент на ФБР да прекрати потенциално разследване на престъпление си е възпрепятстване на правосъдието. Точно заради това Ричард Никсън подаде оставка, коментира пред \"Ройтерс\" Ървин Черимински, преподавател по право и ректор на Irvine School of Law към University of California.Други юристи смятат, че ако описаното е вярно, то не е достатъчно силно доказателство за възпрепятстване на правосъдие, а е по-скоро изнудване или натиск над органите на реда.Покрай сканада с моника Люински президентът Бил Клинтън бе обвинен във възпрепятстване на правосъдието и с стигна до гласуване за отстраняването му от длъжност, което той спечели. Но Клинтън бе давал показания под клетва, докато в случая, цитиран от \"Ню Йорк таймс\" се описва просто разговор.Белият дом категорично отрече да има нещо вярно в статията на \"Ню Йорк таймс\". \"Докато президентът неведнъж е казвал, че генерал Флин е достоен човек, служил и защитавал родината си, президентът никога не е искал от Коми или от когото и да е да прекратяват каквото и да е разследване, включително каквото и да е разследване, засягащо ген. Флин. Президентът има изключително уважение към нашите органи на реда и всички разследвания. Това не е свързано с истината или акуратно описване на разговора между президента и Коми.\"Обвинение срещу президента във възпрепятстване на правосъдието може да повдигне министерството на правосъдието, но изглежда малко вероятно точно заради фактите, описани от \"Ню Йорк таймс\" това да се случи. Поради това очакванията са, че тепърва малко по малко ще излизат нови разкрития и публикации. Ако се докаже, че Тръмп е извършил подобно престъпление, то може да е основание за импийчмънт, но за такъв драматичен ход е нужна подкрепата на поне 25 сенатори републиканци, а на сегашния етап това изглежда много далеч от реалността.Публикации като тези на \"Вашингтон пост\" и \"Ню Йорк таймс\" засилват натиска да бъде назначен специален прокурор по разследванията за връзки на обкръжението на Тръмп с Русия.Без да посочва източника си, освен че е \"сътрудник на Коми\" от \"Ню Йорк таймс\" описват още среща между директора на ФБР и Тръмп в Овалния кабинет, на която президентът осъдил изтичането на информация към медиите и казал, че трябва да се обмисли как да бъдат вкарвани в затвора онези, които публикуват секретни данни.В призив за набиране на средства, разпространен от политическата структура на Тръмп и ръководството на Републиканската партия след публикацията на \"Ню Йорк таймс\", се казва: \"Вече знаете, че медиите ни се нахвърлиха. Но, за съжаление, това не са просто фалшиви новини. Това са хора в собствената ни бюрокрация, която никой не е избирал, искащи да саботират президента Тръмп и цялото движение \"Америка на първо място\".", "date": "2017.05.17", "title": "Тръмп притискал директора на ФБР да не разследва Флин, твърди \"Ню Йорк таймс\""}
{"url": "http://www.dnevnik.bg/skorost/2017/05/17/2971863_zavod_za_gumi_za_edin_miliard_evro_video/", "text": "Какво си представяне, като чуете завод за гуми? Вероятно мръсно производство с тежък физически труд в него. Честно казано, това беше и моята представа.В миналото това беше така, коментира Андрей Пантюков, който в момента е временен президент и изпълнителен директор на \"Нокиан тайърс\" и изпълнителен директор на един от най-модерните заводи за гуми в Европа. Той е собственост на финландския производител и се намира в руския град Всеволожск (на 28 км от Санкт Петербург). Изявлението дойде на среща с група български, полски, чешки и румънски журналисти, поканени на обиколка из завода.\"Преди двадесетина година посетих подобно производство във фабрика, работеща от съветско време. Направих грешката да бъда със светъл костюм и след обиколката из производствените помещения костюмът ми беше на черни петна, които се оказа, че няма начин да бъдат изпрани, довършва Пантюков.За обиколката в руския завод на \"Нокиан\" аз пък бях с бял пуловер, на който нищо не му се случи след продължилата повече от час визита из цеховете за производство. Единствената разлика беше, че от него се носеше един специфичен аромат - аромат, не миризма, идващ от суровия каучук, както ни беше обяснено. Построен през 2005 г. за рекордно краткия срок от една година, заводът за гуми е сред най-модерните и ефективни в света, с висока степен на автоматизация на производството. Навсякъде се забелязват роботи, а из халетата на фабриката се движат и 12 автономни транспортьора-товарачи, които могат да намират и транспортират нужни за производството суровини. До момента в завода на \"Нокиан\" в Русия са инвестирани 1 млрд. евро, а капацитетът расте непрекъснато. При 1 млн. гуми годишно в началото сега се правят 15.5 млн., а скоро капацитетът ще скочи до 17 млн. бройки. За сравнение - заводът на \"Нокиан\" в град Нокиа, Финландия, прави едва 2.5 млн. бройки на година.Финландският завод обаче работи пет дни в седмицата, докато руският е с непрекъснат цикъл на работа. Единствено по Коледа машините се спират за седмица, няколкоседмичен е престоят през юли, когато основната част от персонала е в отпуск.През другото време се работи денонощно, като смените са две по дванадесет часа. На учудването ни, че не е избрано работно време с три смени по осем часа, директорът на завода отговори, че самите работници са предпочели сегашният вариант. Иначе машините и начинът на производство в заводите в Нокиа и Всеволожск са абсолютно идентични. Във фабриките идват всички продукти, а след замесването на правилните съставки започна и производството на гумите. Те са за леки автомобили и SUV модели, като номенклатурата включва над 170 различни размера. В Русия гумите на \"Нокиан\", особено зимните, от години са сред най-продаваните, но Андрей Пантюков не скрива, че с пускането на руското производство са се появили съмнения дали то е със същото качество като финландското. При обиколката на завода видяхме и процеса на контрол. На практика всяка гума се проверява първо от машина, а след това минава през оглед от квалифицирани служители. На разположение е и зона за тестове, където се имитират различни натоварвания и дългосрочна употреба.При наличие на проблем по баркода, който всяка гума има, може да се проследи нейния път назад и да се открие причината за него.Директорът на руския завод не скрива, че тайната на успеха и качествената продукция се крие и в добрия персонал. Одобрените кандидатите за работа минават през специално обучение с продължителност между 4 и 12 часа в зависимост от позицията.Стремежът е кадрите да бъдат запазени и лоялността е доста голяма, като повече от половината от кадрите са със стаж между 4 и 10 години. Освен заплатата, която е достатъчно атрактивна, за да няма проблем с набирането на хора, компанията развива и сериозна социално политика. Заводът има 2 детски градини, предлага възможности за спорт и развлечения. Храната в стола не отстъпва по нищо на тази в ресторант средно ниво, убедих се сам при посещението на завода и обяда в неговата столова.Уникална екстра е и предлагането при преференциални условия на жилища в изграден от \"Нокиан тайърс Русия\" жилищен комплекс от затворен тип, в който има 360 апартамента. Всеки от работещите в завода може и да купи по два комплекта гуми годишно на специална цена. \"Идеята е хората да усетят качеството на продукцията, която произвеждат\", обяснява директорът на завода на \"Нокиан\" в Русия.В отговор на въпрос Андрей Пантюков не скри, че в сравнение с Финландия разходите за работниците са в пъти по-ниски, но допълни, че основната разлика идва от различните социални плащания.Следващият завод на \"Нокиан тайърс\" ще е в САЩ, съобщи още Пантюков. Той ще се намира в щата Тенеси и ще обслужва приоритетно пазара в Северна Америка.Общият размер на инвестициите на тази фаза е приблизително 360 милиона долара. Строителството ще започне в началото на 2018 г., а първите гуми ще бъдат произведени през 2020 г.С построяването на новата фабрика производствените мощности на компанията ще станат три. Годишният капацитет на новото предприятие ще бъде 4 милиона гуми с потенциал за разширяване в бъдеще.", "date": "2017.05.17", "title": "Завод за гуми за един милиард евро (видео)"}
{"url": "http://www.dnevnik.bg/sviat/2017/05/17/2972387_rejisyorut_maikul_mur_podgotvia_dokumentalen_film_za/", "text": "Американският режисьор Майкъл Мур работи по документален филм за Доналд Тръмп, от който по думите му президентът на САЩ има защо да се тревожи, съобщава БТА. Продуцентите Харви и Боб Уейнстийн обявиха, че са си осигурили световните права за филма, който Мур е озаглавил \"Фаренхайт 11/9\".Името идва от деня (ранните часове на деня след изборите - 9 ноември), когато Тръмп бе обявен за новоизбрания президент на САЩ, и същевременно е препратка към филма на режисьора от 2004 г. за президента Джордж У. Буш - \"Фаренхайт 9/11\". Мур е работил по филма тайно в последните месеци и обещава, че той ще бъде \"експлозивен\".\"Няма значение какво хвърляте по него, то не работи. Няма значение какво се разкрива - той остава на мястото си. Фактите, реалността, умът не могат да го победят. Дори когато се самонаранява, на следващата сутрин става, продължава и пише в Туитър. Всичко това свършва с този филм\", заяви режисьорът.Продуцентите обявиха сделката за новата творба на, където \"Фаренхайт 9/11\" спечели \"Златна палма\". Малко преди изборите през ноември той представи филма си , предупреждавайки привържениците на либерализма, че Тръмп ще спечели битката за Белия дом.", "date": "2017.05.17", "title": "Режисьорът Майкъл Мур подготвя документален филм за Доналд Тръмп"}
{"url": "http://www.dnevnik.bg/bulgaria/2017/05/17/2972403_bez_kucheta_no_s_po-evtini_shezlongi_i_chaduri_tova/", "text": "Фирмата концесионер на Южния плаж в Несебър обяви, че това лято ще забрани разхождането на кучета по пясъка. Достъпът на домашни любимци до плажната ивица вече е преустановен, тъй като трябвало да се спазват и прилагат ограниченията, съгласно клаузите в подписания договор.По цялото протежение на плажа ще бъдат поставени предупредителни табели, които ще информират стопаните за забраната. Едновременно с това, служители на фирмата концесионер ще следят стриктно за недопускане на кучета върху пясъка.Ограничителните мерки се налагат заради безопасността на плажуващите, както и заради строгите хигиенни изисквания на контролните органи във връзка с чистотата на плажа, уточняват още от фирмата.Южният плаж в Несебър вече е подготвен за началото на сезона, който ще бъде официално открит на 1 юни. Цените на чадърите и шезлонгите, които до миналото лято бяха по 10 лв., поевтиняват с 20%. Този сезон двете плажни екстри ще струват по 8 лева.", "date": "2017.05.17", "title": "Без кучета, но с по-евтини шезлонги и чадъри това лято на Южния плаж в Несебър"}
{"url": "http://www.dnevnik.bg/sport/2017/05/17/2972381_shampionut_muri_zagubi_tejko_na_starta_v_rim_i/", "text": "Шампионът Анди Мъри беше детрониран още в първия кръг на турнира от сериите \"Мастърс\" в Рим. Водачът в световната ранглиста, който , допусна тежка загуба с 2:6, 4:6 от представителя на домакините Фабио Фонини.За шотландеца това беше пореден слаб резултат. Преди седмица той отпадна рано и в Мадрид, където .За разлика от Мъри вторият в схемата Новак Джокович дава знак, че влиза в прави път. Сърбинът се наложи със 7:6 (2), 6:2 срещу Аляж Бедене от Великобритания и в осминафиналите ще играе с победителя от испанския сблъсък Роберто Баутиста Агур срещу Пабло Кареньо Буста.Поражението от Фонини беше пето за Мъри в последните му десет мача и общо седма загуба в 23-те му срещи през 2017 г.. Десетина дни преди началото на \"Ролан Гарос\" той все още е много далеч от формата от миналия сезон.Мачът започна отлично за Фонини, който след два пробива поведе с 4:0. До края италианецът игра стабилно и след 6:2 спечели сета.Във втория картината се повтори - с нови два пробива италианецът стигна до 5:1. Този път Мъри съумя да върне единия пробив и избегна още по-тежка загуба.Фонини, който преди седмица в Мадрид измъчи максимално бъдещия шампион Надал, ще срещне Александър Зверев или Виктор Троицки в осминафиналите в Рим.В тази първа четвърт на схемата е известен още един осминафиналист - поставеният под №12 Томаш Бердих, който победи аржентинеца Карлос Берлок с 6:3, 6:4 и очаква спечелилия в мача между Милош Раонич и Томи Хаас.Във втората четвърт са ясни трима от четиримата участници в третия кръг. Поставеният под №6 Марин Чилич ще играе с намиращия се в страхотна форма Давид Гофен, а Джон Иснър очаква световния №3 Стан Вавринка или Беноа Пер.", "date": "2017.05.17", "title": "Шампионът Мъри загуби тежко на старта в Рим и задълбочи колебанията си"}
{"url": "http://www.dnevnik.bg/bulgaria/2017/05/17/2972378_mediiniiat_regulator_iska_vuzrastovo_oznachavane_s/", "text": "Предвижда се въвеждането на т.нар. възрастово означаване с \"точки\" с цел защита на детската аудитория от неподходящо съдържание. Промяната е заложена в актуализирания вариант на Критериите за оценка на съдържание, което е неблагоприятно или създава опасност от увреждане на физическото, психическото, нравственото и/или социалното развитие на децата, разработен от Съвета за електронни медии (СЕМ). Това съобщи в интервю за БТА членът на медийния регулатор Мария Стоянова.По проекта в началото на май се състоя среща между СЕМ, Националната мрежа за децата (НМД), Държавната агенция за закрила на детето (ДАЗД) и Асоциацията на българските радио и телевизионни оператори (АБРО).По думите на Стоянова аудиовизуалният сектор е представил вижданията си за нов етап в защитата на детската аудитория от неподходящо съдържание, а именно възрастово означаване с т.нар. точки на цялата телевизионна програма.Предвижда се след всяко прекъсване за реклама на предаване или филм в долния десен ъгъл на екрана в продължение на 60 секунди да се вижда т.нар. точка. Представители на родителските организации са харесали предложението.Мария Стоянов посочи, че още преди да е изтекъл срокът за обществено обсъждане, в социалните мрежи са били разпространени упреци към проекта, но са липсвали конкретни аргументи.\"Създаде се погрешно впечатление, че регулаторът едва ли не потъпква правата на децата, което не отговаря на истината\", каза още Стоянова.", "date": "2017.05.17", "title": "Медийният регулатор иска възрастово означаване с \"точки\" на цялата телевизионна програма"}
{"url": "http://www.dnevnik.bg/bulgaria/2017/05/17/2972385_centrove_shte_se_grijat_za_deca_s_uvrejdane_dokato/", "text": "Нова социална услуга - дневни центрове, в които децата с увреждане да остават до 14 дни докато родителите им са на почивка, предвижда социалното министерство. Така родителите без да изоставят децата ще могат да се заредят и да продължат грижата си за тях, коментира пред БНТ министър Бисер Петков и добави, че се подготвя нов закон за социалните услуги и се разработват нови услуги в помощ на хората с увреждания.Приоритет на ведомството е и подготовката на регистър на децата с увреждане, чието съставяне се е забавило, увери Петков по повод днешния протест на хората с увреждания. Той нарече протеста справедлив, но и уточни, че проблемите не могат да бъдат решени веднага, защото изискват огромен финансов ресурс. Министърът напомни и че от тази година помощите за семейства с деца с увреждания са увеличени значително. Друг приоритет на ведомството ще е регламентирането на изплащането на пенсиите от втория стълб. Първите пенсионери с такава пенсия, а това са родените след 1960 г., се очакват в началото на 20-те години и дотогава трябва да се даде отговор какво точно ще получат те, каза Петков, който доскоро беше управител на Националния осигурителен институт.Министърът каза, че на срещите с работодателите и синдикатите е изгубил част от оптимизма си за формулата за определяне на минималната работна заплата. Двете страни имат все още съществени различия за това дали да има диапазон, в който тя да се определя и какъв да е той, какво да е текущото равнище на минималната работна заплата и дали е адекватна и отговаря на производителността, каза Петков, но увери, че ще положи усилия работната група в министерството да продължи да работи до изчерпване на всички възможности за диалог.Освен това той напомни, че Кодексът на труда дава право на Министерския съвет да определя размера на минималните възнаграждения, а програмата на кабинета предвижда той да е 600 лв. в края на мандата.Агенцията по заетостта подготвя улеснения за регистрацията на сезонни работници от трети страни в отговор на недостига на кадри в туризма, каза министърът. Ще отпаднат редица документи, за които е преценено, че няма нужда да бъдат представяни.", "date": "2017.05.17", "title": "Центрове ще се грижат за деца с увреждане, докато родителите им са на почивка"}
{"url": "http://www.dnevnik.bg/sport/2017/05/17/2972398_mitov_iska_da_izgradi_silen_otbor_s_koito_levski_da/", "text": "Треньорът на \"Левски\" Николай Митов заяви, че не е дошъл в клуба за мач или два. Той посочи, че целта му е изграждането на силен отбор за следващия сезон.Сините загубиха три и последните си четири мача, като в този кръг . Това усложни целта пред отбора да се пребори с ЦСКА за второто място.\"Трябва да се бутне едно нещо, за да изградиш ново. Целта е от новия сезон да изградим отбор, който да се противопоставя на отбор като \"Лудогорец\", заяви Митов.Треньорът защити решението си отново да остави извън групата четиримата футболисти, с които вече реши да се раздели. \"Тези момчета, които не влезнаха в групата за мача, са дали на \"Левски\", но няма да бъдат в \"Левски\" от другия сезон. Предпочитам да виждам хора, на които ще разчитам и през следващия сезон.\"\"Както видяхте, на моменти надигравахме \"Лудогорец\". Трябва да играят футбол по моите виждания, трябва малко време и селекция. Трябва конкуренция. В \"Левски\" конкуренцията трябва да е от първия мач на сезона. За да се направи отбор, трябва да се рискува. В центъра трябва да сме по-осторожни. Работим и гледаме напред\", каза Митов и поздрави младия Илия Юруков за включването му.", "date": "2017.05.17", "title": "Митов иска да изгради силен отбор, с който \"Левски\" да конкурира \"Лудогорец\" догодина"}
{"url": "http://www.dnevnik.bg/na_put/2017/05/17/2968583_djipiesut_izkljuchva_chasti_ot_mozuka_pokaza/", "text": "Устройствата и приложенията за сателитна навигация по пътищата заместват мисловната дейност и на практика карат мозъка да \"изключи\" тази част, която отговаря за ориентацията, показва  на учени от University College London, цитиран в списанието Science Daily. Проучването е публикувано в журнала Nature Communications. В него се включили 24-ма доброволци, които трябвало да симулират придвижване из централната част на Лондон, докато мозъчната им активност се наблюдава със скенер. Учените се концентрирали върху процесите, свързани с паметта и ориентацията в амоновия рог в мозъка (или т.нар. хипокамп), както и върху предната част на мозъчната кора, където се формират плановете и решенията.За целите на експеримента изследователите начертали в детайли лабиринта от малки улички в централен Лондон и първо оставили участниците да се ориентират и сами да взимат решения накъде да вървят.Когато трябвало да се оправят сами из уличките, мозъците на доброволците работили активно. Пикове на мозъчната дейност имало в моментите, в които се озовават на непозната улица, или когато трябва да изберат посоката, в която да продължат на кръстовище. Спадове на активността имало, когато хората се озоват в задънена улица и устремът им буквално се блокира.Колкото повече избор на посоки имали, толкова по-стимулирани изглеждали на скенера предната мозъчна кора и хипокампът на участниците в експеримента. Когато обаче държали GPS в ръка, при същите \"вълнуващи\" условия, нито една от двете ключови части на мозъка не се активизирала така интензивно, а дори напротив - реагирали съвсем приглушено.", "date": "2017.05.17", "title": "Джипиесът \"изключва\" части от мозъка, показа експеримент"}
{"url": "http://www.dnevnik.bg/zelen/2017/05/17/2972424_zakonoproektut_dopuskasht_zastroiavane_po_moreto/", "text": "Промените в Закона за земеделските земи, с които Обединените патриоти - част от управляващата коалиция, опитаха да прокарат улеснения за строителство по Черноморието, внезапно отпаднаха от седмичната програма на Народното събрание.Законопроектът, получил одобрението на земеделската комисия, но предизвикал протестите на природозащитници, не беше включен в дневния ред, гласуван днес от депутатите на първото за седмицата заседание на Народното събрание. Снощи обаче спорният проект присъстваше в проектопрограмата, качена на сайта на парламента, като първа точка в четвъртък.И снощи, и тази сутрин граждани протестират пред сградата на Народното събрание.  Според действащото законодателство възможността инвеститорите да застроят плажовете, които имат статут на земеделска земя, на Камчийски пясъци, Корал, Карадере и Иракли изтича след по-малко от седмица. Проектът за изменение предвижда удължаване на срока до 2020 г. Основен мотив за промените, посочени от вносителите от \"Обединени патриоти\", е \"да овъзмезди и да защити интересът на дребните собствени и семейства със среден и нисък доход\", които били ощетени през изминалите години да реализират инвестиционните си намерения заради \"жестоката икономическата криза\" и влезли впоследствие \"административни забранителни актове и законодателни промени, които обслужват необществен интерес\".Поставянето на тези дребни собственици в неравностойно пазарно положение, според законотворците, е наказание и е несрпаведливо спрямо най-уязвимата част от българското население. Според вносителят, става дума за стотици семейства, които са успели да сменят предназначението на едва 0,001% от поземления фонд.", "date": "2017.05.17", "title": "Законопроектът, допускащ застрояване по морето, внезапно отпадна от програмата на депутатите"}
{"url": "http://www.dnevnik.bg/zelen/2017/05/17/2972451_upravliavashtite_ottegliha_tekstovete_za_stroejite_po/", "text": "ГЕРБ и \"Обединените патриоти\" ще оттеглят подписите си от . Решението е било взето снощи, но поводът за него по думите на зам.-председателя на ГЕРБ Цветан Цветанов са политически спекулации, а не протестите срещу предложенията на управляващите.Проектът беше внесен от народни представители от управляващата коалиция - \"Обединени патриоти\" и ГЕРБ и в края на миналата седмица беше бързо одобрен от ресорната комисия и подготвен за гласуване в зала. Обсъждането му обаче предизвика реакция сред природозащитниците, включително снощи. Текстовете трябваше да бъде разгледани на първо четене в пленарна зала утре, но.Според действащото законодателство инвеститорите, които притежават земеделска земя с променен статут, позволяващ право на строежи, трябва да са осъществили проектите си до 23 май 2017 г. След тази дата земята автоматично връща статута си на земеделска, което забранява строителството върху нея. Законовата разпоредба засяга имоти в цялата страна, но при опита за удължаване на срока за строителство вниманието се съсредоточи върху проектите за застрояване на зони около някои от последните диви плажове по българското Черномория - Камчийски пясъци, Корал, Карадере и Иракли. Проектът за изменение на закона за земеделските земи предвижданe удължаване на срока за строежи до 2020 г.След спешното оттегляне на проектозакона земеделските земи, по които няма строителство в момента, ще върнат статута си след седмица. Това обаче не означава, че няма да бъдат застроени.От думите на председателя на земеделската комисия Десислава Танева (ГЕРБ) днес се разбра, че инвеститорите ще трябва да повторят извървените процедури и да платят повторно таксите, ако искат да довършат проектите си. На практика това означава, че ако засегнатите от изтичащите срокове собственици все пак искат да строят върху земята си, те ще трябва отново да предприемат пред властите стъпки за промяна на предназначението на земята, да платят нужните такси от 4 хил.-5 хил. лв. и след това в срок до 6 години, както изисква законът, да завършат проектите си, обясниха депутати от ГЕРБ. Земеделските земи по Черноморието са 1817, а досега разрешителни за строеж са издадени за 217 от тях. Цветан Цветанов увери, че сроковете няма да бъдат променяни, а в отговор на упреците на БСП припомни на социалистите, че до 2011 г. изобщо не е имало такива срокове.Според депутатите от \"БСП за България\" и \"Воля\" текстовете са лобистки и обслужват инвеститорските интереси. След като ГЕРБ съобщи решението на управляващите, .По-късно Йордан Апостолов от \"Обединените патриоти\" потвърди оттеглянето на законопроекта, но заяви, че коалиционните партньори от ГЕРБ са се поддали на натиск от страна на протестиращите.Основен мотив за промените, посочени от вносителите от \"Обединени патриоти\", е \"да овъзмезди и да защити интересът на дребните собствени и семейства със среден и нисък доход\", които били ощетени през изминалите години да реализират инвестиционните си намерения заради \"жестоката икономическата криза\" и влезли впоследствие \"административни забранителни актове и законодателни промени, които обслужват необществен интерес\".", "date": "2017.05.17", "title": "Управляващите оттеглиха текстовете за строежите по морето, но те ще са възможни след нови процедури"}
{"url": "http://www.dnevnik.bg/bulgaria/2017/05/17/2972430_atanas_skatov_izkachi_lhotce/", "text": "Около 20.30 ч. снощи Атанас Скатов е изкачил връх Лхотце (8516 м) - четвъртия по височина връх в света.От пиар агенцията му посочват, че така той се превръща в първия веган, качил този връх, и втория българин, достигнал до него, след Христо Проданов през 1981 г.Заедно със Скатов върха са изкачили алпинисти от Норвегия и Индия. Тримата са първата група, успешно качила върха за сезона. През последните четири години по различни причини нямаше нито едно изкачване на Лхотце.За Скатов това е петият изкачен успешно осемхилядник след Еверест (2014 г.), Манаслу (2015 г.) и Анапурна и Макалу (2016 г.).Той изпълнява проекта си за изкачване на 14-те осемхилядника на планетата без консумация на животинска храна. В експедициите си Скатов ползва кислород.", "date": "2017.05.17", "title": "Атанас Скатов изкачи Лхотце"}
{"url": "http://www.dnevnik.bg/sviat/2017/05/17/2972493_italianskiiat_senat_poiska_policiia_da_pridrujava/", "text": "Италианска парламентарна комисия, разследваща дейността на неправителствените организации, които наемат кораби, за да се притекат на помощ на мигрантите в Средиземно море, препоръча полицаи да присъстват в момента на спасяването на мигрантите, предаде агенция \"Франс прес\".За да се подобри борбата срещу  разследванията трябва да започнат още в морето, където съществени доказателства може да бъдат елиминирани, каза вчера Никола Латоре, председател на комисията по отбрана в италианския Сенат.Той припомни, че по време на тази фаза на спасителните операции мобилни телефони се изхвърлят във водата, а трафикантите се появяват и прибират мотора на празните лодки, от които вече са спасени мигрантите. Според Латоре полицаите могат да се намират до корабите на , тоест да са в отделно плавателно средство, например катер.В своя доклад комисията в Сената препоръча и установяване на процедура за сертификация на всички неправителствени организации, участващи в , за да се гарантира по-голяма прозрачност на тяхното финансиране.Десетина кораби на неправителствени организации патрулират край . Миналата година те осъществиха 26% от спасителните операции на мигранти, а от началото на годината - 33% от спасителните операции, редом с европейски, италиански или търговски кораби.В последно време в Италия се появиха изявления за  на неправителствените организации с трафикантите.Сенатската комисия пледира и за дипломатическо решение при разпределяне на спасените мигранти в Средиземно море. Тя поиска те да не бъдат откарвани само в Италия, но също и в Либия, Малта и Тунис. От началото на годината 1229 души  в опит да стигнат до Италия през Средиземно море, съобщава Световната организация по миграциите.Фронтекс обяви, че от началото на годината в Италия са пристигнали през централното Средиземноморие 37 200 мигранти, допълва АНСА. Това е с 33 процента повече в сравнение със същия период на миналата година.", "date": "2017.05.17", "title": "Италианският Сенат поиска полиция да придружава хуманитарните организации, спасяващи мигранти"}
{"url": "http://www.dnevnik.bg/razvlechenie/2017/05/17/2972505_nazaret_pristiga_v_plovdiv_za_koncert_v_antichniia/", "text": "Шотландската рок група \"Назарет\" (Nazareth) пристига в България за концерт на 18 юни в Пловдив. Музикантите ще излязат на сцената на Античния театър в Стария град в 21 часа.Концертът в България е част от турнето на пионерите на хард рока, което ще премине още през Германия, Австрия, Щвеция, Румъния и Гърция. Очаква се на сцената на Античния театър да прозвучат класическите хитове \"Love Hurts\", \"Hair of the Dog\", \"Dream On\", а организаторите от Moko Solution обещават феновете да чуят и нови композиции.На една сцена ще свирят баща и син – основателят на \"Назарет\" и басист Пит Агню и Лий Агню, който зае мястото на покойния барабанист Даръл Суит. \"Когато сме на сцената, ние сме просто бас китарист и барабанист, а не баща и син. Всички музиканти от групата сме се сработили изключително добре, магията на публиката ни завладява и за нас съществува само музиката и феновете ни\", казва Пит Агню за съвместната им работа.Билетите са на цени от 40 до 60 лева и могат да бъдат закупени от мрежата на Eventim в страната и .", "date": "2017.05.17", "title": "\"Назарет\" пристига в Пловдив за концерт в Античния театър на 18 юни"}
{"url": "http://www.dnevnik.bg/sport/2017/05/17/2972457_goldun_steit_nanese_mnogo_tejuk_vtori_udar_na_san/", "text": "\"Голдън стейт уориърс\" постигна смазваща победа с 36 точки разлика срещу \"Сан Антонио спърс\" и поведе с 2:0 във финала на Западната конференция. \"Воините\" се наложиха със 136:100 и се доближиха на два успеха от трето поредно участие в големия финал на Националната баскетболна асоциация (НБА).След като в първия мач наваксаха 25 точки изоставане след контузията на Кауай Ленард и спечелиха драматично със 113:111, във втория двубой играчите на \"Голдън стейт\" отбелязаха първия кош и водеха в резултата през цялото време.В отсъствието на Ленард \"Сан Антонио\" не успя да се противопостави в нито един момент от мача. \"Голдън стейт\" спечели първата четвърт с 33:16, а след 39:28 във втората уби съпротивителните сили на \"шпорите\". След почивката домакините продължиха да увеличават преднината си, която достигна до 41 точки.Стеф Къри беше най-полезен за победителите с 29 точки, седем борби, седем асистенции и три откраднати топки. Той вкара шест тройки от девет опита, две от петте си стрелби за две точки и не сбърка нито веднъж при седемте си заставания на наказателната линия.Кевин Дюрант добави 16 точки, а Дреймънд Грийн се отчете с 13 точки, девет борби, шест асистенции, две откраднати топки и два чадъра. Страхотно включване направиха и резервите на \"воините\". Патрик Макоу вкара 18 точки, а Шоn Ливингстън, Йън Кларк и Джеймс Макаду отбелязаха общо 26.Играчите на \"Уориърс\" завършиха с впечатляващи показатели в стрелбата - 56.2% от игра (50/89), включително 48.6% (18/37) от зоната за три точки, и 94.7% от наказателната линия (18/19). \"Шпорите\" пък вкараха едва 29 от 77-те си изстрела за две точки и само пет тройки от 23 опита.Джонтън Симънс беше най-резултатен за тексасци с 22 точки, а резервата Дейвис Бертанс добави 13 точки за 17 минути. Двамата бяха единствените в състава на Грег Попович с двуцифрен точков актив. Четирима от петимата титуляри - Ламаркъс Олдридж, Пау Гасол, Пати Милс и Дани Грийн, комбинираха едва 25 точки.Следващите два мача от серията са в Сан Антонио - в ранните часове на 21 и 23 май. Победителят от този сблъсък ще спори за титлата с \"Бостън селтикс\" или шампиона \"Кливланд кавалиърс\", на които идната нощ им предстои първа среща във финала на Източната конференция.", "date": "2017.05.17", "title": "\"Голдън стейт\" нанесе много тежък втори удар на \"Сан Антонио\""}
{"url": "http://www.dnevnik.bg/sviat/2017/05/17/2972476_trump_i_erdogan_se_pohvaliha_vzaimno_i_izbegnaha/", "text": "Лидерите на Турция и САЩ Реджеп Ердоган и Доналд Тръмп се отрупаха взаимно с похвали и избегнаха неудобните теми помежду си във вчерашната си среща.Посещението на Ердоган във Вашингтон дойде дни след като САЩ обявиха, че ще в рамките на борбата срещу \"Ислямска държава\". Анкара приема кюрските Отряди за народна защита (YPG) като опасност за суверенитета си.Дни преди срещата пред репортери в Турция президентът каза: \"Ако сме стратегически партньори, трябва да вземаме решения заедно. Ако нещо засенчи съюза, ще трябва сами да се оправим.\"Решението на САЩ да въоръжат YPG разгневи Анкара, тъй като според нея YPG са свързани с Кюрдската работническа партия (ПКК). , която се бори за независимост на югоизточните региони на Турция, е , Европейския съюз и Вашингтон за терористична групировка. САЩ обаче разграничават двете организации и приемат сирийските кюрди за важен съюзник.Повод за раздор между Вашингтон и Анкара е и желанието на Турция духовникът , който живее в Пенсилвания, да бъде екстрадиран. Според Ердоган някогашният му близък съратник Гюлен стои зад опита за преврат.Тези два въпроса обаче не бяха засегнати публично по време на срещата. Двамата президенти се придържаха към топлия тон, възприет от победата на Тръмп насам.Тогава Ердоган бе един от първите лидери, . Тръмп пръв сред западните ръководители  за победата на референдума през април, който концентрира властта в Турция в негови ръце.Вчера Тръмп обяви Ердоган за \"важен съюзник\" в \"борбата срещу тероризма\" и не спомена масовите чистки, предприети след опита за преврат през юли. \"Имахме чудесни отношения и ще ги направим дори по-добри\", каза още той.\"Подкрепяме Турция в борбата срещу терора и терористичните групировки като \"Ислямска държава\" и ПКК\", каза той. \"Оценяваме и лидерството на Турция в опитите да се спрат ужасяващите убийства в Сирия\". Ердоган заяви, че визитата му ще маркира \"историческа промяна\" във вече \"изключителните отношения\" между двете държави.Приятелски и шаблонни – така в. \"Вашингтон пост\" определи изказванията на двамата лидери. Те използваха подобни изрази, като Тръмп нарече смелостта на турските войници \"легендарна\", а Ердоган определи по същия начин победата му на изборите.Според медията деликатните изказвания на президентите са от полза за всеки един от тях. И двамата са изправени пред вътрешни проблеми – Тръмп заради  гафове и скандали, а Ердоган – заради нарастващата опозиция у дома.Възможно е Анкара дори да приеме въоръжаването на YPG, ако САЩ гарантират, че оръжията няма да бъдат използвани срещу Турция и че бастионът на  няма да попадне в ръцете на кюрдите, коментира анализаторката Амберин Заман.В същото време Анкара ще продължите ударите си срещу ПКК и сирийските отряди, а САЩ няма да обръщат внимание на това, пише \"Вашингтон пост\". \"Турски служители подчертаха пред американските си колеги на най-високо ниво и по време на почти всички срещи, че страната ще продължи да напада YPG, когато сметне за необходимо\", пише Раджип Сойлу от проправителствения вестник \"Сабах\".САЩ отдавна не смятат Турция за партньор, на когото може да се разчита, така че тази среща няма да маркира ново начало за двете държави. Национализмът на Ердоган също означава, че той ще държи Запада на ръка разстояние, отбелязва \"Вашингтон пост\".", "date": "2017.05.17", "title": "Тръмп и Ердоган се похвалиха взаимно и избегнаха спорните теми"}
{"url": "http://www.dnevnik.bg/biznes/2017/05/17/2972463_obemut_na_otpusnatite_burzi_krediti_raste_s_13_za/", "text": "През първото тримесечие на годината отпуснатите бързи кредити са се увеличили двуцифрено спрямо същия период на изтеклата година. Двуцифрен е и темпът на свиване на необслужваните заеми в сектора. Това показват данните на БНБ към края на март, цитирани от.На годишна база нарастването на кредитирането в небанковия сектор е с 13% до близо 2.6 млрд. лв. През цялата минала година ръстът на този тип заеми е бил двуцифрен, като дори е достигал почти 15%. Така растежът на портфейла на небанковите дружества се задържа вече близо две години след периода на свиване.По-голямата част от заемите са получени от физически лица - 80% от всички, или 2.043 млрд. лв.В структурата на кредитите за домакинствата преобладаващи са потребителските – 1.849 млрд. лв., като техният годишен ръст е с 20.4%. Заемите, които са използвани за съфинансиране за покупка на имот, се свиват с двуцифрен темп за година – 29.1%, до малко над 100 млн. лв.Двуцифрен ръст има и при заемите с най-дълъг срок на изплащане - над 5 години, от 31.2% на годишна база до 957.6 млн. лв. Интересно, че така наречените бързи кредити до заплата растат с едва 8.9% за година.С двуцифрен темп се свиват и необслужваните кредити - с 15% за година до 388.6 млн. лв. Основните причини за стабилното развитие на бизнеса са понижаването на безработицата и повишаването на доходите на населението.По данни на БНБ към края на март тази година броят на регистрираните в централната банка дружества е 152.", "date": "2017.05.17", "title": "Обемът на отпуснатите бързи кредити расте с 13% за година"}
{"url": "http://www.dnevnik.bg/bulgaria/2017/05/17/2972523_stroejut_na_tunel_jeleznica_triabva_da_se_sukrati_s/", "text": "Министърът на регионалното развитие и благоустройството Николай Нанков заяви пред БНР, че строежът на тунел \"Железница\", който е най-трудният участък от магистрала \"Струма\", трябва да бъде редуциран с поне 400 дни. Това се налага,.По думите му е загубено много време по различни процедури за изграждането на тунела и сега \"трябва да се рестартира всичко от начало\". Новият проект ще бъде и със съкратени срокове за изпълнение. Това от своя страна налага на терен да работят повече фирми, които да строят едновременно, за да се изпълнят поетите задължения.\"В момента инженерите в Агенция \"Пътна инфраструктура\" преработват обществената поръчка. Нашето желание е да я пуснем на три обособени позиции. Първата е пътното платно до тунела, втората да представлява самият тунел, а третата - съответните съоръжения и пътните платна след тунела\", заяви Нанков.Министърът разкри, че оценката за въздействието върху околната среда (ОВОС) за вече е готова. Той добави, че очаква да има някакво забавяне, тъй като \"има два или три пункта, които трябва да бъдат доработени, по-специално в оценката за съвместимост\".\"Хронограмата, която следваме, е през 2019 г. да стартираме реалното изграждане на тунела и магистралата при Кресненското дефиле. Стигнем ли дотам, мисля, че в рамките на настоящия програмен период ще успеем да приключим успешно и най-тежкото трасе от \"Струма\", каза още Нанков.Той добави, че има два варианта за реализиране на проекта. Единият е изцяло с европейско финансиране, а другият – с държавно съфинансиране в огромни по думите му размери.Регионалният министър заяви и че в АПИ има липса на пътни специалисти. Те били под 8% от щата в цялата агенция. Това от своя страна създавало проблеми при проверката и реализацията на различни обекти.", "date": "2017.05.17", "title": "Строежът на тунел \"Железница\" трябва да се съкрати с поне 400 дни, обяви регионалният министър"}
{"url": "http://www.dnevnik.bg/politika/2017/05/17/2972532_za_peti_put_siderov_iska_parlamentut_da_priznae/", "text": "Съпредседателят на парламентарната група на \"Обединени патриоти\" Волен Сидеров (\"Атака\") за пореден път поиска от трибуната на Народното събрание да бъде признат геноцид над българите в Османската империя. Повод за изказването му стана почитането на паметта на жертвите от Батак в Априлското въстание. В началото на заседанието си депутатите запазиха минута мълчание в тяхна памет., което парламентът да гласува. \"Атака\" внасяше проекторешения за признаване на геноцид над българите в Османската империя в 40-ото, 41-ото, 42-ото и 43-ото Народно събрание. Два пъти проектите не стигаха до разглеждане в пленарната зала, а два пъти бяха отхвърлени.\"Надявам се, че вече е дошло времето, в което всички да са узрели да приемем този морален жест към мъчениците, които бяха канонизирани от Българската православна църква през 2011 г. Тази страница на историята да я почетем със състрадание, за да може да вървим напред като нация\", заяви Сидеров в декларация от парламентарната трибуна.Според предложението на \"Атака\" 17 май следва да бъде обявен за ден на поклонение пред жертвите на геноцида, а в София да бъде издигнат мемориален комплекс за жертвите. Днес Сидеров изрази надежда хората, които са срещу предложението му, да са преосмислили тезата си и пое ангажимент в столицата да бъде издигнат паметник на британския журналист Джанюариъс Макгахан, отразявал от България Априлското въстание и Руско-турската война.", "date": "2017.05.17", "title": "За пети път Сидеров иска парламентът да признае геноцид над българите в Османската империя"}
{"url": "http://www.dnevnik.bg/bulgaria/2017/05/17/2972259_mlad_muj_ritnal_v_grub_i_schupil_taza_na_pensionerka_v/", "text": "Млад мъж е ритнал силно в гръб възрастна жена на автобусна спирка в Бургас. Случаят е от началото на миналата седмица, но сега стига до медиите, след като сайтът \"Флагман\" публикува кадри от намираща се в близост охранителна камера. Записът е качен в сайта за споделяне vbox7.За случая потвърдиха пред \"Дневник\" от полицията в града. \"В целия случай няма никаква провокация по отношение на младежа. Той преминава, блъска жената, тя пада, чупи си таза. Оттам нататък, както се вижда от кадрите, той си се качва в автобуса. Образувано е досъдебно производство, в момента се изчаква резултатът от назначена експертиза и оттам ще се разбере накъде ще продължи разследването. Жената към момента е в болница\", коментираха от областната дирекция на МВР.Сигналът за инцидента е получен на 9 май около 15.30 ч. Той е бил подаден от 72-годишна жена за това, че в района на автобусната спирка в жк \"Изгрев\" е била ударена от непознат мъж, вследствие на което паднала на земята и си счупила таза. Тя е била настанена за лечение в болница.След намесата на полицията е установено, че извършителят е криминално проявения 26-годишен мъж от Бургас с инициали Живко К., който направил пълни самопризнания.От видеото се вижда, че на спирката има и други хора, които не смеят да направят нищо, освен да помогнат на възрастната жена да се изправи и седне на близката пейка. От записа се вижда още, че мъжът се отдалечава след първия ритник, след което се връща и отново се отдалечава, и се връща с паве, но не го хвърля.Малко след това се качва на пристигащия автобус.Пред сайта \"Флагман\" потърпевшата жена разказва, че се е връщала от посещение при личния си лекар и отишла на спирката, за да вземе автобуса. Седнала на пейка. Наблизо седял 26-годишният мъж, който започнал да ѝ крещи \"Изчезни оттук, махай се!\" и я наплюл. Жената се изплашила и се отдалечила. Видяла, че автобусът пристига и станала. В гръб мъжът я ритнал и тя паднала на земята.По-късно и пресцентърът на държавното обвинение разпространи съобщение за започнало разследване срещу мъжа. По случая била назначена е съдебно-психиатрична експертиза, тъйкато имало данни, че мъжът страда от шизофрения.Към момента той е въведен за лечение в Центъра за психично здраве в Бургас. От заключението на експертите ще се разбере дали мъжът е вменяем и може да бъде привлечен към наказателна отговорност.Назначена е съдебно-медицинска експертиза на пострадалата, както и техническа експертиза на камери, които са записали инцидента.", "date": "2017.05.17", "title": "Млад мъж ритнал в гръб и счупил таза на пенсионерка в Бургас, се оказа психично болен"}
{"url": "http://www.dnevnik.bg/bulgaria/2017/05/17/2972512_boiko_borisov_i_lozan_panov_shte_se_sreshtnat_v_petuk/", "text": "По молба на председателя на Върховния касационен съд (ВКС) Лозан Панов в петък на 19 май в сградата на Министерския съвет той ще се срещне с министър-председателя Бойко Борисов. Това съобщиха от кабинета на председателя на ВКС.Двамата ще обсъдят взаимодействието между трите власти с оглед на последните събития в съдебната система, както и евентуални законодателни и конституционни промени, свързани с функционирането на Република България като правова държава, се казва още в съобщението. като сформира комисия за скандала, предизвикан от срещата на главния прокурор с бизнесмена и издател на в. \"Сега\" Сашо Дончев в офиса на друг бизнесмен и член на висшето ръководство на БСП Георги Гергов. по време на посещение във Велинград, че  за действие в разрез с Конституцията. че \"не би си позволила да се меси в независимата съдебна власт\". Коментарът й е по повод изпратеното от члена на ВСС Калин Калпакчиев миналия петък  по казуса \"Цацаров - Дончев - Гергов\", до нея - Цачева като правосъден министър, до ВСС и ЕК, в което напомня правомощията на правосъдния министър., че министър Цачева, ако не използва правомощието си, дадено й от Закона за съдебната власт, е длъжна да обясни защо не го прави. \"Законът е предвидил правомощия на министъра, когато съдебната власт откаже да спази същия закон, какъвто е случаят ВСС\", каза Калпакчиев. На 27 април ВСС отхвърли предложението да бъде извършена проверка на срещата в офиса на Гергов, а главният прокурор отказа да отговаря на въпроси по същество за проведения разговор. с твърдение, че е посещавал \"известна адвокатска кантора\" и че това посещение е също така компрометиращо като. Узунов скри от зрителите, че Етичната комисия е извършила проверка и не е установила, че публикуваната снимка, на която се вижда председателят на ВКС да слиза от автомобил, показва посещение на Панов в адвокатска кантора. според което писмото на Панов до президента съдържа необективни и несправедливи твърдения. Изявлението на ПРБ е изпълнено с цитати от писмото на Панов до президента, които ръководството на прокуратурата оценява като съзнателно очернящи институцията, представяйки я като повлияна от корупционни практики. Цитирани са и части от евродоклад, които според прокуратурата изразяват похвала за нейната работа.укори, нежелание за намеса и атаки срещу председателя на ВКС Лозан Панов едновременно от президент, главен прокурор, правосъден министър и мнозинството на ВСС, паралелно с опита на Калин Калпакчиев да бъде анализиран скандалът само с правни аргументи, предстои срещата на Панов с премиера Борисов в петък. Цацаров - Дончев - Гергов, че \"червени олигарси са скроили капан на главния прокурор\".", "date": "2017.05.17", "title": "Бойко Борисов и Лозан Панов ще се срещнат в петък (допълнена)"}
{"url": "http://www.dnevnik.bg/sviat/2017/05/17/2972530_velikobritaniia_osvobodi_libiec_zapodozrian_za/", "text": "Мъж, арестуван през 2015 година във връзка с убийството на полицайка през 1984 г. край либийското посолство в Лондон, бе освободен, без да му бъдат повдигнати обвинения.Причината е, че ключово доказателство не може да бъде представено пред съда заради опасения за националната сигурност.Преди повече от три десетилетия , присъединила се към силите на реда едва на 19 години, е застреляна в гърба с изстрел от посолството, докато охранява демонстрация на либийски дисиденти срещу тогавашния лидер на страната Муамар Кадафи, припомня агенция \"Ройтерс\". Изстрелите от посолството раниха и десетима протестиращи.Лондонската полиция посочи, че има достатъчно материали, за да идентифицира отговорните за  лица, но ключово доказателство не може да бъде представено по причини, свързани с националната сигурност.Убийството на младата жена доведе до 11-дневна обсада на посолството от служители на лондонската полиция, депортация на 30 либийци от мисията и прекъсване на дипломатическите връзки между Лондон и Триполи за 15 години. Дипломатическите отношения бяха възстановени през 1999 година, когато Либия призна отговорността си за убийството, извини се и се съгласи да изплати обезщетение на семейството на жертвата.През 2015 г. полицията арестува либиец на възраст над 50 години, обвинен в конспирация за извършване на убийство и пране на пари. По второто обвинение бяха задържани и други двама либийци - мъж и жена, съобщиха тогава от Скотланд Ярд.Силите на реда смятат, че инцидентът е бил част от конспирация за убийството на полицаи и опоненти на Кадафи. По същото време близо до посолството е имало и контрадемонстрация в защита на либийския лидер.През 2009 г. властите признават, че три години по-рано Лондон и Триполи са се споразумели всички заподозрени да бъдат съдени в Либия, като семейство Флетчър е знаело за това.", "date": "2017.05.17", "title": "Великобритания освободи либиец, заподозрян за убийство на полицай през 1984 г."}
{"url": "http://www.dnevnik.bg/kultura/2017/05/17/2972554_ndk_otkriva_oshte_edno_art_prostranstvo/", "text": "НДК открива още едно арт пространство. Залата ще се казва \"42\" ще е продължение на политиката за нова визия за развитие на двореца. По тази линия в последните две години се появиха литературен клуб \"Перото\", Театър \"Азарян\", ДНК – пространството за съвременни танци и пърформанс, както и изцяло обновеното кино \"Люмиер\", съобщиха от НДК.Залата е мултифункционална и е с капацитет 350 души. В нея има и минисцена, на която ще могат да се провеждат концерти, изложби, литературни четения, пърформанси, акции, както и лекции и обучения.Зала \"42\" има външен вход, който се намира от страната на пилоните откъм бул. \"Витоша\".\"За образования и четящ човек \"42\" е един от отговорите на въпроса за живота, вселената и всичко останало\", заяви директорът на НДК Мирослав Боршош.", "date": "2017.05.17", "title": "НДК открива още едно арт пространство"}
{"url": "http://www.dnevnik.bg/biznes/2017/05/17/2972510_potrebitelite_vzimat_po-golemi_krediti_za_remont_i/", "text": "Потребителите кандидатстват за по-големи кредити, които да използват за ремонт на дома, покупка на автомобил и обзавеждане. Тези заеми имат дял от 72.4%. В същото време се наблюдава спад на средната стойност на молбите за кредити за пари в брой, плащане на сметки и обединяване на задължения.Това показва четвъртото издание на обзора \"Потребителският кредит на българина\" на \"БНП Париба Лични финанси\", като обхваща периода ноември 2016 г. - април 2017 г. Според експертите на компанията потребителските кредити за финансиране на проекти като ремонт на дома и покупка на кола се използват за повишаване на стандарта на живот, а заемите за пари в брой и плащане на сметки – за покриване на ежедневни нужди и непредвидени разходи.Ръстът на средната стойност на кредитите за реализация на големи проекти показва, че българите все повече финансират повишаването на стандарта си, отколкото закрепването на бюджета до следващата заплата. Това е знак, че доходите растат, потреблението се повишава и че икономиката постепенно се възстановява.Друга важна тенденция по отношение на пазара на потребителско кредитиране в България е ръстът на интернет като канал за кандидатстване. В периода ноември 2016 г. - април 2017 г. 33.7% от молбите са подадени онлайн, което е равно на броя на молбите, получени в офис или по телефона, които бяха основните канали за кандидатстване до момента.За разглеждания период средният размер на заявленията за ремонт нараства с 12% от 4618 лв. през периода ноември 2015 г. - април 2016 г. до 5168 лв. през последните 6 месеца. Същата тенденция се наблюдава при потребителските кредити за покупка на употребяван автомобил. През изминалите 6 месеца средният размер на молбите отбеляза ръст от 5.9% и достигна 5567 лв. В периода май - октомври 2016 г. той е 5258 лв.В същото време беше отбелязан значителен спад на средния размер на заявленията за потребителски кредити за пари в брой и плащане на сметки. В периода май - октомври 2016 г. заявленията за кредити за пари в брой са със среден размер 3426 лв. През последните 6 месеца той се понижава до 2732 лв., или с 20.25%.Размерът на запитванията за кредити за плащане на сметки се понижава със 17.4% от 2440 лв. през май - октомври 2016 г. до 2016 лв. през ноември 2016 г. - април 2017 г. През последните 6 месеца умерен спад от 170 лв. в сравнение с май - октомври 2016 г. отбеляза и средният размер на молбите за обединяване на задължения, като достигна до 6480 лв.Според експертите на дружеството фактът, че расте средният размер на сумите в молбите за финансиране на големи проекти, а размерът на запитванията за заеми за пари в брой и плащане на сметки намалява, показва, че хората мислят все по-малко за оцеляването си и планират реализацията на проекти, които ще повишат стандарта им на живот. Те са по-спокойни за състоянието на личните си финанси и са готови да харчат повече. Това ще доведе до ръст на потреблението, което е един от основните двигатели за развитие на икономиката.Очаквано кредитната активност е най-висока в София - с 19.2% от молбите за периода. На второ място е Пловдив с 10.3%, на трето Варна – с 6.3%, а на четвърто Бургас – с 4.5%. Най-слабо активни са регионите Смолян и Търговище с 1% и 1.2% от молбите.", "date": "2017.05.17", "title": "Потребителите взимат по-големи кредити за ремонт и покупка на кола"}
{"url": "http://www.dnevnik.bg/razvlechenie/2017/05/17/2972534_djimi_kimel_otnovo_shte_vodi_oskarite_dogodina/", "text": "Джими Кимел отново ще води церемонията по връчването на оскарите догодина, след като се справи блестящо с най-големия гаф в историята на наградите, предава \"Ройтерс\". Най-големите награди в света на холивудското кино ще бъдат връчени на 4 март 2018 г. в \"Долби тиътър\".В края на тазгодишната церемония най-голямата награда - за най-добър филм, по грешка бе връчена на \"Страната Ла-ла\" вместо на \"Лунна светлина\". Объркването бе , но на сцената бе обявено от актьорите ветерани Фей Дънауей и Уорън Бийти.Кимел, който представяше наградите за първи път, не загуби самообладание, когато, на средата на благодарствената си реч, . \"Е, поне ще чуем малко екстра речи. Знаех си, че ще прецакам нещо\", намеси се Кимел, като обеща повече да не води оскарите.Комикът е и водещ на късното шоу \"Джими Кимел на живо!\" по ABC, каналът, който предава оскарите. \"Ако мислите, че прецакахме финала, чакайте само да видите какво сме ви подготвили за юбилейните 90-и оскари!\", закани се той.Според критиката той се справи добре, но въпреки това и обрата на финала рейтингът на оскарите продължава да пада. Наградите обаче все още са най-гледаното неспортно събитие.", "date": "2017.05.17", "title": "Джими Кимел отново ще води оскарите догодина"}
{"url": "http://www.dnevnik.bg/sviat/2017/05/17/2972537_blizo_polovinata_mladi_turkini_sa_se_suglasili_na/", "text": "                        45 процента от туркините на възраст между 15 и 24 години са се съгласили на , а 35 процента са сключили брак с избран от тях мъж през 2016 г., сочат данни на доклад на Турския статистически институт, цитирани от в. Хюриет дейли нюз\" и БТА.По данни на доклада едва 2.6 на сто от жените в Турция са се запознали със съпрузите си в интернет. Същевременно 33 процента от турските мъже също са се съгласили да сключат , докато 45 на сто сами са избрали съпругата си.Според данните на доклада процентът на младите хора от цялото население е най-висок в югоизточния турски окръг Хаккяри (25%), следван от други два югоизточни окръга - Шърнак и Сирт.Нивото на безработица сред  през 2016 г. е било 23.7 на сто, докато отчетената безработица при младите мъже е била 17.4%.\"Хюриет дейли нюз\" цитира данни от проучване за удовлетвореността от живота сред младите хора в Турция, съгласно които 70 процента от жените и 60 на сто от мъжете на възраст между 18 и 24 години са казали, че са щастливи.Основна причина за щастие според повечето млади хора е здравето, следвано от любовта и успеха, сочат резултатите от проучването. По данни на анкетата 63 на сто от младите туркини и 64 процента от мъжете са доволни от образованието си.", "date": "2017.05.17", "title": "Близо половината млади туркини са се съгласили на уреден брак"}
{"url": "http://www.dnevnik.bg/politika/2017/05/17/2972559_bsp_obiavi_che_e_spriala_gerb_za_stroejite_po_moreto/", "text": "След като управляващите обявиха, че оттеглят , социалисти изразиха задоволство, че БСП е спряла промените.Поправките щяха да удължат с три години срока, в който задействалите процедури за строеж върху земеделски земи можеше да реализират проектите. Срокът изтича на 23 май т.г. и след това собствениците на земеделска земя трябва да стартират процедурите отново, за да ги реализират.\"Председателят на комисията по бюджет и финанси Менда Стоянова от ГЕРБ е подписала този законопроект, както и Десислава Танева, Димитър Петров. Няма как ГЕРБ да избягат от отговорността си за това законодателно предложение. Удовлетворени сме от факта, че те го внесоха, но БСП ги спря\", заяви зам.-председателят на парламентарната група \"БСП за България\" Жельо Бойчев.Според зам.-председателя на Народното събрание Валери Жаблянов с тези поправки законодателният процес е тръгнал порочно. ", "date": "2017.05.17", "title": "БСП обяви, че е спряла ГЕРБ за строежите по морето"}
{"url": "http://www.dnevnik.bg/politika/2017/05/17/2972603_zamestnik-ministur_na_regionalnoto_razvitie_e_sniman_v/", "text": "Заместник-министърът на регионалното развитие Павел Тенев се e снимал преди 9 години, позирайки в нацистки поздрав с изпъната ръка край восъчни фигури на нацисти в музея \"Гревен\" в Париж. Кадърът е от личния му профил във фейсбук, но няколко часа след назначението профилът бе изтрит, съобщи \"Сега\". Тенев е от квотата а \"Обединени патриоти\", предложен е от НФСБ на вицепремиера Валери Симеонов.\"Прясно назначеният зам.-министър се оказа обикновен нацист...\", възмути се във фейсбук профила си депутатът от БСП Александър Симов. \"И само не ми обяснявайте, че фотото било шеговито. Колегата ми Крум Зарков го изядоха за една телевизионна шега, за която беше ясно, че е шега, така че за Тенев не може да има прошка\", написа още Симов. Той напомни, че \"зад този жест стоят реки от кръв, расови прочиствания, пещите на Треблинка и Освиенцим, геноцидът, Холокостът и животите на милиони, които загинаха, за да освободят земята от кафявата чума.\"\"Несериозни работи... На база на кое да го оттеглим - че е хитлерист или член на нацистка партия? Глупости. Не вярвам да паднете до нивото на Симов\", коментира Валери Симеонов пред \"Сега\". Малко по-късно Симеонов сам се обадил за да допълни, че през 70-те години на миналия век като студент го били завели в лагера \"Бухенвалд\". \"Като се замисля, кой знае какви майтапчийски снимки сме си правили там... Дали някой не може сега да каже: Подавай оставка и се прибирай на село\", заяви Валери Симеонов.След заседанието на кабинета финансовият министър Владислав Горанов каза, че не е запознат със случая, но смята, че публични личности би трябвало да внимават в изявите си.\"Човек, който си прави майтапчийски снимки в Бухенвалд няма място в правителството, а какво да говорим да бъде и вицепремиер на страната. Отказът на Симеонов да оттегли своя кадър и да го натика в миша дупка е политическо съучастничество в мракобесието\", отговори Александър Симов задочно на Валери Симеонов.По-късно БСП излезе с позиция, в която обяви, че бездействието на премиера Бойко Борисов е скандално. Социалистите ще информират \"европейски партньори какви хора стоят в правителството и как върху тях се опъва политически чадър\".В коментар по случая лидерът на Партията на европейските социалисти (ПЕС) Сергей Станишев заяви: \"С изумление прочетох неуместния коментар на българския вицепремиер Валери Симеонов в противоречие с европейските и общочовешките ценности. Нашето политическо семейство счита за абсолютно недопустими подобни изявления, накърняващи човешкото достойнство и поругаващи паметта на жертвите на нацизма. Посланието на тези паметници е да помним, за да не забравяме тези ужасни събития. Подобни действия са твърде опасни сега, когато Европа и света са изправени пред предизвикателствата на екстремизма, национализма и тероризма. Хора, които се отнасят така към тази мрачна част от историята на човечеството, нямат място в управлението на модерна европейска България.\"От ГЕРБ отказаха да коментират преди да се запознаят със случая на Тенев. Депутати от \"Обединени патриоти\" също не коментираха, тъй като не познавали Тенев. Очаква се утре регионалният министър Николай Нанков да коментира случая на своя пресконференция.В понеделник Красимир Лалов, който е заместник-председател на Националното сдружение на българските превозвачи (НСБП), заяви пред БНР, че и двете организации, които работят в тежкотоварния транспорт, са декларирали, че не могат да работят със заместник-министърът на транспорта Ангел Попов. Назначаването и на третия зам-министър от квотата на \"Патриотите\"- Красимир Първанов в Министерството на енергетиката също предизвика недоволство.През 2011 г. в качеството на шеф на НЕК той подписа документи по \"Белене\" \"през главата\" на тогавашния министър Трайчо Трайков. Красимир Първанов бе уволнен, а 22-годишният му син по това време - Петър, участваше в няколко енергийни фирми.", "date": "2017.05.17", "title": "Заместник-министър на регионалното развитие е сниман в нацистки поздрав"}
{"url": "http://www.dnevnik.bg/skorost/avtomobilna_industriia/2017/05/17/2972750_prokuraturata_v_germaniia_razsledva_shefa_na/", "text": "Германската прокуратура обяви днес, че е започнала официално разследване срещу главния изпълнителен директор на \"Фолксваген\" Матиас Мюлер по подозрения в манипулиране на пазара на акции във връзка със скандала с дизеловите емисии, предаде ДПА, цитирана от БТА. Прокурорите в Щутгарт, където е централата на компанията майка \"Порше\", уточняват, че разследването е в ход от февруари.Бившият главен изпълнителен директор Мартин Винтеркорн и председателят на надзорния съвет Ханс Дитер Пьоч също са разследвани за това, че не са информирали акционерите за скандала навреме. Това е станало, въпреки че част от работещите във \"Фолксваген\" са предупредили за незаконно използване на манипулиращи устройства, които променят режима на работа на дизеловите двигатели, когато те се подлагат на тест за разхода на гориво.Миналата седмица германското издание \"Виртшафтсвохе\" писа, че още през лятото на 2016 година Федералното управление за финансов надзор е подало иск в прокуратурата заради подозрения в манипулации с акции на холдинга \"Порше\" в контекста на дизеловия скандал.", "date": "2017.05.17", "title": "Прокуратурата в Германия разследва шефа на \"Фолскваген\" за пазарни манипулации"}
{"url": "http://www.dnevnik.bg/sport/2017/05/17/2972520_reshenieto_na_rolan_garos_za_sharapova_-_principna/", "text": "Носителката на пет титли от Големия шлем , а решението на организаторите предизвика много коментари. Френската федерация по тенис изтъкна принципите на чистия спорт като мотив за решението си. В същото време обаче показа двоен стандарт, след като даде \"уайлд кард\" на завърнал се след наказание за нелегални залози местен състезател.Констан Лестиен, чието най-добро класиране в световната ранглиста е 164-о място, ще участва в квалификациите на мъжкия турнир. 24-годишният французин получи покана два месеца след като изтече 7-месечното му наказание. Той беше уличен, че е направил залози на 220 мача между февруари 2012 и юни 2015 г.Шарапова не игра 15 месеца заради употреба на забранения от 1 януари 2016 г. мелдоний, а след завръщането си получи \"уайлд кард\" за всички големи турнири преди Откритото първенство на Франция - в Щутгарт, Мадрид и Рим. Това , сред които , Агниешка Радванска и Каролин Вознячки.С наближаването на \"Ролан Гарос\" призивите рускинята да не бъде поканена дори за квалификациите в Париж се увеличаваха. Това постави под натиск организаторите, които трябваше да решат дали да угодят на тези искания с гарантиран претекст, че поставят на първо място интегритета и равнопоставеността в тениса, или да повишат интереса към женския турнир, осигурявайки си присъствието на тенисистка, която е магнит за публиката и спонсорите.Те избраха първото. \"Може да има \"уайлд кард\" за завърнали се от контузия, но не и за завърнали се след допинг наказание\", заяви президентът на френската тенис федерация Бернар Гуидичели. \"Много съжалявам за Мария и за феновете й. Те вероятно са много разочаровани, тя - също, но моя отговорност и мисия е да защитавам високите стандарти на играта и да няма никакви съмнения върху резултатите\", допълни той. Решението на френската федерация беше посрещнато с несъгласие от най-влиятелната организация в женския тенис - WTA. \"Не съм съгласен с доводите за тяхното решение. Тя изтърпя своето наказание. Няма никакви основания да бъде санкциониран играч след изтичане на наказанието, предвидено му от отговорните за това органи\", коментира президентът на WTA Стив Саймън. Голяма част от играчите, ръководителите и специалистите са обединени около мнението, че Шарапова е допуснала грешка и си е платила за нея. Мнозина обаче смятат, че не е редно тя да получава покани от организаторите, а трябва да заслужи участието си като всички останали - на базата на класирането си в световната ранглиста.Шарапова не е първият тенисист, получавал \"уайлд кард\" след завръщане от наказание за нарушение на антидопинговите правила. През 2013 г. правата на Виктор Троицки бяха спрени за 18 месеца, след като той не предостави поискана му кръвна проба по време на мастърса в Монте Карло.През юли 2014 г. сърбинът се завърна в игра, получавайки покана за основната схема на турнира в швейцарския град Гщаад. По-късно през сезона той игра с \"уайлд кард\" и в Пекин. Троицки не получи покана за първия турнир от Големия шлем след завръщането си - US Open, но тогава подобен вариант дори не беше дискутиран.За разлика от Шарапова сърбинът не е сред предизвикващите интерес играчи, не е печелил големи турнири и дори не е бил член на топ 10. А в отсъствието на бременната Серена Уилямс рускинята е най-титулуваната действаща тенисистка.\"Френската федерация има право да реши каквото желае, но аз лично вярвам, че това е грешно решение. Човек, който е печелил два пъти \"Ролан Гарос\", заслужава \"уайлд кард\", заяви президентът на руската федерация по тенис Шамил Тарпишчев.\"Ясно е, че решаващата роля за решението е историята с мелдония, но организаторите трябваше да вземат предвид, че това не е грешка на Мария, а на нейния мениджмънт. Тя трябваше да бъде поканена, защото има безупречна репутация и може да бъде пример за подражание на всеки спортист\", допълни той.Шарапова многократно заяви след завръщането си, че не се чувства като измамница, защото върховният съдебен орган в спорта - спортният арбитражен съд в Лозана (CAS), я оневини по две от точките в обвинението на ITF и намали наказанието й с девет месеца.Стив Саймън също изтъкна решението на (CAS) в изявлението, с което разкритикува действията на френската федерация. \"Да, факт е, че съдът в Лозана намали санкцията, но това все пак е нарушение на антидопинговите правила\", отговори Гуидичели.От една страна, решението му може да бъде определено като категорична позиция срещу употребата на допинг, въпреки че присъствието на Шарапова щеше да даде голям тласък на интереса към турнира. От друга обаче действията на френската федерация изглеждат насочени конкретно към рускинята, а не принципно решение. Според Гуидичели би било справедливо спрямо останалите Шарапова да получи \"уайлд кард\", въпреки че е изтърпяла наказанието си. В същото време по думите му неговият сънародник Лестиен заслужава покана, защото \"е платил дълга си\".", "date": "2017.05.17", "title": "Решението на \"Ролан Гарос\" за Шарапова - принципна позиция или двоен стандарт"}
{"url": "http://www.dnevnik.bg/sviat/2017/05/17/2972683_uroci_po_moral_v_rusiia_ili_za_opasnata_politizirana/", "text": "Влязъл в клас, Сергей Чайковски очаквал поредния урок по история. Учителят обаче решил вместо това да изнесе лекция \"срещу екстремизма\", в която да заклейми убежденията на младия опозиционер.\"Фашист\", \"лакей на англосаксонците\", \"предател\" - учителят не подбирал думи, нападайки 18-годишния ученик, щом научил за участието му в протест срещу корупцията на 26 март в сибирския град Томск, организиран от привърженици на  - най-видния противник на Кремъл.\"Каза пред целия клас, че носи отговорност за това другарите ми да не станат като мен\", разказа пред АФП Сергей, който скришом заснел злъчната тирада на учителя и качил клипа в социалните мрежи. И добави: \"Не беше етично - той искаше да ме унижи или да ме сплаши.\"Гимназистът сигнализирал за станалото училищната директорка. Помолена за коментар от местна телевизия, тя заяви, че \"просто един учител изпаднал в истерия\".Но съвсем не става дума за единичен случай - много гимназии и университети свикаха учениците на задължителни събрания след , които обединиха десетки хиляди души от цяла Русия и станаха повод близо хиляда да бъдат арестувани, главно в Москва.Рядко мащабни, и с излезлите на улиците ученици и студенти - мнозина от тях родени в началото на века, когато Владимир Путин дойде на власт.\"Наистина се радвам, че у нас се ражда ново поколение - хора, които искат да бъдат граждани, които не се страхуват\", коментира на следващия ден , четирийсетгодишен адвокат и блогър, пишещ срещу корупцията, който смята да се изправи срещу Путин в президентските избори през 2018 г. В град Самара (Югозападна Русия) над 3000 студенти бяха принудени да участват в дълга конференция срещу екстремизма, където им обясниха, че протестите от 26 март може да се превърнат във \"въоръжени движения\", сподели с АФП присъствал там бъдещ висшист.\"За да се борим с екстремизма, трябва да подкрепим (Николай) Меркушкин\" - губернатора на региона, обвинен в корупция от Алексей Навални, заявил участник във форума според този студент, пожелал анонимност.На друго събрание в Самара четирима православни свещеници проповядваха пред специално свикани студенти за опасността от \"революционни движения\" и припомниха как \"страната рухнала\" заради революцията от 1917 г., разказа студентка, цитирана от организацията \"Отворена Русия\", финансирана от опозиционера в изгнание .Студенти от Политехническия университет в Санкт Петербург пък бяха задължени да посещават курс за политическо образование и после да попълнят въпросник за екстремизма. \"Склонни ли сте да подпомагате силите на реда? Какво е отношението ви към екстремистите? Смятате ли, че медиите подхранват екстремизма?\" - четем във въпросника, с копие от който разполага АФП.Студенти от град Владимир, на три часа път от Москва, бяха изпратени на кинопрожекция - филмът прокарваше паралели между и Хитлер. \"В момента тече информационна война срещу Русия и тя залага изцяло на младите\", поясни ораторка, запис от чието слово е качен в Youtube.Андрей Рудой, преподавател по история в Дзержинск, на 400 км източно от Москва, посочва, че \"от година насам\" вижда учениците си \"да дискутират повече\" отпреди, че \"все повече от тях говорят за политика\", \"участват в сбирки, в политически групи\". \"И това плаши властта\", разсъждава той.\"Било на федерално, било на местно равнище явно е спуснато указание учениците и студентите да бъдат усмирени\", предполага младият преподавател по повод множащите се конференции и събрания \"срещу екстремизма\" след протестите от 26 март.Екстремизмът - престъпление с мъгляво определен състав, наказвано с 8 години затвор според закон от 2007 г., често се използва от властите като предлог, когато затварят изложби, блокират сайтове, арестуват симпатизанти на джихадистката организация  или просто задържат опозиционери.В рамките на борбата с \"екстремизма\" ред учебни заведения разпоредиха преподавателите да убедят своите ученици и студенти, че не бива да следват повика на Навални за демонстрации срещу корупцията.Сред тях бе и училището на 13-годишния Николай във Волжски - град с 300-хилядно население в Южна Русия. Вместо очаквания урок по технология учителката заявила, че ще разговаря с децата за стабилността на руската политическа система.\"Тогава споменах Навални и учителката много се нервира - разказа той пред АФП. - Цял час ни чете морал, много беше досадно.\"\"Те нямат право да ни \"превъзпитават\" - възмущава се момчето. - Според мен го правят, защото ги е страх. Те знаят, че един ден ще идем да гласуваме.\"/БТА", "date": "2017.05.17", "title": "Уроци по морал в Русия, или за опасната политизирана младеж"}
{"url": "http://www.dnevnik.bg/sviat/2017/05/17/2972661_makedonskiiat_prezident_dade_na_zaev_mandat_za/", "text": "Македонският президент Георге Иванов връчи на лидера на социалдемократите Зоран Заев мандат за съставяне на правителство, съобщава държавната агенция МИА. Новината дойде, след като Иванов отказваше да даде мандата в продължение на месеци, а напрежението в Скопие ескалира след  за председател на парламента.Според източници от президентството, цитирани от електронното издания МКД, Иванов Заев вече е дал гаранции, че така наречената  - съвкупност от спорни искания на албанските партии – няма да е основа за новото правителство и няма да постави под въпрос унитарния характер на Македония. Досега държавният глава отказваше да връчи мандата именно с аргумента, че подкрепата на Заев за \"албанската платформа\" застрашава неделимостта на балканската държава.Отстранени са пречките Заев да вземе мандата като кандидат за премиер, каза Иванов на срещата си със социалдемократа в президентството в 13 ч. българско време. Заев от своя страна гарантира, че ще се придържа към всички демократични принципи и няма да допусне \"зависимост от други държави\".Преди близо две седмици новоизбраният председател Талат Джафери съобщи, че е  с призив да връчи мандата на социалдемократическия лидер, тъй като заедно с най-голямата етническа албанска партия ДУИ той може да осигури парламентарно мнозинство. За по-бързото даване на мандата призоваваше и международната общност, а представител на Вашингтон пристигна в Скопие  за разговори с президента и лидерите на политическите партии.Заев обяви през февруари, че Социалдемократическият съюз на Македония и Демократичният съюз за интеграция (ДУИ) на Али Ахмети, както и две по-малки албански партии имат нужното мнозинство, за да формират правителство. Това стана, след като управлявалият десет години Никола  от ВМРО-ДПМНЕ не успя да се разбере с Ахмети, доскорошен негов коалиционен партньор, за съставяне на следващ кабинет.Председателят на СДСМ има срок от 20 дни да опита да състави правителство, като предложи и управленска програма, и състав на кабинета, които трябва да бъдат гласувани от парламента. В момента социалдемократите разполагат с 67 депутатски места, тъй като получиха 49 на изборите през декември и имат подкрепата на ДУИ и по-малките партии \"Беса\" и \"Алианс на албанците\".", "date": "2017.05.17", "title": "Македонският президент даде на Заев мандат за правителство"}
{"url": "http://www.dnevnik.bg/sport/2017/05/17/2972695_djoshua_e_izpratil_molba_da_zapazi_poiasa_na_ibf_bez/", "text": "Световният шампион в тежка категория Антъни Джошуа е изпратил молба да задържи пояса на Международната боксова федерация (IBF), без да се боксира срещу задължителния претендент на IBF Кубрат Пулев. 27-годишният англичанин иска да бъде направено изключение, за да запази титлата за евентуален реванш срещу Владимир Кличко.От Международната боксова федерация заявиха, че очакват отговора на българския боксьор и представляващата го компания \"Зауерланд\", след което ще преценят дали има основание молбата на световния шампион да бъде уважена.Джошуа държи три от петте световни титли в дивизията - на IBF, Световната боксова асоциация (WBA) и Международната боксова организация (IBO), след като В договора има клауза за реванш, която Кличко може да активира в срок до три месеца от първата им среща. , че очаква отговорът на 41-годишния украинец след две седмици.\"Миналия четвъртък (11 май) IBF получи молба от името на Антъни Джошуа да бъде направено изключение. Очаквам отговор от \"Зауерланд\" и \"Пулев\" по-късно днес или утре\", обясни президентът на IBF Дарил Пипълс пред World Boxing News.\"Бордът на IBF ще обмисли отправената заявка по време на разговори със засегнатите страни следващата седмица и след това ще решим какви действия да предприемем\", допълни той.През 2014 г., когато Пулев отново беше задължителен претендент на IBF, организацията притисна Владимир Кличко за мач с българина, който въпреки добрите си позиции в ранглистата е нежелан съперник за големите имена по чисто финансови причини. \"Има си правила на федерациите и аз съм официален претендент. Дали ще съм интересна хапка, или интересна манджа, мен не ме интересува\", , който има 25 победи от 26 мача на професионалния ринг.", "date": "2017.05.17", "title": "Джошуа е изпратил молба да запази пояса на IBF, без да се боксира с Пулев"}
{"url": "http://www.dnevnik.bg/sviat/2017/05/17/2972731_merkel_vuzkrusna_ot_pepelta_na_2016_g_i_se_nasochi_kum/", "text": "Шеметната победа на консерваторите на Ангела Меркел в най-многолюдната германска провинция е осезаемият признак, че избирателите са ѝ простили за политиката на отворени врати по миграционния въпрос и са готови да ѝ дадат още един четиригодишен мандат. в Северен Рейн-Вестфалия беше третата поредна победа на регионални избори за тази година за Християндемократическия съюз на Меркел и даде на партията мощен импулс преди федералните избори на 24 септември.За победата пряка заслуга има канцлерът. Тя зае централно място в предизборната кампания на ХДС в тази провинция, която е традиционен бастион на съперниците ѝ от Германската социалдемократическа партия. От друга страна, това беше тежък удар за водача на социалдемократите , който през февруари и март предизвика повишение на социологическите рейтинги на партията и породи надежди в нейните редици, че ще сложи край на 12-годишното управление на Меркел.Кадрите с тълпящите се в централата на ХДС усмихнати консерватори нямат нищо общо с вайкащите се хора от миналата година, когато социологическите проучвания не спираха да сочат спад в подкрепата, а сред редиците на управляващите дори се заговори за край на .когато много хора я критикуваха за към бежанците\", заяви Йозеф Йофе, издател на седмичника \"Цайт\". Според него тя е спечелила от спадането на миграционните потоци до около 280 000 души през миналата година при почти 900 000 за 2015 г. Това се дължи на затворените граници от някои съседни страни, споразумението ЕС - Турция за пресичане на наплива, както и на някои мерки във вътрешен план.Отчитайки опасенията на избирателите, голямата коалиция на Меркел, съставена от консерваторите и ГСДП, направи опит да ускори обработката на молбите за убежище, засили депортациите и забрани  от държавните служители на работните им места.\"Всичко изглежда простено. Нямам ни най-малко съмнение, че през септември партията ѝ ще е първа политическа сила и че (канцлерът) ще спечели четвърти мандат. Така че предстоят ни още четири години\", каза Йофе.Всекидневникът \"Билд\" написа, че избирателите са възнаградили местните политици, които са показали подкрепата си за Меркел и са \"дали храна за размисъл\" на онези в ХДС, поискали главата ѝ. Предвид намалялото значение на миграционната криза за избирателите и затъването в междуособици на дясната и антиимигрантски настроена партия Меркел си върна ролята на котва на стабилността, особено на фона на опасенията от надигащия се популизъм.При нейното управление най-голямата европейска икономика бележи постоянен икономически растеж, а безработицата е на рекордно ниско равнище. Телевизионните кадри, на които американският президент Доналд Тръмп хвали германската система за професионално образование и приказките за начеващо приятелство с , напомниха на предпазливите германци заЗаемайки поста от 2005 г., канцлерът редовно е определяна от списание \"Форбс\" като  в света и разполага с безпрецедентни позиции в ЕС във време, когато съюзът търси нова посока за себе си след решението на Великобритания да напусне.\"Ангела Меркел е като локомотив, който тегли партията си, такъв, с какъвто ГСДП очевидно не разполага\", написа в редакционна статия консервативният всекидневник \"Франкфуртер алгемайне цайтунг\".Неочаквано силният резултат в Северен Рейн-Вестфалия на предпочитания партньор на консерваторите, защитаващата позиции в подкрепа на бизнеса Свободна демократическа партия, означава, че тя и ХДС може да съставят управленска коалиция в тази провинция.Такъв развой ще даде нови надежди на малката политическа сила, че след изборите през септември такава коалиция с Меркел ще може да бъде сформирана и на федерално равнище, както беше при втория мандат на канцлера през 2009-2013 г. Но въпреки всичко водачът на свободните демократи Кристиан Линднер заяви, че партията му няма да прави никакви самоцелни компромиси по фундаменталните точки от програмата си в името на това да влезе в управлението.Колкото големи са победите за Меркел на регионалните избори, особено в Северен Рейн-Вестфалия, поне точно толкова големи са загубите за ГСДП: в понеделник всекидневникът \"Билд\" окачестви широко прокламиранияСлед като на партията, отначало тя получи около 10-процентно повишение в подкрепата си в социологическите проучвания. Но впоследствие около половината от този импулс, който в Германия наричат , се изпари и поне според повечето изследвания на общественото мнение дори се е получило изоставане от консерваторите в размер на 7-8 пункта.Повечето анализатори очакват след федералните избори в Берлин да бъде съставена нова голяма коалиция с канцлер Меркел.Подкрепата в Северен Рейн-Вестфалия за ГСДП, която се опита да обясни загубата си с фактори на местна почва като инфраструктурни проблеми и престъпността, е на най-ниското си равнище от 1947 г.Според много от анализаторите за  явно не е достатъчно да се съсредоточава само върху мерки за социална справедливост като плановете му да увеличи помощите за трайна безработица. По думите на Карл-Рудолф Корте, преподавател по политология в Университета Дуйсбург-Есен, ГСДП има спешна нужда от ново начало, ако иска изобщо да има някакъв шанс да спечели.\"Те трябва да разработят някакви идеи за бъдещето, които да разпалват въодушевление и да мобилизират избирателите, но не единствено за социална справедливост.\"Шулц, който окачестви резултатите в Северен Рейн-Вестфалия като горчиво поражение в личен план, вчера очерта инвестициите, иновациите, образованието и изграждането на силна Европа като свои приоритетни области, върху които да се съсредоточи.Но според анализаторите темата за сигурността също е слабо място за ГСДП. Партията беше наказана в Северен Рейн-Вестфалия заради подхода към масовите сексуални посегателства над  в новогодишната вечер на 2015 г. Тунизиецът, който се вряза с камион в  миналата година, също е бил свързан с тази провинция.За проблемите на ГСДП, казват социолози, допринася безпокойството на избирателите от възможно съставяне на лява управленска коалиция на федерално равнище между социалдемократите, Зелените и радикалната Лява партия.Ръководството на ГСДП разчита, че партията ще получи нов импулс, подобен на \"ефекта Шулц\". В този контекст някои коментатори припомнят за случилото се на предсрочните федерални избори от 2005 г. Те бяха свикани от тогавашния канцлер от социалдемократите Герхард Шрьодер, след като загуби Северен Рейн-Вестфалия.Впоследствие Меркел успя да изпусне огромната преднина, която беше натрупала в социологическите проучвания, и спечели федералните избори едва на косъм. \"Пътят ще бъде дълъг и неравен\", каза вчера Шулц пред обезсърчените си привърженици. /БТА", "date": "2017.05.17", "title": "Меркел възкръсна от пепелта на 2016 г. и се насочи към четвърти мандат"}
{"url": "http://www.dnevnik.bg/video/2017/05/17/2972671_videogaleriia_severnoto_siianie_pobrano_v_staia/", "text": "Норвежкият артист ХС Гилие представи дългогодишния си проект \"Разговори с пространства\" в понеделник в Червената къща. В продължение на 11 години той експериментира с възможностите на звука и светлината, за да преобрази съществуващи структури.Във видеоклипа: Светлинна прожекция е създадена към изложбата Mitt Landskap на сънародника му, скулптура Гунар Толефсън на биеналето Bodø 2016", "date": "2017.05.17", "title": null}
{"url": "http://www.dnevnik.bg/politika/2017/05/17/2972766_zemedelskiiat_ministur_obeshta_na_sobstvenici_na_zemi/", "text": "След като днес се разбра, че управляващите се отказват от , министърът на земеделието Румен Порожанов се срещна с недоволни собственици на земи и им обеща \"балансирано решение\" на казуса.За срещата му с протестиращи собственици пред Министерския съвет съобщи пресцентърът на Министерството на земеделието и храните. Протестиращите са били от националната асоциация \"Българско Черноморие\", която . Асоциацията стана известна и с , които определи като грубо посегателство върху частната собственост и опит за национализация.Снощи природозащитници протестираха пред сградата на Народното събрание срещу проектозакона, с който собствениците на земеделски земи с променен статут, който позволява право на строежи, щяха да получат отсрочка от три години за осъществяването на проектите си. .Сега от асоциация \"Българско Черноморие\" заявиха, че имало 14 хиляди случаи на дребни земеделски стопани с малки парцели. \"Инвестирали сме вече пари, които ще ги загубим, ако срокът не се удължи\", заявяват от асоциацията, цитирани от пресцентъра на МЗХ.Министър Порожанов е съобщил, че ще се проведе обществена дискусия по въпроса, за да се намери балансирано решение, което да отговаря на обществения интерес.", "date": "2017.05.17", "title": "Земеделският министър обеща на собственици на земи балансирано решение за застрояването им"}
{"url": "http://www.dnevnik.bg/biznes/2017/05/17/2972747_smenen_e_suvetut_na_direktorite_na_ndk/", "text": "С протокол на едноличния собственик на капитала на \"Национален дворец на културата - Конгресен център София\" ЕАД бяха направени промени в състава на съвета на директорите, съобщиха от правителствената информационна служба.Като членове на съвета на директорите на НДК са освободени Марио Анастасов, който бе назначен преди три месеца с  на Огнян Герджиков, и Светлодара Енчева. На тяхно място са назначени Борислав Велков и Лазарина Стоичкова. Велков е едни от главните консултанти и мениджъри на \"Булстрад арена\" - Русе, а в периода април - юли 2011 участва в подготовката за откриването на \"Арена Армеец\" - София.Лазарина Стоичкова бе назначена от втория кабинет на Борисов точно преди година на поста главен секретар на Агенцията по геодезия, картография и кадастър. Преди това е съветник на министъра на регионалното развитие и благоустройството Лиляна Павлова. В периода 2001 – 2009 г. е ръководител на проекта за създаване на кадастъра и Имотен регистър. Между 2011 и 2013 г. е член на управителния съвет на Агенция \"Пътна инфраструктура\". От 2013 до 2014 г. е съветник на вицепремиера и министър на правосъдието.Досегашният изпълнителен директор Мирослав Боршош запазва мястото си в съвета на директорите.След встъпване в длъжност на третия кабинет на Борисов правата на държавата в НДК пое Лиляна Павлова, която като министър отговаря за подготовката на българското председателство на ЕС.Преди около седмица тя констатира, че има сериозно закъснение при ремонтите на НДК и че предстоят над 10 обществени поръчки.", "date": "2017.05.17", "title": "Сменен е съветът на директорите на НДК"}
{"url": "http://www.dnevnik.bg/bulgaria/2017/05/17/2972670_programa_dostup_do_informaciia_vlastta_triabva_da_mine/", "text": "Повече властови органи да са длъжни да предоставят достъп до обществена информация, да се създаде независим орган или да се определи министър, който да отговаря за контрола по прилагане на Закона за достъп до обществена информация (ЗДОИ) и по-бързи съдебни производства по жалбите срещу откази.Тези предложения са записани в  които ще бъдат изпратени на законодателната и изпълнителната власт. Той бе представен днес от съставители му - Гергана Жулева, Александър Кашъмов, Дарина Палова и Кирил Терзийски.Адвокат Кашъмов представи три групи проблеми около ЗДОИ и Закона за защита на класифицирана информация (ЗЗКИ), които са свързани с понятието открито управление.Въпреки че ЗДОИ бе съществено изменен през 2015 г., останаза предоставяне на обществена информация. В световен мащаб той се разраства, обясни Кашъмов.Даде и примери как според практиката на властовите органи и на съда веднъж НЕК не е задължена, но създаден от нея друг субект е, защото е създаден от контролиран с обществени средства орган. Различието идвало от това, че веднъж се гледа буквата, а друг път - духът на закона. Друг пример е, че дружества, в които повече от половината капитал е държавна собственост, се смятат за задължен субект, а ако повече от капитала е общински, тогава то не е задължен субект. Защото общината не била възложител на обществени средства, обясни Кашъмов. Друг проблем е, че.Няма министър, който да предоставя и годишни доклади за работата на институциите по ЗДОИ. Преди тази работа е вършел министърът на администрацията. Това влияе и на парламентарния контрол, обясни Кашъмов. \"Депутатите трябва да ползват закона за информация, която трябва да им се предоставя само заради качеството им на народни представители\", допълни още той.Все още има институции, които не публикуват активно обществена информация или не отговарят на заявления за достъп до нея.Липсата на контрол се отразява и на механизма за санкциониране при неприлагане на закона. Няма независим контрол извън съдебния.\",заяви Кашъмов. В модерните общества има комисия или комисар по предоставянето на достъп до обществена информация.освен съдилищата. Те обаче работят със забавен график, разказа Кашъмов.Даде и примери с дела, които тяхната фондация следи - започнали през 2016 г., но голяма част от тях са насрочени за разглеждане през 2018 г. \"Информацията е топла, бързоразваляща се стока и това е сериозен проблем\", заяви адвокатът. Проблемите по прилагане на ЗЗКИ е, че при него . В много чужди държави при информация, която прикрива корупционни или други престъпления, надделява общественият интерес, а не фактът, че е класифицирана. \"У нас не е така\", обясни Кашъмов.Той допълни, чеосвен ВСС и парламента. По думите на Кашъмов онлайн трябва да са заседанията и на комисии, подкомииси, както и срещите, в които участват органи на властта. Разказа и за борба на фондацията да получат информация за среща на депутата от ДПС Делян Пеевски с тогавашния вътрешен министър, която се оказала тайна. От думите му не стана известно за коя година и среща става дума. Третата препоръка от доклада е по законодателен път да се създадеТой коментира и  за автоматично декласифициране. Според Кашъмов той е правилният път, но в него има още въпросителни. Защото има срок от 1 година, в която един документ е декласифициран, но след това той се унищожава. Важно е откога се брой този срок, защото може да се окаже, че за декласификацията разбират само служители и да унищожават документа с изтичане на срока, обясни той. В отговор на журналистически въпрос Кашъмов заяви, че трябва законово изясняване на понятието \"професионална тайна\", с което се \"измъкват\" някои институции, когато дадена информация не е класифицирана. Според него \"професионалната тайна\" заобикаля ясните и дисциплиниращи разпоредби на ЗЗКИ. Върховният административен съд се е произнесъл с тълкувателно решение кога властови орган може да се позовава на професионална тайна. Проблемът при нея, е че няма срок за прилагането ѝ, обясни Кашъмов.Иначе \"Програма Достъп до информация\" е спомогнала за написването на 66 жалби и писмени защити през миналата година след отказ за предоставяне на информация, обясни Кирил Терзийски. 23 от тях са били на граждани, 25 - на журналисти и 18 на неправителствени организации. Гергана Жулева призова.От една страна, защото представител на България е участвал в работната група по създаването ѝ, но по-важното е, че тя е международен договор, който създава рамките за открито управление.За  тазгодишния анализ на \"Програма Достъп до информация\", в рамките на който са изследвани сайтовете на , включително на всички министерства и Министерския съвет, държавните агенции и комисии, териториалните звена на изпълнителната власт, общини и институции като здравната каса, осигурителния институт и Академията на МВР, четете .", "date": "2017.05.17", "title": "\"Програма Достъп до информация\": Властта трябва да мине и онлайн"}
{"url": "http://www.dnevnik.bg/zelen/2017/05/17/2972775_vodonoski_shte_obslujvat_10_sela_v_dimitrovgradsko_s/", "text": "Има повишена алфа активност във водата на десет села в община Димитровград, но криза с водата няма. Това е заявил днес кметът на общината Иво Димов на среща с кметовете на населените места, в които са регистрирани отклоненията, съобщи БТА.Несъответствията по показател обща алфа активност във водата са установени за селата Крум, Ябълково, Сталево, Скобелево, Бодрово, Горски извор, Черногорово, Воден, Радиево и Крепост.На 16 май Регионалната здравна инспекция (РЗИ) - Хасково, е издала предписание за противоепидемични мерки. Създадена е организация за уведомяване на жителите на селата и за осигуряване на бутилирана вода и водоноски за приготвяне на храната в детските градини и училищата. Още днес в детските заведения ще бъдат доставени диспенсъри с вода за пиене, а две водоноски вече обслужват по график шест от населените места.На срещата днес са присъствали и представители на всички институции, които имат отношение към проблема в тези села. Управителят на ВиК - Димитровград, Петко Ангелов е обяснил, че през септември 2016 г. са правени допълнителни изследвания, според които общата индикативна доза отговаря на стандартите. Очаква се и сега контролните проби да са под нормата.", "date": "2017.05.17", "title": "Водоноски ще обслужват 10 села в Димитровградско с открита повишена алфа активност"}
{"url": "http://www.dnevnik.bg/skorost/avtomobilna_industriia/2017/05/17/2972776_pejo_sitroen_shte_pravi_zavod_v_uzbekistan/", "text": "Френският автомобилен концерн \"ПСА груп Пежо Ситроен\" обяви плановете си за изгради завод за производство на лекотоварни модели в Узбекистан. Проектът ще бъде реализиран съвместно с местната компания ЕС Це \"Узавтосаноат\" (SC Uzavtosanoat).Основният капитал на новото съвместно дружество ще е в размер на около 30 милиона евро, а двата акционера в съвместното дружество ще имат равно дялово участие. Заводът ще има капацитет от 16 000 коли на година и ще се намира в свободната промишлена зона на град Джизак, който е разположен на 200 км от Ташкент.Общите инвестиции са за около 130 милиона евро.Съвместното дружество обмисля възможността за местна доставка на минимум 50% от частите през първата година на производство чрез привличане на местни производители на резервни части. Това са основно 30 големи завода, собственост на \"Узавтосаноат\", и над 160 малки и средни предприятия.Според заместник-председателя на борда на узбекистанската компания Рустам Юсупов в момента няма производител на лекотоварни автомобили в страната. \"Затова този проект е съществен напредък в развитието на местната автомобилна промишленост\", допълва той.Вицепрезидентът на \"ПСА груп\" за Евразия Кристоф Бержеран коментира, че проектът е чудесна възможност концернът да увеличи печалбата си в региона. С население от над 32 милиона Узбекистан има огромен потенциал за по-нататъшно развитие на промишленото производство и ръст на автомобилния пазар, смятат двете страни в договора.Кристоф Бержеран подчертава, че проектът става факт с личната подкрепа на президента на Узбекистан Шавкат Мирзияев.Компанията \"ЕС Це Узавтосаноат\" е учредена на 17 март 1994 г. Основната дейност на акционерното дружество е производството на леки автомобили, автобуси, камиони и автомобилни части. Общият брой служители е над 24 000.От своя страна за миналата година \"ПСА груп\" има приходи от 54 милиарда евро.", "date": "2017.05.17", "title": "\"Пежо Ситроен\" ще прави завод в Узбекистан"}
{"url": "http://www.dnevnik.bg/analizi/2017/05/17/2972487_borisov_treti_dva_pljusa_edin_minus_i_korenut_na_zloto/", "text": " -Спор няма: всеобщо е облекчението, че България ще се управлява от премиер с непоколебима европейска ориентация. Борисов многократно е доказвал, че добре знае колко важно е членството на страната му в ЕС (а и в НАТО), защото от Брюксел към София текат не само много пари, но също така сигурност, стабилност и легитимация за самия Борисов и за ГЕРБ.За онези, които задават тона в ЕС, България през последните години се изкачи доста нагоре в дневния ред: заради бежанците и общата граница с Турция; заради Русия, енергетиката и санкциите; заради растящата нестабилност в съседното постюгославско пространство; пък и заради сътресенията в самия ЕС (Гърция, мигрантските квоти, Брекзита, популизма, антидемократичните тенденции в Унгария и Полша), които принуждават мнозинството в Европейския съвет да пипа с кадифени ръкавици всеки убеден съюзник, какъвто е Борисов.Освен това като член на Европейската народна партия (ЕНП) Борисовата партия играе важна поддържаща роля сред европейските консерватори. Не само защото влива гласовете си в парламентарното им мнозинство, без да предявява някакви специфични национални претенции (за разлика от други), но и защото обещава да остане на власт през целия си мандат и не залита толкова очебийно към популизъм и национализъм. А в момента не само за ЕНП, но и за мнозинството в ЕС тъкмо \"стабилност\" и \"предвидимост\" са любимите политически параметри.Най-важната политическа претенция, която Брюксел с пълно основание отправя към София - и за която става дума във всички отзиви за новото правителствo, се съдържа в две думи, чиято злоупотреба в България вече доста ги е похабила: съдебна реформа. Факторите в ЕС понякога може и да не разбират една или друга българска \"специфика\", друг път може и да си затварят очите за дребните хитрини на Борисов, но за нравите, които царят в българското правосъдие, те знаят от добре по-добре. И правилно виждат в тях корена на всички български беди: корупцията, деморализацията, цинизма и шуробаджанащината, разхищаването на европейски пари, пречките пред местния и чуждестранния бизнес, а като резултат от всичко това - лошото материално положение на мнозинството българи. Никой не знае обаче дали Борисов е в състояние да разсече гордиевия възел на съдебната реформа, за да тръгне страната му най-сетне нагоре. И дали изобщо има свободна ръка, с която да грабне меча.", "date": "2017.05.17", "title": "Борисов Трети: два плюса, един минус и коренът на злото"}
{"url": "http://www.dnevnik.bg/politika/2017/05/17/2972781_karakachanov_shte_otgovaria_i_za_trafika_na_hora_i_za/", "text": "Вицепремиерът по обществения ред и сигурността и министър на отбраната Красимир Каракачанов е определен за председател на Националната комисия за борба с трафика на хора и на Централната комисия за борба срещу противообществените прояви на малолетните и непълнолетните.Това е решило днес на заседание правителството.Националната комисия организира и координира взаимодействието между отделните ведомства и организации по прилагането на Закона за борба с трафика на хора, ръководи прилагането на националната политика и стратегия в областта на противодействието на това престъпление, ежегодно разработва и представя за утвърждаване от Министерския съвет национална програма за предотвратяване и противодействие на трафика на хора и закрила на жертвите му.Комисията за борба с противообществените прояви на малолетни и непълнолетни пъкразработва и предлага на Министерския съвет, на министерствата, на други ведомства и на юридически лица с нестопанска цел програми и дейности за предотвратяване и ограничаване на криминогенните фактори сред малолетните и непълнолетните. Тя също така обобщава съответните статистически данни, ръководи и контролира местните комисии, координира дейността на държавните органи и юридическите лица с нестопанска цел във връзка с борбата срещу противообществените прояви на малолетните и непълнолетните и др.Каракачанов ще работи с главния секретар на комисията Константин Томанов, който е на тази позиция от 1994 година", "date": "2017.05.17", "title": "Каракачанов ще отговаря и за трафика на хора, и за противообществените прояви на деца"}
{"url": "http://www.dnevnik.bg/gradska_sreda/2017/05/17/2972694_i_spored_smetnata_palata_cenata_na_bileta_za/", "text": "Цената на билета за еднократно пътуване в градския транспорт в София е повишена с 60%, без да са посочени механизмът за определянето й, анализ на ефектите, като има и съмнения за противоречие с правилата за образуване цената на превозните документи за масов градски транспорт на Столичната общинаТова е един от изводите в одита на Сметната палата, която е направила проверка на финансовото управление на Центъра за градска мобилност за периода януари 2014 - юни 2016 г.Одитът на Сметната палата, след като по искане на кметът на София Йорданка Фандъкова. Проверката е открила множество проблеми и нарушения при управлението на общинското дружество. Констатирани са нарушения при провеждането на обществени поръчки и сключването на договори, несъответствия при финансовите отчети, проблеми при събирането на таксите от платените зони за паркиране, както и липса на цялостна бизнес стратегия за развитието на дружеството. билетът за градския транспорт бе увеличен от 1 лв. на 1.60 лв. В края на февруари , общинският съвет не е обосновал необходимостта от повишението и не е посочил конкретни причини. В момента Центърът за градска мобилност обжалва решението пред Върховния административен съд.Според одиторите от Сметната палата :  (с който е повишена цената на билета бел. ред.). Според тях това е причината да \"не може да се изрази увереност\", че повишението спазва Правилата за образуване цената на еднократно пътуване и превозните документи за масов градски транспорт на територията на Столичната община., коментира днес пред журналисти директорът на Центъра за градска мобилност Християн Петров. Той посочи и че е избран за поста, след като е било взето решението за вдигането на цената. По думите му основната цел на 60% повишение е изпълнена. \"Значително се \", както и приходите на Центъра за градска мобилност - с 15 млн. лв.", "date": "2017.05.17", "title": "И според Сметната палата цената на билета за софийския транспорт е определена \"на око\""}
{"url": "http://www.dnevnik.bg/bulgaria/2017/05/17/2972837_cacarov_govori_pred_120_frenski_magistrati_za_uspehite/", "text": "Главният прокурор Сотир Цацаров изнесе днес лекция в Софийския университет пред 120 магистрати, полицаи и служители по сигурността от Франция и френскоезични държави. За това съобщи пресцентърът на държавното обвинение, за събитието обаче нямаше предварителна информация до медии.Поканата към Цацаров била отправена от Негово Превъзходителство Ерик Льобедел, посланик на Франция, и от Елен Казо - Шарл, ръководител на Националния институт за висши изследвания в областта на сигурността и правосъдието към министър-председателя на Франция.\"Адекватната законодателна рамка е от основно значение в усилията на държавността срещу терористичните заплахи\", подчерта той. Цацаров представи разследването на терористичния акт в Сарафово от 2012 г. и заяви, че процесът се води в отсъствието на подсъдимите, които са обявени за международно издирване.\"Съдебният процес за нас има важно значение - той показва, че България преследва тероризма и че извършителите на такъв акт няма да останат ненаказани.\", посочи главният прокурор. Той подчерта и, че при приемането на Закона за противодействие на тероризма през 2016 г. всички държавни институции са се обединили около становището, че подобен закон отговаря адекватно на съвременните заплахи за сигурността.На лекцията са присъствали 120 магистрати, полицаи и служители по сигурността от Франция и френскоезични държави.В последвалата дискусия те поставили въпроси за степента от заплахи от радикален ислям и забраната за носенето на бурки, за установените и екстрадирани или предадени на съд \"чуждестранни бойци\", чиято цел е да се включат в редиците на Ислямска държава, за съдебния контрол над прилагането на специални разузнавателни средства при случаи на терористични заплахи.Поставени били и въпроси за условията в българските затвори и начина на изтърпяване на наказанието \"доживотен затвор\". Възпитаниците на френския институт се интересували от нововъведенията в детското правосъдие, от правомощията на частните охранители и от взаимодействието между правоохранителните органи в България. Особен интерес бил проявен към делата за радикален ислям в Пазарджик.Поставен бил и въпросът за хода на съдебната реформа и как тя ще се отрази на българската прокуратура. Отговорът на този въпрос се посочва в съобщението: Цацаров заяви, че една от основните насоки в реформата била децентрализация на държавното обвинение и прекрояване на съществуващата съдебна карта по отношение на броя на прокуратурите.\"И дума не може да става за противоречие между съдии и прокурори в България. Прокурорът е страна в процеса и знае своето място и роля в него. Но противоречие между българските магистрати няма и не може и да съществува\", подчерта главният прокурор.", "date": "2017.05.17", "title": "Цацаров говори пред 120 френски магистрати за успехите на България срещу тероризма"}
{"url": "http://www.dnevnik.bg/bulgaria/2017/05/17/2972820_generalniiat_sekretar_na_nato_obiavi_che_shte_produlji/", "text": "Генералният секретар на НАТО Йенс Столтенберг е поздравил министър-председателя Бойко Борисов за третия му премиерски мандат, като е изразил надежда, че и в бъдеще алиансът ще може да разчита на личната му подкрепа в изпълнението на общи задачи, предаде правителствената информационна служба.\"Встъпвате в длъжност в момент, когато алиансът е изправен пред важни предизвикателства, в отговор на които трябва да го запазим силен, като същевременно стабилизираме нашите източни и южни съседства и поддържаме солидна трансатлантическа връзка\", се казва още в поздравителния адрес до българския премиер.Столтенберг отбелязва, че приносът на България към общите усилия и операции на НАТО се цени високо. В заключение генералният секретар на НАТО посочва, че очаква да посрещне Борисов в Брюксел по-късно този месец.", "date": "2017.05.17", "title": "Генералният секретар на НАТО обяви, че ще продължи да разчита на Борисов"}
{"url": "http://www.dnevnik.bg/sviat/2017/05/17/2972804_ukraina_nareche_georgievskite_lenti_ruska_propaganda_i/", "text": "Украинският парламент забрани използването оранжево-черните т.нар. Георгиевски ленти на територията на страната, съобщават ТАСС и украинската информационна агенция УНИАН. Целта е да се противодейства на \"руската агресия в Украйна\", обясняват инициаторите, каквато според тях символизира лентата.С нов закон от вторник употребата на символа, свързван с победата на Съветския съюз във Втората световна война, води до административно наказание. Депутатите решиха, че ограничението ще се прилага не само за самата лента, а и за всякакви предмети, съдържащи нейното изображение. За решението гласуваха 238 народни представители при 226 необходими, за да бъде приет законът.Глобата ще е еквивалентна на между 32 и 96 долара (при средна работна заплата в размер по-малко от 200 долара миналата година). При повторно нарушение глобата може да достигне 192 долара и да включва административно задържане до 15 дни, съпроводен с конфискация на лентата или предмета, който съдържа изображението.Носенето на такива ленти ще се забранява и по време на масови мероприятия, плакати, стикери, дрехи, автомобили, произведения на изкуството и медии, обясни авторът на законопроекта Антон Герашченко от партия \"Народен фронт\" (конкурентна на блока на президента Петро Порошенко) от парламентарната трибуна. \"С този закон ще се противодейства на руската пропаганда, която разделя украинската нация, украинския народ\", каза Герашченко.В ордените на ветераните от войната има елементи от Георгиевска лента, но за подобни случаи няма да се налага наказание. Музейните експозиции също не попадат в обхвата на новия закон.Георгиевската лента е част от ордени, получавани от военни още от времето на Руската империя. Понастоящем се използва като елемент от бойните знамена на гвардейските части в Русия. Същевременно лентата е слабо застъпена в съветското общество по време на студената война, а употребата ѝ се възражда през 2005 г. като част от празненствата за .По-рано тази седмица Украйна  и други юридически лица, действащи на територията на страната.", "date": "2017.05.17", "title": "Украйна нарече Георгиевските ленти \"руска пропаганда\" и ги забрани"}
{"url": "http://www.dnevnik.bg/biznes/2017/05/17/2972786_vurhovniiat_sud_otmeni_poslednoto_uvelichenie_na/", "text": "Върховният административен съд (ВАС) отмени постановлението на Министерския съвет, с което формално бе фиксирана минимална работна заплата от 460 лв., считано от 1 януари 2017 г. Решението не е окончателно и подлежи на обжалване в 14-дневен срок пред петчленен състав на ВАС. Министерският съвет ще трябва да плати и малко над 1200 лв. разноски по делото.При обсъждането на постановлението в Националния съвет за тристранно сътрудничество в  , че възнамеряват да го оспорят в съда. Казусът е стигнал до ВАС след четири жалби на юридически лица.В решението се казва, че зам.-премиерът по европейските фондове и икономическата политика (Томислав Дончев по това време - бел. ред.) като председател на Националния съвет за тристранно сътрудничество е изпратил до жалбоподателите писма на 12 януари 2017 г., с които ги уведомява, че свиква заседание на съвета на следващия ден в сградата на кабинета. Част от дневния ред на това заседание е бил проектът за Постановление за определяне на нов размер на минималната работна заплата за страната за 2017 г.Зам.-премиерът обаче не е спазил предвидения изрично в закона срок, в който следва да уведоми работодателските организации - а именно 7 работни дни преди заседанието или ако разглежданият въпрос е спешен, срокът е 5-дневен.\"Неспазването на тези изисквания опорочава процедурата по приемане на подзаконовия нормативен акт, като това нарушение е съществено предвид непроведената съгласувателна процедура, която е задължителна по чл. 3 КТ във връзка с Правилника за организацията и дейността на съветите за тристранно сътрудничество\", аргументират се магистратите.Жалбоподателите са заявили изрично, че процедурата за свикване на заседанието на съвета за тристранно сътрудничество е опорочена и няма да присъстват на него. По тази причина липсва каквито и да било становище на работодателските организации, които участват в съвета, което пък е в противоречие с Кодекса на труда.В решението се посочва, че Министерският съвет не се е съобразил и с влязлото в сила съдебно решение от 2015 г., с което бе отменено .", "date": "2017.05.17", "title": "Върховният съд отмени последното увеличение на минималната работна заплата"}
{"url": "http://www.dnevnik.bg/sport/2017/05/17/2972813_bfs_si_postavi_cel_da_udvoi_broia_na_jenite_igraeshti/", "text": "Двойно повече състезателки по футбол в България до 2020 г. - тази цел си постави Българският футболен съюз. Президентът на БФС и член на Изпълнителния комитет на УЕФА Борислав Михайлов е обявил \"тази важна точка от стратегията на федерацията\" в деня, в който започва кампанията на УЕФА Together #WePlayStrong в подкрепа на женския футбол, се казва в съобщение на БФС.В основата на инициативата е паневропейско изследване за ролята на футбола върху увереността на жените и най-вече сред момичетата в тийнейджърска възраст. Специалисти са анализирали как играта влияе върху психологическото и емоционално състояние на момичетата и младите жени в Европа. В проучването са участвали 4128 момичета и млади жени на възраст над 13 г.\"Резултатите показват, че въпреки различното ниво на развитие на женския футбол в Европа, независимо от това къде живеят и на какво ниво играят, момичетата, които играят футбол, са по-самоуверени от тези, които не практикуват никакъв спорт. Нещо повече, момичетата, които играят футбол, са по-уверени и от момичетата, занимаващи се с други спортове\", сочи информацията.Осемдесет процента от тийнейджърките показват по-уверено поведение благодарение на участието си във футболен отбор спрямо 74% от тези, които практикуват друг спорт.Общо 58% от 13–17 годишните анкетирани футболистки заявяват, че са преодолели липсата на увереност благодарение на футбола (спрямо 51% от момичетата, практикуващи друг спорт). А 48% се съмняват по-малко в себе си в резултат на футбола, в сравнение с 40% от тези, които играят други спортове, показват резултатите.\"За Българския футболен съюз е много важно поне да стартира процес, който да дава повече възможности на момичетата от всички възрасти да играят футбол\", каза Михайлов. В България кампанията на УЕФА ще върви заедно със слогана \"Хайде да ритаме!\", обединяващ всички активности за масов футбол на федерацията.\"Играйте футбол за удоволствие и, най-вече, за да сте здрави\", добави президентът на БФС.\"Уверена съм, че можем да променим представите и да се приема за готино тийнейджърка да играе футбол. Ако успеем да постигнем това, ще сме на прав път към постигането на целта да превърнем футбола в спорт номер едно за момичетата в цяла Европа\", казва съветникът на УЕФА за женския футбол Надин Кеслер.Целта на кампанията на УЕФА е до 2020 г. футболът да е най-практикуваният женски спорт в Европа, допълват от БФС.Тази година финалите на европейското първенство за жени в Холандия ще включват за първи път 16 отбора.", "date": "2017.05.17", "title": "БФС си постави цел да удвои броя на жените, играещи футбол, до 2020 г."}
{"url": "http://www.dnevnik.bg/biznes/2017/05/17/2972855_koncesionerut_na_jujniia_plaj_na_pomorie_shte/", "text": "Фирмата - концесионер на южния плаж на Поморие, \"Фаст-ком\" ЕООД ще стопанисва и централния плаж в курорта.Правителството определи днес фирмата за концесионер на плажа \"Поморие-централен\". Договорът за концесия е за 20 години, като за този срок са предвидени инвестиции в размер на 35 хил. лв., съобщи правителствената информационна служба. Средствата са за организация на целогодишно санитарно-хигиенно поддържане на морския плаж и стратегия за развитие и популяризация, включително спортно-развлекателна и друга дейност.Цената за ползване на чадър и шезлонг в платената зона на плажа ще бъде по 3.60 лв.Миналата година след конкурс за концесионер на централния плаж в Поморие бе определена и \"Ворик груп\". Фирмата е собственик на бургаския състезател и републикански шампион по джет ски Кристиян Киров, писа . По-късно от съобщение на Министерството на туризма се разбра, че  в Комисията за защита на конкуренцията.\"Фаст ком\" ЕООД е собственост на Славчо Събев, за когото се знае, че е футболист от пазарджишкото село Гелеменово. Фирмата му е била прехвърлена през 2015 г. от Михаил Иванов, Иво Дичев и Стоян Панчев.", "date": "2017.05.17", "title": "Концесионерът на южния плаж на Поморие ще стопанисва и централния"}
{"url": "http://www.dnevnik.bg/sport/2017/05/17/2972844_bostun_seltiks_shte_izbira_pruv_v_drafta_na_nba/", "text": "\"Бостън селтикс\" ще избира пръв в тазгодишния драфт в Националната баскетболна асоциация (НБА). Лотарията беше спечелена от \"Бруклин нетс\", а \"келтите\" се възползваха от възможността да разменят първия си избор с нюйоркчани. \"Бостън\" се сдоби с тази опция през 2013 г. при сделката, която изпрати двама от лидерите на шампионския отбор на \"келтите\" Кевин Гарнет и Пол Пиърс в клуба на Михаил Прохоров.Очаква се \"Бостън\", който завърши на първо място в редовния сезон на Западната конференция, да избере под №1 Маркел Фулц. 18-годишният гард, който записа 23.2 точки, 5.9 асистенции и 5.7 борби в единствения си сезон в колежа, е считан за перфектно попълнение за системата на \"келтите\", която се гради около плеймейкъра и водещ реализатор Айзея Томас.\"Лос Анджелис лейкърс\", който завърши на последно място в редовния сезон на Западната конференция, ще избира втори в драфта. Прогнозите са, че \"езерняците\" ще се насочат към пойнт гарда Лонзо Бол.След като миналата година взе Бен Симънс под №1 в драфта, този път \"Филаделфия 76\" ще избира трети. \"Сиксърс\" бяха изтеглени пети, но имаха опция да разменят първия си избор със \"Сакраменто кингс\". Четвъртият избор отиде при \"Финикс сънс\".\"Сакраменто\" е единственият отбор, който ще има два избора в топ 10. \"Кралете\" ще избират пети заради размяната с \"Филаделфия\" и десети заради сделката, при която Демаркъс Къзинс премина в \"Ню Орлиънс пеликанс\".\"Орландо меджик\" ще избира седми, следван от \"Минесота тимбъруулвс\", \"Ню Йорк никс\" и \"Далас маверикс\".Драфтът ще се проведе на 23 юни. Участниците в него трябва да са родени на или преди 31 декември 1998 г. Всеки заявил участие може да се оттегли до десет дни преди драфта.", "date": "2017.05.17", "title": "\"Бостън селтикс\" ще избира пръв в драфта на НБА"}
{"url": "http://www.dnevnik.bg/bulgaria/2017/05/17/2972821_nadzornite_suveti_na_osiguritelniia_institut_i/", "text": "Правителството одобри промени в надзорните съвети на Националния осигурителен институт (НОИ) и на Националната здравноосигурителна каса (НЗОК), които се налагат заради смяната на състава на Министерския съвет, съобщи правителствената пресслужба.По закон надзорът на НОИ се състои от по един представител на всяка от национално представителните организации на работодателите и синдикатите и равен на тях брой членове, определени от правителството, един от които задължително е заместник-изпълнителен директор на Националната агенция за приходите.За нови членове на Надзорния съвет на НОИ са определени министърът на труда и социалната политика , заместник-министърът на здравеопазването и заместник-министърът на икономиката . От същите позиции са освободени Гълъб Донев, Галин Каменов и Владимир Туджаров.За председател на Надзорния съвет на Националната здравноосигурителна каса е определен  – заместник-министър на финансите.Освен изпълнителния директор на Националната агенция за приходите , в състава на Надзорния съвет се включват  от Министерството на здравеопазването и  – заместник-министър на икономиката. Представителят на МЗ е юрист, останалите членове на надзора на НЗОК от държавната квота са финансисти и икономисти.", "date": "2017.05.17", "title": "Надзорните съвети на осигурителния институт и здравната каса са обновени от новия кабинет"}
{"url": "http://www.dnevnik.bg/sviat/2017/05/17/2972884_putin_predloji_da_dade_stenograma_ot_sreshtata_na/", "text": "Русия е готова да предостави на Конгреса на САЩ стенограмата от разговора между американския президент Доналд Тръмп и руския министър на външните работи Сергей Лавров, за да докаже, че по време на срещата не са били предадени секретни документи. Това обяви днес руският президент Владимир Путин, който отрече Тръмп да е издал тайни на Лавров, предадоха ТАСС и БТА.Коментарите му са по повод информацията, че  по време на срещата им по-рано тази седмица.\"Днес беседвах с (Лавров)\", каза Путин на пресконференция в Сочи, където се срещна с италианския премиер Паоло Джентилони. \"Ще трябва да му наложа порицание, защото той не ни каза какви са тези тайни - нито на мен, нито на представители на руските спецслужби\", пошегува се президентът.Държавният глава обяви, че Москва е оценила \"високо\" срещата между Лавров и Тръмп и че страната му е готова да предостави и на Сената, и на Камарата на представителите стенограма от разговора на Лавров с Тръмп, \"ако, разбира се, американските власти поискат това\" и ако то би убедило американските власти, че никакви тайни не са изтекли.Служителят на Кремъл Юрий Ушаков впоследствие обясни пред репортери, че Кремъл разполага със стенограма, но не и с аудиозаписи от срещата, предава агенция \"Ройтерс\".Путин заговори и за знаци на \"политическа шизофрения\" в страната и антируски лозунги, които пречат на Тръмп да си върши работата. \"Това, което ме изненадва, е, че те разтърсват вътрешнополитическата ситуация чрез антируски лозунги. Или не разбират щетите, които причиняват на собствената си страна – което би значело, че са просто глупави – или разбират всичко, а в такъв случаи са опасни и нечистоплътни\", обясни той, цитиран от агенцията.\"При всички положения обаче това си е работа на Съединените щати и не сме се опитвали и няма да се опитваме да се месим.\"Във вторник самият Тръмп обяви, че е  Сергей Лавров на срещата в Овалния кабинет на Белия дом, на която присъства и руският посланик във Вашингтон Сергей Кисляк. Той обясни, че го е направил от хуманитарни подбуди и с цел Русия да засили офанзивата си срещу \"Ислямска държава\" но не уточни дали информацията, която е предоставил, е била класифицирана.", "date": "2017.05.17", "title": "Путин предложи да даде стенограма от срещата на Тръмп с Лавров"}
{"url": "http://www.dnevnik.bg/citat_na_deniia/2017/05/17/2972850_citat_na_denia_koi_znae_kakvi_maitapchiiski_snimki_sme/", "text": "Вицепремиерът и съпредседател на Обединените патриоти Валери Симеонов пред вестник \"Сега\". Той е помолен да коментира снимката на назначения по препоръка на Симеонов Павел Тенев за зам.-министър в Министерството на регионалното развитие и благоустройството, публикувана във \"Фейсбук\". На нея се вижда как Тенев позира с изпъната ръка в хитлеристки поздрав. Снимката е от преди 9 г. и е публикувана от самия Тенев, като междувременно профилът му е изтрит. Несериозни работи. Нямам \"Фейсбук\", не съм видял снимка, не мога да коментирам. Нацистки ли е поздравът наистина? На база на кое да го оттеглим - че е хитлерист или член на нацистка партия? Глупости. Не вярвам да паднете до нивото на Симов\", коментира той пред \"Сега\". Малко по-късно сам телефонира и допълни, че през 70-те години на миналия век като студент го били завели в лагера \"Бухенвалд\". \"Като се замисля, \", заяви Валери Симеонов.", "date": "2017.05.17", "title": "Цитат на деня: Кой знае какви майтапчийски снимки сме си правили в Бухенвалд"}
{"url": "http://www.dnevnik.bg/bulgaria/2017/05/17/2972874_mitnichari_zadurjaha_pet_tona_platove_s_kartinki_na/", "text": "Митничари задържаха 204 рула плат с тегло 5244 кг на граничния пункт Капитан Андреево. Стоката е била транспортирана с товарен автомобил с българска регистрация, влизащ в страната от Турция, се съобщава на сайта на агенция \"Митници\".При проверката митническите служители открили над 200 рула плат, щамповани с изображения на анимационните герои на \"Дисни\" (Disney) и \"Енгри бърдс\" (Angry Birds).Камионът е избран за щателна митническа проверка по метода \"анализ на риска\".\"За задържането са уведомени правопритежателите, които са установили, че за стоките са използвани неправемерно техните защитени марки, и са взели решение за унищожаването им\", пише още на интернет страницата на агенцията.", "date": "2017.05.17", "title": "Митничари задържаха пет тона платове с картинки на \"Дисни\" и \"Енгри бърдс\""}
{"url": "http://www.dnevnik.bg/zdrave/2017/05/17/2972858_bezlimitno_finansirane_na_invitro_proceduri_obiavi/", "text": "За асистирана репродукция ще се отпускат толкова пари, колкото са необходими за всички кандидати и опити без ограничение. Това обявиха министър-председателят, финансовият и здравният министър от третия кабинет \"Борисов\" след заседанието на Министерския съвет днес.\"Тъй като не само в предизборната кампания, бяхме поели ангажимент още от предишните кабинети, то даде добър резултат, и в днешното заседание сме приели доклад на правителството, който безлимитно осигурява финансирането на необходимия брой инвитро процедури, колкото докторите преценят, че е целесъобразно и ефективно и щади съответно и жените\", заяви Бойко Борисов пред медиите. От лекарите ще зависи колко процедури ще се допускат за различните кандидати според медицинските им показатели, но всички те ще се покриват от Фонда за асистирана репродукция, се разбра от думите на премиера. Финансовият министър Владислав Горанов поясни, че с днешното решение на правителството се осигурява \"финансов ресурс толкова, колкото е необходим\", затова не е определена конкретна сума. Припомни, че за 2016 г. са били осигурени 12 млн. лв.Министърът на здравеопазването Николай Петров изтъкна, че освен отпадането на лимита, основна промяна с днешното решение е и скъсяването на сроковете за одобрение на двойките, които кандидатстват за държавна помощ за инвитро процедури. Заедно с това се увеличават опитите за забременяване и се дава възможност на жени с онкологични заболявания също да кандидатстват пред фонда.\"С днешното постановление се урежда изрично, че при изчерпване на средствата за дейности по асистирана репродукция, утвърдени по бюджета на Министерството на здравеопазването, министърът предприема действия за осигуряване на допълнителни средства за тези дейности чрез вътрешнокомпенсирани промени и/или чрез одобряване на допълнителни разходи по бюджета на ведомството за сметка на централния бюджет\", се посочва в съобщението на правителствената пресслужба.", "date": "2017.05.17", "title": "\"Безлимитно финансиране\" на инвитро процедури обяви кабинетът"}
{"url": "http://www.dnevnik.bg/morski/2017/05/17/2972886_slujiteli_na_morska_administraciia_vuv_varna_se/", "text": "Членове на синдикалната организация в Дирекция \" Морска администрация\" във Варна са изпратили до Комисията за защита от дискриминация сигнал за упражняван върху тях системен тормоз от страна на директора им Валентин Енчев. За това това съобщиха днес служители в администрацията, подписали осемте жалби, приложени към сигнала.Според неговия текст те са били принудени да направятоще през 2015 г., когато 23 от тях са сезирали различни инстанции.В началото на т.г. близо една трета от служителите на ведомството обявиха,че са подали до Изпълнителна агенция \"Морска администрация\" серия сигнали за тормоз на работното им място, но реакция от страна на изпълнителния директор Живко Петров така и не последвала. По тази причина ключови служители са напуснали работните си места.\"За съжаление няма подобрение в обстановката, пише в жалбата, изпратена преди дни до Комисията за защита от дискриминация. Стилът на работа на Валентин Енчев всеоще се базира на грубия тон към колегите, публичните назидателни речи към прекиръководители пред техни подчинени, унизителните квалификации, личностните обиди, повишаването на тон, заплахите за уволнения и оказване на натиск при изпълняване на преките им задължения.\"Според подателите на сигнала с поведението си Валентин Енчевкато ги наричал \"мишки\", \"некадърни\", \"мързеливи\", \"прости\", \"малоумни\", \"подкупни\" и \"идиоти\", се казва в текста на жалбата. Повод за обидите ставали случаите, когато професионалното мнение на служителите влизало в противоречие с това на директора им.Тази обстановка на работа предизвиквала сред служителите \"основателен страх отреваншистки действия и преследване, особено спрямо подписалите жалбите\", пише още в текста на сигнала. Според Николай Друмев, председател на синдикалната организация в Дирекция \"Морска администрация\", всеки един от жалбоподателите е заявил готовност при необходимост да се яви за\"Дневник\" се свърза с Валентин Енчев. Според писмените отговори на въпросите, които му бяха зададени, след средата на 2015 г. в структурата, която управлявал са били предприети реформи, в следствие на което един отдел е бил закрит, а броя на служителите – редуциран.\"За шестте години и три месеца на моето управление в администрацията са пенсионирани 17 души, двама са уволнени, един не е издържал изпитателния срок, а напусналите доброволно са 14 души, казва още Енчев. От тях двама не са изяснили мотивите за оттеглянето си, а 4 са го направили след забележки от моя страна за съществени пропуски в работата им, което доведе до конфликти.\"Валентин Енчев твърди също, че всички сигнали, подавани от негови служители до момента, са били предшествани от констатациите му заза които срещу тях са били предприемани административни мерки от страна на Изпълнителна агенция \"Морска администрация\".\"Като действащ преподавател (във Висшето военноморско училище във Варна - бел. ред.) често говоря високо и наистина за много хора изглежда, че говоря назидателно, но в някои случаи наистина съм се карал\", признава Енчев. В повечето случаи обаче това било заради нарушаване на дисциплината, на изискването му за носене на униформи и т.н.\"Да върнеш на някого задачата, за да я направи по-добре, да го накараш да напусне, защото се опитва да влиза в излишни спорове с теб и ти обясня как нещо няма да се свърши.... Мога да дам много примери, които за един са обида, но за мен саза да прекъсна всякакви опити за спиране или забавяне на работния процес\", казва още директорът на \"Морска администрация\" - Варна.Председателят на синдикалната организация във ведомството Николай Друмев твърди, че напускането на ключови специалисти в началото на т.г. е поставило в риск изпълнението на функциите му. \"Морска администрация\" организира и координира дейности по безопасността на корабоплаването в морските ни пространства и във вътрешните водни пътища, предоставя услуги по управление на трафика и информационно обслужване на корабоплаването, организира търсене и спасяване на бедстващи хора, кораби и самолети\", обяснява Друмев.Сред останалите функции на администрацията са и организирането на изпити и издаването на свидетелства за правоспособност на морските лица. Според Енчев рискове за провал на тези дейности няма.\"През т.г. ни напуснаха двама служители, които действително бяха ценни за нас, обяснява той. Направихме опити да ги убедим да останат, като им дадохме възможност да удовлетворят допълнителни изисквания, а разговори за това освен мен води и изпълнителният директор на агенцията. Въпреки товакато единият отказа да обясни намеренията си, а другият каза, че му е време с натрупаните знания да работи в частни компании с добри финансови стимули.\"Въпреки това според Енчев администрацията е продължила да изпълнява задълженията си \"при налична експертност\". В момента била в ход подготовка за обявяване на конкурси за свободните позиции.Днес Николай Друмев съобщи, че в дните преди съставянето на новото правителство сигнал за проблемите в \"Морска администрация\" - Варна е бил изпратен и до омбудсмана Мая Манолова.\"Отговорът, който получихме беше, че в нейните правомощия е единствено да сезира министъра на транспорта Ивайло Московски и да съдейства за среща с него, каза Друмев. Надяваме се, че това ще се случи в най-скоро време, тъй като подобна среща би имала най-сериозен ефект за решаването на проблема ни.\"", "date": "2017.05.17", "title": "Служители на \"Морска администрация\" във Варна се оплакаха от директора си в Комисията за защита от дискриминация"}
{"url": "http://www.dnevnik.bg/zelen/2017/05/17/2972879_bulgariia_ospori_iska_na_brjuksel_za_lipsvashtata/", "text": "България оспорва иска на Европейската комисия, която  страната заради недостатъчна защита на важни видове птиците в Рила.Позицията на България, одобрена днес от правителството, е, че европейският иск е \"недопустим\". Българската страна смята за \"неоснователни и недоказани\" твърденията на Европейската комисияЗаради неприета защитена зона \"Рила буфер\", която се бави от години, Брюксел заведе срещу България. Делото е по неизпълнение на задължението за опазване на уникални местообитания и на важни видове птици. Българските власти не разширяват зоната под специална защита, за да се предпазят по необходимия начин застрашените видове диви птици, смятат от ЕС.Според управляващите комисията не е взела предвид данни за видовете птици, изпратени от България през 2014 г., които са от значение за решаването на спора, тъй като дават информация за орнитологичната стойност на Рила.Правителството ни настоява, че държавите членки не са длъжни да класифицират орнитологични важни места като защитени зони, а могат да класифицират като такава зона най-подходящите по брой и площ територии.Преди дни в тази посока се изказа и новият министър на екологията Нено Димов, като обяви, че ще назначи ново проучване на териториите, които отдавна трябваше да бъдат обявени като защитена зона \"Рила буфер\". Според Димов не е логично този огромен обем територии да бъде затворен като защитен, а събираните през годините данни какви са в момента тези територии и какви видове трябва да бъдат опазвани там били стари.От 2007 г. всички управляващи отлагат приемането на защитени зони от европейската мрежа \"Натура 2000\" в Рила. Рила е най-високата планина в България и на Балканския полуостров и е сред най-ценните площи в страната и в ЕС за опазването на 20 уязвими вида птици.Списъкът на защитените зони с техния териториален обхват, предложен от екоминистерството, е приет от Министерския съвет през 2007 г. За да отговори на наказателната процедура, започнала година по-късно, през 2011 г. България допълва списъка с нова защитена зона \"Рилски манастир\" за опазване на дивите птици. Така 72% от територията на орнитологично важно място (ОВМ) е включена в границите на защитените зони.ЕК продължава да настоява цялата територия на орнитологично важното място да бъде определена като защитена, но през годините страната ни защитава позиция за \"достатъчност на екологичната мрежа\".В защитените зони по \"Натура 2000\" строителство и други стопански дейности не са забранени, но има изисквания за по-голяма прозрачност и по-строг контрол на дейностите в тези територии.\"Причината за необявяването са няколко едри заменки на олигарси, които не желаят да бъдат осветявани и влияят на всяко правителство досега.\" Така коментира гласуваната от МС позиция, приета днес, Стефан Аврамов от Българска фондация \"Биоразнообразие\", който от години се занимава с опазването на редки видове птици и възстановяването им в страната.Заменките, а не липсата на информация, блокират от десет години както зоната за птиците, така и предложената от Националния природонаучен музей зона за местообитанията.\"Има събрани достатъчно категорични научни доказателства за находища на приоритетни за ЕС съюз видове птици, бозайници и риби и за териториите, които трябва да бъдат обявени за защитени зони. В събирането на тази информация са участвали както неправителствени организации, така и всички компетентни институти на БАН, а данните са актуални с днешна дата, не са остарели\", коментира Аврамов.Според него МОСВ знае това, но в момента категорично лъже, за да забави за пореден път обявяването на тази зона.Той припомня, че през 2007 г. на няколко пъти правителството на Сергей Станишев категорично отказа да я обяви въпреки направените детайлни проучвания по няколко проекта, потвърдени на два пъти и от специален одит от страна на няколко института на БАН.Аврамов коментира още, че \"Натура 2000\" изисква пълна прозрачност на решенията за управлението на тези територии, а това не харесват заменкаджиите.Така за съжаление България ще бъде осъдена по две процедури – едната за зоната за птиците, а другата за зоната за местообитанията. Втората процедура е на малко по- ранен етап, но и тя ще ни застигне в скоро време. Но глобите ще ги плаща данъкоплатецът, а не министрите на четирите редовни правителства.", "date": "2017.05.17", "title": "България оспори иска на Брюксел за липсващата защитена зона \"Рила буфер\""}
{"url": "http://www.dnevnik.bg/gradska_sreda/2017/05/17/2972833_bivsh_deputat_ot_ataka_e_noviiat_oblasten_upravitel_na/", "text": "Министерският съвет е назначил общинския съветник от \"Атака\" Николай Пехливанов за областен управител на София–град, съобщиха от правителствената информационна служба. На днешното заседание е била освободена Диана Тонова, която беше назначена от . За номинацията на Пехливанов се разбра минатала седмица от изквазване на .От 2015 г. Николай Пехливанов е зам.-председател на Столичния общински съвет, като през 2011 г. беше кандидат за кмет на София. Той е и бивш депутат от парламентарната група на \"Атака\" в 41-то Народно събрание. Завършил е Университета по архитектура, строителство и геодезия. Пехливанов е строителен предприемач, собственик на курортни комплекси край Созопол.Заедно с Пехливанов, партия \"Атака\" издигна и друг свой бивш депутат - Илиан Тодоров, за поста на управител на София - област. Министерският съвет все още не е гласувал това предложение.", "date": "2017.05.17", "title": "Бивш депутат от \"Атака\" е новият областен управител на София-град"}
{"url": "http://www.dnevnik.bg/video/2017/05/17/2972901_video_boi_pred_turskoto_posolstvo_vuv_vashington/", "text": "Деветима ранени и двама арестувани - това е резултатът от побой пред резиденцията на турския посланик във Вашингтон, който според очевидци е започнат от охраната на гостуващия президент Реджеп Тайип Ердоган и привърженици на турския държавен глава.Причината била, че част от протестиращите развявали знамената на военните отряди на сирийски кюрди, свързани с терористичната организация Кюрдска работническа партия. Местно поделение на телевизионната мрежа NBC твърди, че Ердоган е бил в резиденцията по време на инцидента.Полицията съобщава за случилото се само като за сблъсък между две групи, без да дава подробности и с обяснение, че единият от арестуваните е обвинен в нападение срещу полицай.Побоят стана в деня на срещата между Ердоган и американския президент Доналд Тръмп. САЩ решиха преди дни да помагат с оръжие на кюрдските отряди, защото ефективно се сражават срещу \"Ислямска държава\".Турският президент каза за YPG-PYD, че под претекст, че се борят с тероризма, те прикриват сепаратизъм и се опитват да променят етническата и религиозната структура в района. \"Абсолютно неприемливо е YPG-PYD да бъдат смятани за партньори в района, защото това е против глобалното споразумение, което сме постигнали\", добави той.", "date": "2017.05.17", "title": "Видео: Бой пред турското посолство във Вашингтон"}
{"url": "http://www.dnevnik.bg/skorost/avtomobilna_industriia/2017/05/17/2972889_italiia_e_zaplashena_ot_sud_zaradi_vrednite_emisii_na/", "text": "Европейската комисия започна днес процедура срещу Италия за това, че Рим не дава отговор на твърденията за манипулиране на емисиите вредни газове на автомобили на \"Фиат Крайслер\", предаде \"Ройтерс\", цитирана от БТА. Крайният резултат може да е изправянето на страната пред съд.От Европейската комисия посочват, че Италия не е дала убедителни доказателства, че в колите на \"Фиат Крайслер\" няма устройства, които помагат в тестови условия разходът на гориво да е по-нисък от реалния. Подозренията за това дойдоха от Германия, а ЕК се включи в спора като медиатор.Комисията реши днес да изпрати писмо за официално предупреждение, с което се иска Италия да отговори на опасенията за недостатъчните действия, що се отнася до стратегиите за контрол на вредните газове, използвани от \"Фиат Крайслер\". Италия има два месеца да отговори. Комисията може да започне съдебно дело срещу страната, ако реши, че отговорът е незадоволителен.Представителите на ЕС са все по-недоволни от това, че според тях правителства се обединяват с мощната автомобилната индустрия, а законовата процедура е най-значимият инструмент, с който разполага ЕК, за да накара страните да намалят дизеловите автомобили, които замърсяват с азотен диоксид, отбелязва БТА.", "date": "2017.05.17", "title": "Италия е заплашена от съд заради вредните емисии на автомобилите на \"Фиат Крайслер\""}
{"url": "http://www.dnevnik.bg/biznes/2017/05/17/2972865_brjuksel_oblekchi_durjavnite_pomoshti_za_letishta_i/", "text": "Европейската комисия облекчи режима на така наречената държавна помощ за някои видове проекти. Това се вижда от съобщение на институцията.Промяната дава право на националните правителства да не се допитват до Брюксел, когато решат да подпомогнат финансово пристанища, летища, проекти в сферата на културата и най-отдалечените региони, които отговарят на определени изисквания. Целта е да се улеснят публичните инвестиции, насочени към създаване на работни места и растеж, като в същото време се запази конкуренцията, мотивират решението си еврокомисарите.\"Искаме да гарантираме, че предприятията могат да се конкурират при равни условия на единния пазар — и искаме да направим това по най-ефикасния начин. Правилата на ЕС за държавната помощ са еднакви за всички държави членки. Одобрените днес промени ще спестят на държавите членки време и трудности при инвестиции... Те също позволяват на комисията да насочи вниманието си към мерките за държавна помощ, които оказват най-голямо въздействие върху конкуренцията на единния пазар, и да действа \"мащабно по важните въпроси и скромно по маловажните\" в полза на всички европейски граждани\", коментира решението комисар Маргрете Вестегер, която отговаря за политиката в областта на конкуренцията.За летищата държавите членки вече могат да извършват публични инвестиции в регионални летища, обслужващи до 3 милиона пътници годишно, при пълна правна сигурност и без предварителен контрол от страна на комисията. Това ще улесни публичните инвестиции в повече от 420 летища в ЕС, е оценката на комисията.Регламентът също така позволява на публичните органи да покриват оперативните разходи на малките летища, обслужващи до 200 хил. пътници годишно. Броят на тези малки летища е равен на броя на почти половината от всички летища в ЕС, но делът им от въздушното движение е само 0.75%.Докато тези малки летища могат да допринесат значително за свързаността на съответния регион, малко вероятно е те да нарушат конкуренцията на единния пазар на ЕС, обясняват от ЕК.Що се отнася до пристанищата, сега държавите членки могат да извършват публични инвестиции в размер до 150 млн. евро в морски пристанища и до 50 млн. евро във вътрешни пристанища при пълна правна сигурност и без предварителен контрол от страна на комисията.Другата новост е, че в регламента е предвидено опростяване в няколко други области. По-специално комисията ще разглежда само по–значителните случаи на държавни помощи, свързани с по-висок размер на помощ за културни проекти (и само ако тези мерки действително представляват държавна помощ, което в повечето случаи не е така) и за многофункционални спортни зали.Комисията също така въвежда промени в правилата, благодарение на които публичните власти ще могат по-лесно да компенсират предприятията за допълнителните разходи, които поемат, когато извършват дейност в най-отдалечените региони на ЕС.За летищата конкретно е посочено, че може да се подпомагат такива, които освен да отговарят на изискването за брой пътници, но и да са на поне 100 км от друго летище. Очаква се и подпомогната инфраструктура да се използва напълно в бъдеще, както и да не се увеличава капацитетът й.Посочва се, че само определен процент от инвестицията може да бъде покрит с пари от бюджета в зависимост от размера на летището и доколко е отдалечен регионът. За малки летища например, обслужващи до 200 хил. пътници годишно, правилата са по-разхлабени и допускат дори държавата да покрива оперативната загуба.За пристанищата помощта не може да надвишава фиксирани прагове - 40 млн. евро или 150 млн. евро в зависимост от това дали става дума за морско пристанище или вътрешно и дали то е включено в основната трансевропейска мрежа.Освен това помощта не може да надхвърля минимално нужното, за да се даде начало на инвестицията, като се вземат предвид бъдещите приходи от тази инвестиция. И тук само определен процент от размера на инвестицията за целия проект може да бъде под формата на държавна помощ.Одобреното днес облекчение засяга и малките стартиращи компании (стартъпи). Те ще могат да се подпомагат от държавите, ако не са на повече от пет години.", "date": "2017.05.17", "title": "Брюксел облекчи държавните помощи за летища и пристанища"}
{"url": "http://www.dnevnik.bg/kultura/2017/05/17/2972742_bulgariia_domakinstva_na_putuvashtiia_festival_za/", "text": "CAMP - пътуващ фестивал за електронна музика, нови медийни изкуства и пърформанс, ще гостува от 22 до 26 май в София. Събитието се провежда на нова локация всяка година под формата на среща между артисти и изпълнители от различни държави, които създават на място своя продукт. Пред 2017 г. те ще са от България и Германия.На 24 май във \"Фабрика 126\" 15-те участници в CAMP 2017 ще представят заниманията и досегашните си проекти в дискусия с публиката, а два дни по-късно, отново от 18.30 ч. там ще покажат резултата от своята работа. Тя ще има експериментален характер и ще смесва изпълнителските изкуства, музиката и дигиталните технологии. Събитието се организира от AlterCollective, а входът е свободен.От българска страна ще участват Владислав Илиев - Vladzen, който се работи в сферата на интерактивния дизайн, визуалните изкуства и 3D-мапинга, танцьорът и хореограф Станислав Генадиев, Петко Танчев от Melformator, Мирян Колев от групата E.U.E.R.P.I и други.От Германия ще гостува басистът Курт Холцкемпер, доцент по джаз бас в вюрцбургската консерватория, театралният композитор Томас Маос, както и много саунд дизайнери, звукови артисти. Изпълнението на артистите в нощта на 26 май ще е еднократна презентация на създаденото по време на фестивала, която няма да се повтори. Всички събития в рамките на международния фестивал CAMP са с вход свободен.", "date": "2017.05.17", "title": "България домакинства на пътуващия фестивал за електронна музика и медийни изкуства CAMP"}
{"url": "http://www.dnevnik.bg/politika/2017/05/17/2972920_karakachanov_shtial_da_prenapishe_doklada_za_otbranata/", "text": "Смятам, че докладът, изготвен от служебното правителство, беше грешка, каза пред депутатите от ресорната комисия вицепремиерът и министърът на отбраната Красимир Каракачанов. Основната констатация в . е, че \"българските въоръжени сили само частично са в състояние да изпълняват задачите си по мисиите, произтичащи от конституционните задължения по гарантиране на суверенитета, независимостта и териториалната цялост на страната в рамките на колективната отбрана на НАТО и общата политика за сигурност и отбрана на ЕС\".Нямаме право с подобни констатации да внасяме смут в армията или съмнение в обществото, каза Каракачанов. Той се зарече да изтегли и преработи доклада най-вече в частта за препоръки към ръководството на армията, които, като минат през парламента, щели да станат задължителни.Истината всички я знаем, няма нужда да плашим обществото, повтори лидерът на ВМРО на излизане от комисията. Моята идея е в този доклад да има повече конкретни препоръки, разгледани и от правителството, и от комисията по отбрана, да бъдат част от политиката, която ще се води в перспектива, обясни министърът. Не трябва да се съмняваме в нашата армия въпреки всички трудности, декларира Каракачанов. Него го притеснявала констатацията, че армията не може да изпълнява своите задължения. Той вчера бил на посещение в бригада \"Специални сили\", където момчетата \"с хъс, с ентусиазъм изпълняват своите задължения\" и никой не е поставил въпроса за по-големи възнаграждения, от каквито имали нужда, според новия министър на отбраната. \"Когато кажеш, че армията частично или не изцяло може да изпълнява своите конституционни задължения, за тези, които са отишли в армията не за възнаграждения, а са отишли да служат на отечеството, някак си подценяваш техните усилия и техния героизъм\", обясни логиката си Каракачанов.", "date": "2017.05.17", "title": "Каракачанов щял да пренапише доклада за отбраната, плашел обществото"}
{"url": "http://www.dnevnik.bg/sviat/2017/05/17/2972907_kongresut_poiska_fbr_da_pokaje_vsichki_dokumenti_za/", "text": "Комисията по надзора и реформата на правителството в американския Конгрес настоява ФБР да я снабди с документите на бившия директор , в които се твърди, че президентът Доналд Тръмп е поискал той да прекрати разследването за връзки между Русия и бившия съветник по националната сигурност Майкъл Флин.Според документ за вътрешно ползване, написан от Коми и цитиран от в. \"Ню Йорк таймс\", това се е случило ден след като подаде оставка, за това, че е прикрил свои срещи с руския посланик.Според източник на вестника : \"Надявам се, че ще намериш начин да приключи това, да оставите Флин на мира. Той е добро момче. Надявам се, че можеш да приключиш с това.\" Информацията бе потвърдена и от източник на агенция \"Ройтерс\", а \"Ню Йорк таймс\" сочи, че Коми е оставил документи за всеки свой разговор с държавния глава.Това разкритие е поредният проблем за Тръмп, след като той изненадващо  и го  да не снабдява медиите с информацията, а малко след това \"Вашингтон пост\" съобщи, че е  на руския външен министър Сергей Лавров.Членове на Конгреса отново призоваха за независимо разследване на връзките на кампанията на . Те поискаха и Коми да свидетелства пред тях.Председателят на Комисията по надзора   до 24 май ФБР да го снабди с всички \"записки, бележки, резюмета и записи, отнасящи се до или свързани с каквато и да било комуникация между Коми и президента\". Председателят на Камарата на представителите  застана зад искането. \"Нуждаем се от всички факти и е удачно комисията по надзора да поиска\" документите, заяви негов говорител.\"Не искам да чета бележката, искам да го чуя от него (Коми)\", заяви сенаторът републиканец Линдзи Греъм в интервю за MSNBC. Същото мнение изказа и демократичният конгресмен Илайджа Къмингс. \"Това е експлозивно обвинение, което звучи като класически случай на възпрепятстване на правосъдието. Директорът Коми незабавно трябва да свидетелства публично, очевидно е и че трябва веднага да получим бележките му и всички свързани с тях записи, ако такива съществуват.\"", "date": "2017.05.17", "title": "Конгресът поиска ФБР да покаже всички документи за разговорите на Тръмп с Джеймс Коми"}
{"url": "http://www.dnevnik.bg/sport/2017/05/17/2972899_nadal_stigna_osminafinalite_v_rim_sled_24_minuti_igra/", "text": "Седемкратният шампион и рекордьор по титли Рафаел Надал престоя само 24 минути на корта в първия си двубой в турнира от сериите \"Мастърс\" в Рим. Испанският тенисист се класира за осминафиналите, след като съперникът му Никола Алмагро се отказа след три гейма игра.Алмагро, който премина през квалификации, а в първия кръг се справи с Андреас Сепи, получи контузия в коляното в четвъртия гейм. 31-годишният испанец се приземи тежко на левия си крак при удар с форхенд след отскок. Той видимо изпитваше сериозна болка в областта на коляното и след преглед от физиотерапевта прекрати участието си в турнира.Преди травмата двамата правеха зрелищен мач и разиграха цели 30 точки в рамките на първите трите гейма. Много драматичен и изпълнен с тежки и продължителни разигравания беше вторият гейма, в който Надал показа по-здрави нерви и реализира шестата си точка за пробив. След това бившият №1 затвърди предимството си и поведе с 3:0, преди да се стигне до контузията на Алмагро.В осминафиналите Надал, който преследва осма титла в Рим, ще се изправи срещу победителя от мача между американеца Джак Сок и чеха Иржи Весели.Място в следващата фаза намери и поставеният под №7 Кей Нишикори, който се справи с лекота с испанския ветеран Давид Ферер след 7:5, 6:2. Японецът очаква победителя от двубоя между Хуан Мартин дел Потро и Кайл Едмънд.Вчера от тенисистите в долната половина на схемата място в третия кръг намери и световният №2 Новак Джокович, който надигра Аляж Бедене със 7:6 (2), 6:2.В горната половина са известни петима от осминафиналистите - Фабио Фонини, Томаш Бердих, Джон Иснър, Давид Гофен и Марин Чилич. Другите трима ще бъде определени в двубоите Александър Зверев срещу Виктор Троицки, Милош Раонич срещу Томи Хаас и Стан Вавринка срещу Беноа Пер.", "date": "2017.05.17", "title": "Надал стигна осминафиналите в Рим след 24 минути игра"}
{"url": "http://www.dnevnik.bg/sport/2017/05/17/2972784_levski_obiavi_che_obslujva_dulgovete_si_i_niama_signal/", "text": "\"Левски\" обслужва задълженията си и до този момент не е получавал информация от Българския футболен съюз (БФС) за проблем с лиценза за следващия сезон. Това обяви финансовия директор на клуба Красимир Иванов пред \"Дневник\".\"Не знам за проблеми с лиценза, не сме получавали такава кореспонденция от БФС. Ние сме внесли във футболния съюз цялата информация, която се изисква от нас. Чакаме да приключат процедурите по разглеждане и да обявят решението си\", каза Иванов. От БФС заявиха, че официална информация за лицензирането на клубовете ще бъде дадена в края на месеца, когато изтича срокът за извършване на процедурата. \"Дотогава всичко са догадки\", казаха от футболния съюз за \"Дневник\".Иванов обясни, че лицензът на сините не зависи само от задълженията към Националната агенция за приходите. Според изнесения от него през февруари финансов доклад те са 2.8 милиона лева и са изцяло обезпечени.\"Не става въпрос само за дълга към НАП. УЕФА си има цял набор от изисквания, които трябва да бъдат покрити, за да се получи лиценз\", каза той.Иванов допълни, че в момента не може да цитира точни данни колко са общите задължения на клуба към момента. А на въпрос дали намаляват или растат, изпълнителният директор на \"Левски\" отговори: \"Ние си обслужваме това, което имаме като задължения.\"Той каза още, че няма информация и дали има развитие по преговорите за спонсорство с Huawei. Вчера Българската телекомуникационна компания (БТК), която спонсорира сините чрез \"Виваком\", обяви начало на съвместен проект с китайския гигант за развитие на облачните технологии в страната.Още през септември мажоритарният собственик на БТК и \"Левски\" Спас Русев обяви, че Huawei да подпише договор с футболния клуб в началото на 2017 г. и по думите му да бъде отворена \"нова страница в развитието на българския футбол\". Близо половин година по-късно обаче все още няма развитие по въпроса. \"Трябва да се обърнете към г-н Русев по тази тема\", каза Иванов.Преди няколко месеца Русев посочи като проблем пред евентуалното партньорство отливът на публика от \"Георги Аспарухов\".", "date": "2017.05.17", "title": "\"Левски\" обяви, че обслужва дълговете си и няма сигнал от БФС за проблем с лиценза"}
{"url": "http://www.dnevnik.bg/kultura/2017/05/17/2972830_belyoto_na_bulgarkata_prez_godinite_-_obekt_na_nova/", "text": "Историята на бельото на българската жена през годините ще бъде показана в изложбата \"Скрито-покрито. Бельото на българката в началото на XX в.\", която ще бъде открита в Националния исторически музей на 18 май – Международния ден на музеите.Експозицията разглежда традиционното облекло на българката в началото на миналия век, като са изложени модели на женски ризи, кюлоти, корсети, корсажи, фусти, нощници и едни от първите гащи, използвани от българките.Един от любопитните факти е, че... в началото XX в. бельото често е било отворено отдолу. Шевът на това, което днес познаваме като гащи се появява на по-късен етап. Дали е легенда или не, трудно е да се каже, но нововъведението се приписва на танцьорките на кан-кан, обясни в репортаж на \"Нова телевизия\" една от организаторките на изложбата, художникът Ралица Кацова.Посетителите на Националния исторически музей ще имат възможността да пробват старомодното бельо без шев.Изложбата разглежда европейското влияние върху долните дрехи на българските жени през годините. През 90-те години на XIX век по-заможните българки подновяват своя гардероб с дрехи от Париж и Виена през пролетта и есента на всяка година. В началото на XX век вносът на дрехи в България формира 30% от общия внос на българската икономика.", "date": "2017.05.17", "title": "Бельото на българката през годините - обект на нова изложба в Националния исторически музей"}
{"url": "http://www.dnevnik.bg/bulgaria/2017/05/17/2972898_sudut_postanovi_do_20_godini_zatvor_za_uchastnicite_v/", "text": "Специализираният наказателен съд постанови затвор до 20 години за шестима участници от пернишката група за наркотици, проституция, незаконни залагания и убийства, известна като \"Килърите 3\", съобщи пресцентърът на съда. Присъдата не е окончателна и може да бъде обжалвана пред Апелативния специализиран наказателен съд.Съдът наложи най-тежкото наказание на Милчо Петров - 20 години затвор при първоначален строг режим.Той бе осъден на 7 години лишаване от свобода като участник в престъпната група от създаването ѝ в началото на 2003 г. до 23 септември 2007 г., както и като неин ръководител заедно с Васил Василев за част от този период. Петров получи наказание и за 18 затвор за убийството на Тодор Неофитов, чиито останки бяха открити в местността Адамец край село Габров дол.Съдът определи на Петров общо наказание от 18 години затвор, като го увеличи с две години, каквото право му дава Наказателният кодекс.Седем години затвор при първоначален строг режим са присъдени на ръководителя на групата Васил Василев.Той бе признат за виновен затова, че от 12 октомври 2005 г. до края на март 2008 г. в Перник е ръководил въоръжена организирана престъпна група заедно с Румен Стефанов до 23 септември 2007 г., когато той е убит, и с Милчо Петров за част от периода.Василев получи наказание и за 2 години затвор за това, че е държал незаконно в дома си в село Лилянци огнестрелно оръжие – зареден пистолет брауниг. Той е оправдан по обвинението, че е ръководил групата от създаването ѝ през 2003 г. заедно със сина си Васил Арарски, по-известен като Райко Кръвта, до 12 октомври 2005 г., когато Арарски е убит.Ефективни присъди от по 3 години затвор получиха участниците в престъпното дружество Иван Цветков и Калоян Томов. На 2 години бе осъден Борислав Николов, а на 1 година – Димитър Начков.Съдът определи всеки от шестимата осъдени да плати и по 1970.44 лв. разноски по делото.През април 2014 г. стана известно, че . В задържането на обвиняемите участва полицейски екип от СОБТ.", "date": "2017.05.17", "title": "Съдът постанови до 20 години затвор за участниците в пернишката група \"Килърите 3\""}
{"url": "http://www.dnevnik.bg/bulgaria/2017/05/17/2972959_cacheva_vurna_uvolneniia_za_usednalostta_slujitel/", "text": "Министърът на правосъдието Цецка Цачева отмени заповед на служебния министър на правосъдието Мария Павлова и възстанови на длъжност директор на дирекция \"Съвет по законодателство\", съобщиха от ведомството. Той беше освободен, след като за обществено обсъждане беше публикуван проект, който предвиждаше три месеца уседналост за всички избори. на текстовете, а обвини Талев, че по собствена инициатива е включил разпоредбите. Неговата версия беше, че текстовете са написани от правния екип на президента Румен Радев и че всичките му действия са били съгласувани с министър Павлова.Мотивите, с които Цачева връща Талев, са че работата му е била ревизирана по негова молба", "date": "2017.05.17", "title": "Цачева върна уволнения за уседналостта служител"}
{"url": "http://www.dnevnik.bg/citat_na_deniia/2017/05/17/2972966_cvetan_cvetanov_kakvoto_i_reshenie_da_vzeme/", "text": "Така зам.-председателят на ГЕРБ Цветан Цветанов коментира предстоящото гласуване на , с които се предлага народните представители да бъдат избирани при \"пълен мажоритарен вот в два тура\". Промените в Изборния кодекс могат да станат причина за първи неразбирателства между коалиционните партньори ГЕРБ и \"Обединени патриоти\", тъй като националистите не ги подкрепят. ", "date": "2017.05.17", "title": "Цветан Цветанов: Каквото и решение да вземе парламентът, управляващата коалиция е стабилна"}
{"url": "http://www.dnevnik.bg/zdrave/2017/05/17/2972938_kratkite_periodi_na_aritmiia_sa_tolkova_opasni_kolkoto/", "text": "Кампания за безплатно измерване на кръвното налягане и проверка за предсърдно мъждене привлече стотици хора на специални пунктове в 11 града в страната днес. Поводът е Световният ден на хипертонията, а организатор е Дружеството на кардиолозите в България. \"Дневник\" разговаря с председателя на дружеството проф. Арман Постаджиян за хипертонията, предсърдното мъждене и как човек сам да се ориентира има ли проблем. Хипертонията е основен фактор, определящ високата честота на сърдечно-съдови инциденти, казва проф. Постаджиян. Световният ден се отбелязва от 2005 г., за да се напомня на хората да си мерят редовно кръвното налягане и да се грижат за сърдечно-съдовата си система, защото нарушенията по нея са напълно предотвратими, стига човек да е информиран.\"Лошото на превенцията е, че е много лесно да се говори за нея, но да се предприемат конкретни стъпки и кампании е доста по-сложно. Дълбоко вярвам, че добре обучените пациенти могат добре да контролират стойностите си в домашни условия и да ги познават добре и по този начин сравнително лесно да държи в течение лекаря си, така че да са си взаимно полезни\", коментира той.Всеки пациент трябва да знае, че Ако човек си измерва кръвното налягане всеки ден по два пъти, усредняването се прави за едноседмичен период. Спрямо такова изследване вече може да се прецени терапията и необходимите действия за този пациент, пояснява специалистът.Извън обичайната дискусия за артериалното налягане и правилният начин на измерването, тази година дружеството поставя акцент и на . То е най-често при хората и с високо кръвно налягане, казва Постаджиян.\"Вече имаме все по-добри начини за детекция на това нарушение и имаме все по-добри терапевтични стратегии за пациентите в риск. Медицинското познание на лекарите обаче трябва да срещне пациентите - да има осведоменост и дискусия. Дори само двама пациенти да потърсят лекар след това с въпроси, бих оценил днешната кампания като смислена\", коментира председателят на дружеството на българските кардиолози.Според него . Всеки може да намери различни източници, а за да е по-сигурно може да се обърне към лекар, който да му препоръча откъде да чете, защото пък понякога има дезинформация чрез информацията. Лекарят и пациента трябва да си имат доверие взаимно, за да е ефективна комуникацията им, смята кардиологът от \"Св. Анна\".При предсърдното мъждене много често хората се оплакват от сърцебиене и когато напипат своя пулс могат да установят, че той не е ритмичен. Проблемът е, че понякога може да нямат такова усещане, или то да трае за кратко. Медицинският проблем е, че . Това поставя необходимостта от по-стриктна детекция и профилактика, казва лекарят. Чак след определяне на вида на проблема може да се подходи към лечнието.\"Всеки може сам да улови дали има аритмия като опипа пулса си и не е необходимо да има медицинско образование. Рискът да сбърка не е много голям. Въпросът е в детайлите след това - какво да направи\", казва проф. Постаджиян. Като се установи дали има и другите класически рискови фактори -  (рискът нараства над 60 години), вече може да се определи подхода при конкретния човек.След установянето на аритмия обикновено първата задача е , което е най-ефикасно в първите 48 часа. След като това се постигне, трябва да се намери начин за задържане на този ритъм и да се иднетифицират рисковете, за да се определи вариант на което може да предотврати всякакви следващи усложнения \"В днешно време това е напълно постижимо и е жалко, когато не се прави\", коментира специалистът.", "date": "2017.05.17", "title": "Кратките периоди на аритмия са толкова опасни, колкото и дългите, предупреждава кардиолог"}
{"url": "http://www.dnevnik.bg/sviat/2017/05/17/2972845_evroparlamentut_reshi_da_se_proveri_dali_ungariia_e/", "text": "Евродепутатите призоваха Съюзът да започне наказателна процедура срещу Унгария, заради влошаването на демокрацията и върховенството на закона. Будапеща определи позицията на евродепутатите като \"атака от мрежата на Джордж Сорос\".В резолюция, гласувана днес, Европарламентът поиска спорните закони за  и лицата, , да бъдат отменени или оттеглени и средствата от европейските фондове да бъдат поставени под наблюдение.Текстът призова да бъде активиран член 7, параграф 1 от Договора за ЕС, а парламентарната комисия по граждански свободи, правосъдие и вътрешни работи да изготви официална резолюция за пленарно гласуване.Евродепутатите искат още Будапеща да постигне споразумение с властите на САЩ, за да се позволи на  да остане като свободна институция.Последните , които доведоха до сериозно , принципите на  и в страната, ще подложат на изпитание способността на ЕС да защити своите ценности, смятат евродепутатите.Резолюцията беше приета с 393 гласа \"за\" срещу 221 \"против\", с 64 \"въздържал се\".В отговор унгарският външен министър Петер Сиярто обяви, че решението на ЕП е \"нова атака срещу Унгария от мрежата на Джордж Сорос\".\"Европейските институции явно не могат да приемат факта, че... правителството на Унгария продължава да упражнява миграционна политика, която е изключително насочена към гарантиране на сигурността на Унгария,\" каза министърът в изявление, цитирано от агенция \"Ройтерс\". предвижда механизъм за законово налагане на ценностите на Съюза. Процедурата може да бъде задействана от една трета от държавите членки, Парламента или Комисията. Съгласно член 7, параграф 1 Съветът може да установи, че съществува очевиден риск държава-членка да наруши тежко ценностите на Съюза. Това се постига първо с решение на Европарламента (взето с мнозинство от две трети от подадените гласове и абсолютно мнозинство от евродепутатите) и след това с мнозинство от четири пети от членовете на Съвета на ЕС.Следваща стъпка от процедурата е член 7, параграф 2, с която по предложение на една трета от държавите членки или на Комисията, може да се установи наличието на действително нарушение на ценностите на ЕС. Съветът трябва вземе решение с единодушие и да даде своето съгласие.Член 7, параграф 3 налага санкции като спиране на някои права, включително правото на глас на представителя на правителството на тази държава членка в Съвета - което на практика означава, че държавата остават без глас в Брюксел.Член 7 се въвежда в Договора от Амстердам от 1999 г., за да гарантира, че с разширяването на изток в ЕС няма да попаднат държави, които нарушават правата на човека. Присъединяването към съюза се случва след постигането на демократично управление, но страхът на някои страни-членки, че \"старите навици умират трудно\" ги подтиква да заложат в европейското право и допълнителни защити, припомня електронното издание \"\".Самите основни ценности са дефинирани като \"свобода, демокрация, спазване на правата на човека и основните свободи, и върховенството на закона\".", "date": "2017.05.17", "title": "Европарламентът реши да се провери дали Унгария е заплаха за принципите на ЕС"}
{"url": "http://www.dnevnik.bg/sviat/2017/05/17/2972982_franciia_ima_pravitelstvo_ot_pochti_celiia/", "text": "Президентът на Франция спази обещанието си да попълни новото правителство с представители на различни части от политическия спектър в опит да преодолее разделението между левица и десница. В същото време традиционните партии, които и без това са в много тежко състояние, се опасяват, че Еманюел Макрон \"краде\" техни кадри, за да ги отслаби още повече и да подсили проекта си за собствена партия приде парламентарните избори на 11-18 юни.Консервативният  от \"Републиканците\" вече бе назначен за министър-председател в понеделник, а говорещият немски проевропейски негов съпартиец  - за министър на финансите.Обявеният в сряда състав на правителството включва още:- (вътрешен министър), кмет на Лион, който бе един от първите социалисти, открит оподкрепили кандидатурата на Макрон-  (министър на външните работи и министър по европейските въпроси) е досегашният министър на отбраната, близък приятел на бившия президент Франсоа Оланд и също един от най-влиятелните поддръжници на Макрон сред социалистите-  (министър на отбраната) е евродепутат от центъра, която е добре позната в Брюксел и Берлин, бивш съветник на председателя на Европейската комисия Романо Проди; смята се, че има основната заслуга за срещата Макрон-Меркел преди изборите.-  (министър на правосъдието) ръководи центристката партия \"Модем\" и е смятан за най-влиятелният центрист в страната-  (министър на околната среда) е познат природозащитник, автор на телевизионната поредиця \"Ушуая\", участник в подготовката на срещата COP21 за климата на ООН в Париж през 2015г. ; с назначаването му президентът спазва обещанието си да включи представители на неправителствения сектор във властта.\"Искаме да съберем хората, да прекрачим отвъд старите разделителни линии, които изгубиха смисъл\", каза във вторник Ришар Феран, партийният лидер на La Republique en Marche, както се нарича вече партията на президента. С подобен състав Макрон може да постигне подкрепата за плановете си от работещо парламентарно мнозинство, но и рискува да предизвика вътрешни спорове в бъдеще.", "date": "2017.05.17", "title": "Франция има правителство от почти целия политически спектър"}
{"url": "http://www.dnevnik.bg/sport/2017/05/17/2972932_sharapova_nikakvi_dumi_ili_deistviia_niama_da_me_sprat/", "text": "Руската тенисистка Мария Шарапова заяви, че нищо не може да я спре по пътя към сбъдването на мечтите й. Думите й идват по-малко от ден след .\"Ако това е нужно, за да извървя отново пътя нагоре, то аз съм напълно готова да го посрещна, всеки ден. Никакви думи, игри или действия никога не могат да ме спрат да постигна собствените си мечти. А аз имам много\", написа Шарапова в \"Туитър\".Отсъствието й от тениса заради 15-месечното наказание за употреба на мелдоний прати рускинята назад в световната ранглиста. Затова носителката на пет титли от Големия шлем се надяваше да получи покана за \"Ролан Гарос\" - независимо дали за квалификациите или директно за основната схема.\"Покана може да бъде дадена на състезател, който се завръща след контузия, но не и на такъв, който идва след допинг наказание\", заяви председателят на френската федерация по тенис Бернар Ферадини.Отказът за \"уайлд кард\" . В същото време се видя двоен стандарт, след като покана получи французинът Констан Лестиен, който се завърна в игра след наказание за нелегални залози.", "date": "2017.05.17", "title": "Шарапова: Никакви думи или действия няма да ме спрат да постигна мечтите си"}
{"url": "http://www.dnevnik.bg/politika/2017/05/17/2972975_zamestnik-ministurut_s_fashistkiia_pozdrav_podade/", "text": "Заместник-министърът на регионалното развитие Павел Тенев, чиятопредизвика скандал, подаде оставката си. Смятам, че създаденото напрежение не работи добре за правителството и помолих да бъда освободен от длъжност, каза Тенев на брифинг в Министерския съвет, който беше обявен само 20 минути по-рано.\"Така стеклите се обстоятелства са много неприятни. Съжалявам, че от една снимка се преекспонираха нещата, и най-правилното решение, което можеше да се вземе, е да си подам оставката\", добави Тенев, който беше назначен само преди 2 дни. Той разказа, че през 2008-2009 г. в музея на Мадам Тюсо във Франция се снимал с всякакви известни хора в подигравателен стил.Тенев добави, че напуска по своя инициатива и върху него не е оказван натиск от Валери Симеонов, чиято номинация беше, или от друг член от правителството. Решението взел и заради семейството си.\"Въобще не споделям тази философия, ама въобще\", каза Тенев за отношението му към фашизма. Той останал доволен, че не е атакуван заради професионалните му качества.\"Професионалните му качества са изключително добри. Оттук нататък е изцяло морален акт, който той трябва да направи и той го е направил\", коментира в интервю за Би Ти Ви зам.-председателят на ГЕРБ Цветан Цветанов.Премиерът Бойко Борисов прие подадената от заместник-министъра на регионалното развитие и благоустройството Павел Тенев оставка, съобщиха от правителството. Мотивът на Тенев е създалото се напрежение около негово действие преди близо 10 години, което той не желае да се пренася върху работата на правителството, написаха от правителствената информационна служба.Това е второто освобождаване на заместник-министър от третия кабинет на Бойко Борисов, след като ден след като подписа заповедта за назначаване на Стоил Апостолов за зам.-министър на здравеопазването, ", "date": "2017.05.17", "title": "Заместник-министърът с фашисткия поздрав подаде оставка"}
{"url": "http://www.dnevnik.bg/sport/2017/05/17/2973022_dunav_se_naloji_nad_cherno_more_v_spora_za_chetvurtoto/", "text": "\"Дунав\" победи \"Черно море\" в битката за четвъртото място в Първа лига. Двубоят на стадион \"Калиакра\" завърши 2:1 и отборът на треньора Веселин Великов събраха 49 точки, като има три повече от варненци. Точни за гостите бяха Мирослав Будинов и Бранимир Костадинов. За \"Черно море\" се разписа Михаил Венков.Четвъртото място може да даде право за участие на бараж за Лига Европа срещу завършилия на седмото място. За целта шампионът \"Лудогорец\" трябва да спечели и Купата на България.\"Дунав\" прекъсна серията си от четири мача без победа, а \"Черно море\" допусна четвърта поредна загуба. Русенци създадоха повечето интересни положения и можеха да се поздравят с по-изразителен успех. Резултатът беше открит в 17-ата минута, когато Васил Шопов изведе с прецизен пас в наказателното поле Самир Аясс, който излезе сам срещу вратаря Михайлов, но не отправи удар, а подаде към Будинов и той от около два метра се разписа.Пет минути преди почивката \"Дунав\" можеше да удвои, но капитанът Димов прати над вратата от чиста позиция, след като получи топката от Будинов.\"Черно море\" изравни в 56-ата минута. Венков отправи силен удар от въздуха след лошо изчистване и не остави никакви шансове на Станислав Антонов.Отговорът на отбора от Русе дойде след две минути, когато Шопов отправи опасен удар, който беше спасен от Михайлов, а след още две гостите си върнаха преднината. Шопов центрира отдясно успоредно на голлинията и от близо Костадинов успя да засече.\"Тотално надиграхме отбора на \"Черно море\" и двата гола бяха най-малкото, с което се отърваха домакините. Имахме шансове за още голове, но всичко е добре, когато завършва добре\", каза треньорът Великов.В следващия кръг \"Дунав\" приема \"Левски\", а \"Черно море\" гостува на \"Локомотив\" (Пловдив).", "date": "2017.05.17", "title": "\"Дунав\" се наложи над \"Черно море\" в спора за четвъртото място"}
{"url": "http://www.dnevnik.bg/sport/2017/05/17/2973015_dirk_kaut_stana_shampion_s_feienord_i_sloji_krai_na/", "text": "Дирк Каут сложи край на футболната си кариера. Това стана няколко дни след като неговия \"Фейеронд\" стана шампион на Холандия.  и отборът спечели титлата за първи път от 18 години.\"През цялата си кариера винаги съм следвал сърцето си, когато е трябвало да взимам решения. Това не прави изключение\", обяви 36-годишният Каут.Той игра за \"Утрехт\" и \"Фейенорд\" преди да премине в \"Ливърпул\" през 2006 г. С екипа на \"мърсисайдци\" дебютира срещу ПСВ (Айндховен) в Шампионската лига. След шест сезона на \"Анфилд\" премина във \"Фенербахче\", а от 2015 г. се завърна във \"Фейенорд\".\"Смятам, че е правилният момент да се пенсионирам. Изкарах две фантастични години тук (във \"Фейенорд\"), а върхът беше шампионската титла. Винаги съм мечтаел да печеля трофеи и да стана шампион с този отбор. Всичките ми мечти се сбъднаха\", добави Каут, който ще продължи да работи в техническия екип на холандския клуб.Мартин ван Геел, който е техническият директор, обяви, че всички в клуба и отбора са \"безкрайно\" благодарни на Каут, който през последните две години е \"допринесъл много със своето отношение, професионализъм и страст\"", "date": "2017.05.17", "title": "Дирк Каут стана шампион с \"Фейенорд\" и сложи край на кариерата си"}
{"url": "http://www.dnevnik.bg/video/2017/05/17/2973028_video_v_katar_e_gotov_purviiat_stadion_za_svetovnoto/", "text": "След корекция с цел увеличаване на местата за запалянковците до 48 000, добавени LED осветителни системи, допълнителни мерки за сигурност и авангардна технология за охлаждане на въздуха в Катар отвори врати първият от стадионите за Световното първенство по футбол пред 2022г.\"Халифа интернешънъл\" се намира в Доха и в петък тук е предвидено да се играе финалният мач от Купата на емира. \"Ал Сад\" и \"Ал Рийн\" ще влязат в историята като първите отбори, играли на терена.Стадионът, всъщност, е построен през 1976г. с капацитет от 20 000 места, но след половин година ремонт има нова козирка над всички сектори и подвижен покрив, две VIP и 61 специални ложи, както и телевизионно студио. Около съоръжението са монтирани допълнителни заграждения за сигурност.", "date": "2017.05.17", "title": "Видео: В Катар е готов първият стадион за световното през 2022г."}
{"url": "http://www.dnevnik.bg/citat_na_deniia/2017/05/17/2972996_citat_na_denia_rezoljuciiata_na_evroparlamenta_e_ataka/", "text": "Така унгарският външен министър Петер Сиярто реагира на призива на Европейския парламент Съюзът да активира Член 7 от Договора за ЕС, който позволява  на ценностите на блока.Резолюцията, която представи ЕП, беше изготвена от португалския евродепутат , за когото говори Сиярто.Унгарският първи дипломат каза още, че \"европейските институции явно не могат да приемат факта, че... правителството на Унгария продължава да упражнява миграционна политика, която е изключително насочена към гарантиране на сигурността на Унгария.\"По-рано тази година унгарският премиер Виктор Орбан направи стъпки към законодателство, насочено срещу , основан от милиардера и филантроп от унгарски произход Джордж Сорос. ", "date": "2017.05.17", "title": "Цитат на деня: Резолюцията на Европарламента е атака на Сорос срещу Унгария"}
{"url": "http://www.dnevnik.bg/gradska_sreda/2017/05/17/2973008_oshte_edin_elektrobus_poema_po_putishtata_na_sofiia/", "text": "От днес по автобусна линия 314 между \"Младост\" 1 и \"Бистрица\" , доставен от Чехия. Той разполага с 15 седящи места и капацитет за общо 46 пътника, като може да измине над 160 километра с едно зареждане.Това е четвърти електробус, който се пуска в София. Първият бе доставен още през 2014 г. от Париж и се движеше по линия 11. За 18-те си месеца в столицата той е изминал общо 25 хиляди километра.От началото на тази година . Всички тестови превозни средства са задвижвани от различна технология. Целта е Столичната община е да избере коя от тях е най-подходящата, за да поръча 20 броя, които да започнат да се движат по две линии в София през 2018 г.", "date": "2017.05.17", "title": "Още един електробус поема по пътищата на София"}
{"url": "http://www.dnevnik.bg/sport/2017/05/17/2972922_kralev_kum_sportistite_kogato_prikljuchim_s_reformite/", "text": "Министърът на младежта и спорта Красен Кралев поздрави спортистите и треньорите по случай Деня на българския спорт. В обръщението си той посочи, че те са хората, направили най-много за \"издигането на авторитета на нацията\" по света и добави, че след като завършат започнатите реформи, успехите ще бъдат повече.\"Днес отдаваме почит и уважение към всички Вас - българските спортисти, треньори и хора, отдали живота си на спорта и прославили името на страната ни\", започна обръщението на Кралев.Той поздрави атлетите за спечелените медали и поставените рекорди и допълни, че България продължава да има своите \"големи спортисти, които \"утвърждават и развиват традициите на спорта\".\"Вашето спортно майсторство, воля за победа и спортсменски дух са безценен пример за младото поколение Ваши последователи, поели по трудния път на спорта\", продължи поздравлението.Калев изтъкна и работата на треньори и спортисти с младите в залите, школите и училищата, където \"се ражда любовта към спорта и се търсят талантите\".\"Българският спорт продължава да ражда шампиони и аз съм убеден, че когато заедно приключим стартиралите реформи ще се поздравим с още повече успехи и ще имаме много поводи да бъдем горди от победите на нашите спортисти\", завърши обръщението.Преди няколко дни Кралев обяви, че приоритет пред спортното министерство ще бъде справедливото разпределение и контролираното изразходване на държавните средства.\"Справедливост – това е ключовата дума, която вълнува не само хората в спорта, но и всички българи. Нашата държава няма такъв ресурс за спорт, с какъвто разполагат развитите страни от Европейския съюз и Северна Америка. Но все пак средствата не са малко и всички българи трябва да бъдат убедени, че те ще се изразходват справедливо\", каза той пред БНТ1 и добави, че в предишният му мандат за първи път държавата е отделила средства за футбола.\"Не може 80 000 души в България да се занимават с този спорт и ние да го подценяваме. Средствата, които сме отделили, отиват изцяло за детско-юношеския футбол. Всички искаме да имаме успехи и да печелим мачове, но няма как да ги постигнем, ако не обърнем внимание на детските школи\", каза още Кралев.", "date": "2017.05.17", "title": "Кралев към спортистите: Когато приключим с реформите, ще се поздравим с още повече успехи"}
{"url": "http://www.dnevnik.bg/sport/2017/05/17/2973052_anjelik_kerber_otpadna_ot_kvalifikantka_v_rim/", "text": "Световната номер едно Анжелик Кербер претърпя тежка загуба с 4:6, 0:6 от квалификантката Анет Контавейт във втория кръг на турнира от сериите \"Мастърс\" в Рим. Срещата продължи 57 минути.Германката пристигна в италианската столица с травма на лявото бедро, което допринесе за неубедителното й представяне в срещата. 65-та в световната ранглиста стигна заслужено до успеха, след като доминираше почти през целия двубой.Контавейт спечели откриващата част с решаващ пробив при 5-4, а през втората такава не остави никакъв шанс на своята съперничка, като спечели последователно шест гейма.В следващия кръг младата естонка ще се изправи срещу Миряна Лучич-Барони, която игра срещу Мария Шарапова, но рускинята се отказа заради травма в бедрото.Напред продължава и друга квалификантка - австралийката Даря Гаврилова. Тя победи Каролин Гарсия със 7:5, 3:6, 6:3.Победа във втори кръг записа и поставената под №12 Анастасия Павлюченкова. Рускинята елиминира латвийката Анастасия Севастова със 7:6 (4), 6:2, а германката Юлия Гьоргес направи обрат срещу бившата №1 в света Йелена Янкович след 2:6, 7:6 (2), 6:1. ", "date": "2017.05.17", "title": "Анжелик Кербер отпадна от квалификантка в Рим"}
{"url": "http://www.dnevnik.bg/politika/2017/05/17/2973006_cvetan_cvetanov_na_baza_stabilnostta_parite_za_invitro/", "text": "Днес, с помощта на \"Обединени патриоти\", пария ГЕРБ е изпълнила едно от предизборните си обещания -. Това обяви в интервю за Би Ти Ви зам.-председателят на ГЕРБ Цветан Цветанов.\"Много са тези, които искат да се провали това правителство, някои се стараят да ни отклонят от пътя, който сме начертали. Но днес беше доказано, че ние изпълнихме едно от предизборните си обещания - за инвитро процедурите. На база стабилността, която имаме днес и приходите от приходните агенциите, ние поехме ангажимент за асистирана репродукция да се отпускат толкова пари, колкото са необходими за всички кандидати за инвитро процедури и опити без ограничение\", подчерта Цветанов с уточнението, че над 145 хил. семейства желаят да минат през инвитро процедура.\"За децата с увреждания също вече се осъществява диалог със социалното министерство\", обяви Цветанов.Той коментира и  от заместник-министъра на регионалното развитие Павел Тенев, чиятопредизвика скандал, оставка. \"Павел Тенев има изключително добри професионални качества. Оттук нататък е изцяло морален акт, който той трябва да направи и той го е направил\", заяви Цветанов.По думите му БСП е поискала оставката, но \"БСП развиват своите кадри, а не ги отстраняват от съответни заемани позиции\". Когато са се обсъждали кандидати за замeстник-министърските позиции, Тенев е бил представен с добра биография и добър професионализъм, посочи Цветанов. \"Относно това, което е направил като постъпка, сигурно някой негов близък го е снимал, така че тук няма някаква сензация\", коментира зам.-председателят на ГЕРБ.По въпроса за  Цветанов заяви, че не е имало достатъчно добро разясняване на евентуалната законодателна промяна, която е трябвало да настъпи.\"През 2011 г. от парламентарната група на ГЕРБ искахме да направим срок, в който тези условия да бъдат ясни, да бъдат с определен срок от 6 години и от 2011 до 2017 г. всички тези бъдещи инвестиционни намерения трябваше да бъдат приключени\", обясни Цветанов. \"В момента се вижда, че за немалка част от тези земи няма инвеститорски намерения и не са реализирани\", допълни той.\"От тази гледна точка колегите от \"Обединени патриоти\" и наши народни представители, които подкрепиха евентуална такава законодателна норма, да бъде удължена евентуално с 3 години. Ние никога не сме искали да се удължава този срок, а винаги сме се придържали към нормите, които се приемат от българския парламент да бъдат задължителни за всички\", каза Цветанов и обяви темата за затворена.", "date": "2017.05.17", "title": "Цветан Цветанов: На база стабилността, парите за инвитро за всички са осигурени"}
{"url": "http://www.dnevnik.bg/video/2017/05/17/2973042_video_drugite_novini/", "text": "\"Другите новини\" е рубрика за уеб новини на БНТ.Ето акцентите от деня:Започва проект за борба с \"фалшивите новини\" и на родна територияГлътка въздух за околоморското ни пространствоХраната на бъдещето пести вода и енергияНДК открива кнова зала със знаковото име \"42\"\"Кроазет\" със засилен блясъкУмни обувки ще изключват всички мобилни връзки", "date": "2017.05.17", "title": "Видео: Другите новини"}
{"url": "http://www.dnevnik.bg/sviat/2017/05/17/2972997_frenskiiat_finansov_ministur_e_proevropeiski/", "text": "Бруно льо Мер, новият министър на финансите на Франция, е известен консерватор, желаещ реформи и промени, а познанията му за ЕС и категоричната му подкрепа за френско-германските връзки ще се окажат ценни за новия президент. Той се класира втори (след експрезидента Никола Саркози) за лидер на \"Републиканците\" през 2014 г. На първичните партийни избори за кандидат-президент миналата година остана пети.Льо Мер бе говорител по външнопоитическите въпроси на кандидата на \"Републиканците\" Франсоа Фийон, но го напусна, когато скандалите за съмнителни разходи в полза на семейството му започната да набират скорост. Той е от групата, призоваваща партията да работи конструктивно с Макрон.Роден в парижкото предградия Ньои, той е син на висш мениджър в петролната корпорация Total и директорка на частно католическо училище, баща е на 4 деца. Льо Мер е възпитаник на най-елитните висши училища в страната: Ecole Normale Superieure, Sciences-Po и Ecole Nationale d'Administration.След обучението за дипломат е работил 6 години като висш съветник на външния министър Доминик дьо Вилпен, а след това - като началник на кабинета му в периода 2006-2007 г., когато той стана министър-председател на Франция.Льо Мер е бил министър по европейските въпроси (2008-2009) и земеделски министър, но напуска държавната служба (нещо необичайно за повечето френски политици) през 2012 г.Политическите му възгледи днес завиват още надясно с призиви за изгонване на чужденци, за които спецслужбите имат съмнения за незаконна дейност, и депортиране на осъдени чужденци след излежаването на наказанието.Привърженик е на свободния пазар и призовава да се закрият субсидираните работни места и да се поставят лимити на социалните помощи.Във външната политика е голист, защитаващ правото на Франция да действа самостоятелно.Автор е на няколко книги, като в осмата Ne vous resignez pas! (Не се отказвайте) критикува икономическия упадък на родината си \"заради собствената ни колективна страхливост\".", "date": "2017.05.17", "title": "Френският финансов министър е проевропейски консерватор"}
{"url": "http://www.dnevnik.bg/sport/2017/05/17/2973055_lukoil_akademik_se_spravi_s_rilski_sportist_i_stigna/", "text": "\"Лукойл Академик\" се класира за 16-и пореден финал в баскетболното първенство. \"Студентите\" победиха с 80:76 \"Рилски спортист\" в Правец и спечелиха серията с 3:2.Отборът на Тони Дечев ще се изправи срещу \"Берое\", който стигна до финала, след като спечели с 3:0 победи срещу \"Черно море\".Спорът за титлата ще се реши в серия до три победи от пет мача, а битката за бронзовите медали - до две победи от три мача.Най-резултатен за \"Лукойл Академик\" беше Дани Гибсън, който отбеляза 28 точки за победителите и добави пет асистенции. С дабъл-дабъл от 14 точки и 13 борби се отличи Стив Зак, а Максим Корниенко вкара 13 точки и овладя девет борби. С 10 точки завърши Христо Захариев, който направи важни отигравания в последната част.За \"Рилски спортист\" Йордан Бозов вкара 21 точки. По 16 точки добавиха Ди Джей Шелтън, който направи и 10 борби и Еван Бройнсма. Златин Георгиев завърши с 12 точки, шест борби и пет асистенции.", "date": "2017.05.17", "title": "\"Лукойл Академик\" се справи с \"Рилски спортист\" и стигна финала в баскетболното първенство"}
{"url": "http://www.dnevnik.bg/bulgaria/2017/05/17/2973113_chujdenec_e_napadnat_i_bit_v_sofiia/", "text": "Чужденец е нападнат и бит посред бял ден край Руски паметник в София, съобщи Би Ти Ви. Нападателите засега са неизвестни. Пострадалият Окон Анянихи е финансист, живее в столицата на Великобритания Лондон и е пристигнал на екскурзия в София.\"Разхождах се из града, разглеждах. Бях около Руски паметник и ме нападнаха в гръб. После един непознат ме удари наистина силно в лицето. Като дойдох на себе си очите ми бяха замъглени – не виждах добре. Виждах мъгливо, че стои там. После отново ме приближи. Питах го \"Какво не е наред? Защо ме удари?\" Той просто продължи оттам, откъдето беше дошъл. Видях и втори човек. Не разбрах какво каза и извади малък джобен нож. Опита се да го отвори\", разказва Аняхини, който е чернокож.Той побягнал и се опитал да вземе такси до най-близката болница, но таксиметровият шофьор отказал да го качи. \"Попитах шофьора може ли да ме заведе до болница, защото кървях. Дори не свали прозореца на колата. Само поклати глава отвътре. Аз продължавах да повтарям. Болница, болница. Къде има болница. Той само посочи отвътре посоката\", разказва пострадалия пред Би Ти Ви.Стигнал пеша до Пирогов, където го прегледали. Не може да си обясни нито агресията, нито нападението. Сигнализирал е за случая в столичното Шесто районно управление.\"Когато отидох до полицейското управление, никой не поиска да ми помогне. Бях много разочарован. Трябваше да стоя навън час и половина\", добави Окон. От полицията са обяснили пред медиата, че се наложило в районното да викат преводач, който да разпита мъжа на английски. Затова се наложило да чака.Нападателите се издирват. Ако бъдат намерени, пострадалият ще трябва да дойде от Лондон в София, за да ги разпознае и да свидетелства срещу тях.", "date": "2017.05.17", "title": "Чужденец е нападнат и бит в София"}
{"url": "http://www.dnevnik.bg/sviat/2017/05/17/2973030_ima_li_revoljucionnata_gvardiia_na_iran_svoi_kandidat/", "text": "Решена да защити доминиращата си роля по въпросите на сигурността, Иранската революционна гвардия тихо подкрепя един от хардлайнерите на президентския вот на 19 май, като гледа към по-голяма награда: кой ще наследи върховния лидер.Президентът , който може да се причисли към модераторите и който беше избран с огромно мнозинство през 2013 г., победи с обещания да направи иранското общество по-отворено към света, за да намали международната му , се счита за фаворит в надпреварата.Ислямският революционен гвардейски корпус обаче, както и доброволческите паравоенни формирования \"Басидж\", които са под командването му, застават зад основния му противник, консервативният духовник Ебрахим Раиси. Медии, свързани с гвардията, критикуват постигнатото от Рохани по време на мандата му. Експерти, които изучават корпуса, казват, че е възможно той дори да покаже мускули на улицата, за да помогне, за да помогне поддръжниците на Раиси да стигнат до урните.\"Ислямската революционна гвардия ще предлага автобуси и минибуси, за да накара хората да гласуват. Ще мобилизират гласоподаватели не само в провинцията, но и в гетата около големите градове,\" каза Али Алфонех, изследовател в Атлантическия съвет, правил сериозни проучвания на Гвардията. \"Искат поддръжниците (му) да гласуват.\"Пазителите на сигурността на Ислямската република се притесняват, че Рохани, ако получи нов мандат, ще сложи край на прерогативи, дали на Гвардията огромна икономическа и политическа власт. Независимо дали държавният глава ще спечели втори мандат или не, по-голямата награда обаче е контролът върху товачиято власт значително надхвърля тази на избрания президент. Хаменей, който е на власт от 1989 г., сега е на възраст 77 години. Според някои анализатори участието на Раиси в президентските избори е първият тест на човек, спряган за наследник на Хаменей. \"Изборите не са само за президента. Те са и за наследника на Хаменей,\" каза Алфонех. \"Гвардията вярва, че това е шансът ѝ напълно да премахне технократите и да контролира процеса на наследяване на Хаменей.\"Наследникът на иранския духовен водач ще бъде избран от орган, наречен Събрание на експертите, избрано миналата година с осемгодишен мандат. Самият Рохани е част от събранието и дори е един от членовете, получили най-много гласове – заедно със съюзниците си той получи почти всички места в столицата Техеран. Много от членовете на този орган обаче не са свързани нито с реформисткия, нито с традиционалисткия лагер, затова фракцията, която спечели президентските избори, има шанс да получи преимущество, като опита да укрепи подкрепата за своя кандидат за върховен лидер.Гвардията дава ясно да се разберат предпочитанията ѝ. В края на март корпусът арестува дузина администратори на реформистки канали на платформата \"Телеграм\", която се радва на огромна популярност в Иран и се използва от милиони потребители. Арестите подтикнаха депутата Махмуд Садеги а напише писмо до Гвардията, обръщайки се към началника ѝ с молба групата да се не се меси в изборите. Садеги обясни, че медиите, свързани с Гвардията, също така \"работят срещу реформистите и поддръжниците на правителството\", според държавната Иранска работническа новинарска агенция, която препечата копие на писмото.През 1998 г. Раиси е бивш член на комитета, под чийто надзор са екзекутирани хиляди дисиденти, според Центъра за човешки права в Иран, базирана в Ню Йорк организация за изследвания и защита на човешките права. Във времето, в което е част от съдебната система, Раиси създава връзки с високопоставени членове на Гвардията.\"Раиси е кандидатът на Гвардията,\" каза Мохсен Сазегара, един от основателите на Революционната гвардия, който понастоящем е дисидент и живее в САЩ. \"Работеше тясно с Гвардията, когато беше в съдебната система.\" Опитите за връзка с пресслужба на Гвардията за коментар бяха неуспешни.Въпреки че Хаменей е  в изразяването на политическите си предпочитания, Раиси изглежда има и подкрепата на духовния водач като кандидат за президент и възможен наследник. Още от началото на деветдесетте години на миналия век тойа според официалната му биография, публикувана онлайн, този период продължава 14 години. Миналата година Хаменей назначи Раиси за ръководител на оценяваната на милиарди долари религиозна фондация Астан Кодс Разави ().Делегация на високопоставени командири от Революционната гвардия отиде на посещение на Раиси в град Машад, когато той оглави фондацията миналата година, предава агенция \"Фарс\". В групата бяха началникът на Гвардията (става дума за командира Мохамад Али Джафари; върховният главнокомандващ е самият Хаменей – бел.ред.), шефът на \"Басидж\" Голамхосейн Гейбпарвар и командирът на \"Кудс\" – Касем Сюлеймани. \"Кудс\" (арабското име на Ерусалим) е разклонението на Гвардията, отговорно за операциите ѝ отвъд границите на Иран, включително тези в Ирак и Сирия.Поддържането на сигурността в страната е една от основните причини Гвардията да предпочита да има и свой кандидат за президент и върховен водач.Оспорваните президентски избори от 2009 г., които донесоха втори мандат на президента Махмуд Ахмадинеджад, доведоха до  в историята на ислямската република. Милиони протестиращи излязоха по улиците на Техеран и няколко други големи града.Гвардията отговаряше за погрома на протестите основно чрез паравоенните милиции \"Басидж\". Дузина демонстранти бяха убити, а стотици бяха арестувани според организации, защитаващи човешките права. Има обаче и друга причина Гвардията да желае съюзник на върховни властови позиции в Иран: групата имауправлявайки холдинги  в различни области, от строителство до нефт и минно дело.По време на мандата си Рохани често влизаше в сблъсък с Гвардията заради договорите и бизнес интересите им. \"Въвеждането на въоръжени сили в икономическо изкушение може да ги отдалечи от първоначалния им дълг и цел,\" е казал Рохани по време на реч миналия месец според сайта на президентството.Гвардията от своя страна критикува сделката със западните сили, договорена от правителството на Рохани, според която повечето международни финансови санкции бяха вдигнати в замяна на ограничения, наложени на иранската ядрена програма. Рохани представя сделката като върховото си постижение.Бригаден генерал Амир Али Хаджизаде, високопоставен командир в Гвардията, каза късно през Април, че ядрената сделка не намалява заплахата от война в страната. \"Това е лъжа. Обида е,\" казва той, цитиран от \"Фарс нюз\".Някои експерти в Иран казват, че Гвардията гледа на ядрената сделка и други стъпки към отваряне на икономиката за чужди фирми като заплаха за икономическите ѝ интереси. \"Гвардията се занимава основно с корпоративните си придобивки,\" каза Абас Милани, директор на програмата за ирански изследвания в университета Станфорд в Калифорния. \"Тя държи голям дял от икономиката. Иска и по-голям.\"\"В Гвардията мислят, че ако Рухани спечели, ще им отнеме някои от привилегиите,\" каза Милани.", "date": "2017.05.17", "title": "Има ли Революционната гвардия на Иран свой кандидат на изборите"}
{"url": "http://www.dnevnik.bg/sport/2017/05/17/2973117_pobeda_s_dva_gola_na_ronaldo_dobliji_real_na_tochka_ot/", "text": "\"Реал\" е на точка от титлата в Примера дивисион. Белите победиха с 4:1 \"Селта\" в отложен двубой като гости на \"Балайдос\". Два гола вкара Криситано Роналдо след асистенции на Иско. Карим Бензема и Тони Кроос също се разписаха. Точен за домакините беше Джон Гуидети. Отборът на Зинедин Зидан ще изиграе последния си мач в първенството срещу \"Малага\" в неделя.\"Селта\" завърши срещата с 10 души, след като в 62-ата минута Яго Аспас получи втори жълт картон. Той падна в наказателното поле след контакт със Серхио Рамос, но реферът Хуан Муниера прецени, че нападателят е симулирал.Преди двубоя каталунските издания \"Ел Мундо депортиво\" и \"Спорт\" открито подкрепиха съперника на \"Реал\" със заглавия \"Давай, \"Селта\". \"Барселона\" ще посрещне \"Бетис\" в последния кръг.Резултатът беше открит в 10-ата минута, когато Иско се пребори за топката пред наказателното поле и подаде към Роналдо, който от границата отправи силен удар с левия крак.Точно преди почивката Бензема можеше да удвои, но ударът му не намери очертанията на вратата.\"Реал\" вкара втория си гол в 48-ата минута след контраатака, при която Иско изведе Роналдо с пас между двама защитници и португалецът, излязъл сам срещу Алварес, прати топката покрай него. При подаването останаха съмнения, че Роналдо беше в засада.\"Селта\" успя да намали пасива си седем минути след изгонването на Аспас. Систо намери Гуидети, който отправи удар от границата на наказателното поле. Топката се отклони от тялото на Рамос и Кейлор Навас нямаше как да реагира.Мадридчани обаче бързо отговориха на предизвикателството и само след минута Бензема се разписа за 3:1. Той получи от Марсело в наказателното поле и от близо не срещна трудности. Марсело стана първият защитник от петте големи първенства в Европа с 10 асистенции през сезона.Крайното 4:1 оформи Кроос две минути преди края на редовното време. Бензема му подаде след като се възползва от грешка в защитата пред наказателното поле и германският национал с десния крак се разписа.", "date": "2017.05.17", "title": "Победа с два гола на Роналдо доближи \"Реал\" на точка от титлата"}
{"url": "http://www.dnevnik.bg/evropa/2017/05/17/2973058_kljuchovo_delo_v_evropeiskiia_sud_moje_da_reshi/", "text": "В Европейския съд в Люксембург се гледа дело, което може да повлияе на съдбата на всички европейски граждани, кандидатстващи за британски паспорт, пише в. \"Гардиън\". В близките месеци съдът в Люксембург ще реши дали британското правителство е нарушило правата на жена с двойно (британско и испанско) гражданство, която иска да съпругът ѝ от Алжир да се присъедини към нея в Обединеното кралство.В понеделник съдиите по делото изслушаха аргументите както на британското вътрешно министерство, така и на ищцата, след като върховният съд в Лондон отнесе случая до европейската институция. За държави като Полша и Испания случаят е от такова значение, че те официално са подали правни становища.Британското вътрешно министерство е отказало на двойната британско-испанска гражданка правото съпругът ѝ да живее при нея във Великобритания, въпреки че тя е опитала да защити това право на базата на европейското законодателство за свободно движение. Установявайки се в страната, тя получава право на пребиваване и впоследствие става британска гражданка, но запазва и испанския си паспорт, който според нея би трябвало да ѝ позволи съпругът ѝ Тоуфик Лунес да остане във Великобритания.Мъжът кандидатства за разрешение за пребиваване на базата на правото ѝ да доведе със себе си член на семейството си, но вътрешното министерство отхвърля този аргумент. Според институцията тя не може да разчита на европейската свобода на придвижване, тъй като има както британски паспорт, така и гражданство на друга държава членка.Г-жа Лунес завежда дело срещу британското вътрешно министерство. През март миналата година обаче върховният съд в Лондон прехвърля случая на Люксембург.Британските граждани и в момента могат да вземат със себе си членове на семейството си от държави, които не са членки на ЕС, ако те отговарят на определени британски критерии за миграция. Съдебното дело обаче се съсредоточава върху европейските закони, позволяващи на лице, което се мести в друга държава от ЕС, да направи това заедно със семейството си.Парминдер Сайни, адвокат по имиграционни дела, който съветва Лунес, каза, че делото ще е \"крайъгълен камък в борбата между европейското право и интерпретацията на това право, прилагана от Великобритания.\" Според него решението на съдадоколкото засяга способността на която и да било от страните членки да ограничи правото на свободно движение на базата на собственото си законодателство.Това означава, че ако британските власти спечелят, други страни членки на ЕС ще имат възможнодт да действат по същия начин, ако преценят. Също така граждани на ЕС, които стават британски граждани, запазвайки двойното си гражданство, може да имат ограничена свобода да вземат със себе си членове на семейството си, ако живеят във Великобритания.\"Ако тълкуванието на британските власти е правилно, това би означавало, че всички граждани на ЕС, живеещи във Великобритания, които са придобили и двойно британско гражданство, вече няма да могат да разчитат на правата си за свободно движение, след като получат британско гражданство, тъй като няма да бъдат признавани от Великобритания за европейски граждани,\" каза Сайни.Колин Йео, адвокат по миграцията, който следи случая, твърди, че британското правителство не е имало проблеми с двойното гражданство до мига, когато британка опитала през 2011 г да доведе съпруга си от Ямайка, твърдейки, че свободата на движението ѝ позволява да взима със себе си членове на семейството си.Шърли Маккарти е родена във Великобритания и винаги е живяла в страната, но кандидатства за ирландско гражданство по произход. Впоследствие кандидатства за разрешение за пребиваване във Великобритания като ирландски гражданин, който иска да живее в родината си според европейското законодателство, и защитава тезата, че според правилата на ЕС за свободно движение съпругът ѝ има право да се присъедини към нея във Великобритания.Съдът на Европейския съюз отхвърля този аргумент, като отсъжда, че директивата за свободата на придвижване не се прилага за гражданин на ЕС,който винаги е живял в дадена страна членка, на която е гражданин и който също така е гражданин на друга страна членка.\" Според Йео след това решение британското вътрешно министерство \"приема гледната точка, че правата, гарантирани от европейското законодателство, се губят незабавно, когато гражданин на ЕС стане британски гражданин.\"Случаят се наблюдава внимателно от имиграционни адвокати заради сегашния климат на отношенията между ЕС и Великобритания, докато Лондон уговаря излизането на страната от блока, пише \"Гардиън\". Вестникът отбелязва още, че много европейски граждани обмислят дали да се опитат да получат британско гражданство, за да си гарантират правото да останат, ако правителството не издейства сделка за правата им. Случаят ще реши дали ако решат да предприемат тази стъпка, ще загубят и други свои права.Предварителното становище на Генералния адвокат на съда се очаква на 30 май, а решението на съда – по-късно през лятото.", "date": "2017.05.17", "title": "Ключово дело в Европейския съд може да реши съдбата на свободното движение в ЕС"}
{"url": "http://www.dnevnik.bg/citat_na_deniia/2017/05/17/2973107_citat_na_denia_visokomerieto_i_glupostta_ubiha_ideiata/", "text": "Това каза в интервю за БНТ преизбраният лидер на СДС Божидар Лукарски. \"Високомерие, защото някои от нас или всички ние не успяхме да превъзмогнем в някаква степен егото си и глупост, защото повтаряме два пъти, да не кажа три пъти, една и съща грешка. Това е разликата между човека и маймуната - че човекът не повтаря една и съща грешка три пъти. Да си пожелаем да сме хора, не маймуни\", каза Лукарски. Той благодари на партията за избирането му за лидер. Според него СДС тепърва ще се развива, но не смята, че скоро ще има нови избори.\"Всички носим една или друга вина. Трябва да има дясно обединение, но не веднага. СДС е в най-добра кондиция от автентичната десница. Ще чакам да мине лятото, за да \"ферментират\" процесите в дясно. Има време, не мисля ,че ще има избори толкова скоро\", заяви лидерът на СДС.", "date": "2017.05.17", "title": "Цитат на деня: Високомерието и глупостта убиха идеята за общото дясно"}
{"url": "http://www.dnevnik.bg/sport/2017/05/17/2973129_juventus_postigna_istoricheski_uspeh_s_tretata_si/", "text": "\"Ювентус\" влезе в историята на италианския футбол, като спечели Купата на страната за трета поредна година. \"Бианконерите\" се наложиха с 2:0 срещу \"Лацио\".Головете вкараха Даниел Алвеш и Леонардо Бонучи още до 24-ата минута.\"Ювентус\" направи успешно първата стъпка към мечтата за спечелването на три трофея през сезона. Привържениците очакват и подпечатването на шестата поредна титла в Серия А. След това остава и последната и най-трудна крачка - финалът с \"Реал\" в Шампионската лига.\"Старата госпожа\" стана първият отбор, вдигнал Купата на Италия в три последователни сезона. Отборът взе отличието общо за 12-и път в историята си, което е рекорд.Воденият от Масимилиано Алегри състав се представи силно и заслужи успеха. \"Лацио\" игра добре в началото, а през почти цялото второ полувреме се бори да направи обрат, но не сполучи.Първото добро положение в мача дойде в шестата минута, когато Кейта от \"Лацио\" стреля, но улучи греда. В 12-ата \"Ювентус\" поведе. Алекс Сандро центрира от ляво, а в наказателното поле Алвеш успя да насочи топката във вратата.\"Бианконерите\" удвоиха в 24-ата минута. След изпълнение на ъглов удар Сандро направи второто си голово подаване, а Бонучи отблизо засече.До почивката Чиро Имобиле имаше възможност да намали, но след плонжа му и удара с глава топката мина встрани.През втората част \"Лацио\" започна силно. \"Римските орли\" положиха усилия и играха атакуващо, като създадоха много положения, но не успяха да вкарат.Добри шансове имаше пред Фелипе Андерсон и Имобиле в 54-ата и 58-ата минути, но до гол не се стигна. В единия случай вратарят Нето спаси на голлинията.В заключителната част от мача \"Ювентус\" си върна инициативата и стигна до успеха.", "date": "2017.05.17", "title": "\"Ювентус\" постигна исторически успех с третата си поредна Купа на Италия"}
{"url": "http://www.dnevnik.bg/sport/2017/05/17/2973078_lokomotiv_plovdiv_spria_pobednata_seriia_na_cska_sled/", "text": "ЦСКА надигра \"Локомотив\" (Пловдив) в двубоя от 33-ия кръг на Първа лига, но срещата на \"Българска армия\" завърши при равенство 0:0. Отборът на Стамен Белчев създаде много положения, но вратарят на гостите Илко Пиргов трябваше да се намесва решително само един път за целия мач в края след удар на Кирил Десподов.Червените, които за първи път от началото на плейофите не вкараха гол, събраха 63 точки на второто място, като разликата с третия \"Левски\" е четири.  във вторник. Черно-белите имат 46 на шестата позиция, колкото има и петият \"Черно море\".В следващия кръг ЦСКА гостува на разградчани, а \"Локомотив\" приема \"моряците\".През първата част пред Каранга се откриха няколко добри положения. Той можеше да открие в десетата минута бразилецът отправи удар с глава след центриране от ъглов, но прати на сантиметри от лявата греда.Червените доминираха и бяха отправили общо четири удара към Пиргов, докато гостите от Пловдив нямаха нито един точен изстрел за първото полувреме. В 32-ата минута Димо Бакалов опита с късмета си със силен удар от дистанция.През второто полувреме ситуацията на терена не се промени и малко след подновяването на играта Меркадо се озова на чиста позиция, но оправи слаб удар.В 58-ата минута обаче \"Локомотив\" можеше да поведе след сериозна грешка в защита на Антон Недялков. Той позволи на Веселин Марчев да овладее топката и да излезе сам срещу Георги Китанов. Вратарят на червените внимаваше и се справи с предизвикателството.В 63-ата минута Кирил Десподов направи най-големия пропуск в мача. Каранга напредна и проби в наказателното поле, като имаше възможност да отправи удар, но подаде към младия си съотборник, който сам срещу празната врата прати покрай лявата греда.В последната минута на добавеното време защитникът на \"Локомотив\" Павел Виданов получи втори жълт картон заради бавене на играта.", "date": "2017.05.17", "title": "\"Локомотив\" (Пловдив) спря победната серия на ЦСКА след равенство на \"Армията\""}
{"url": "http://www.dnevnik.bg/sport/2017/05/17/2973120_junaited_zapisa_peti_poreden_mach_bez_pobeda_vuv/", "text": "Жозе Моуриньо отново даде почивка на титулярите си с мисъл за финала на Лига Европа, а \"Манчестър юнайтед\" записа пети последователен мач без победа във Висшата лига. \"Червените дяволи\" завършиха 0:0 при гостуването на \"Саутхемптън\" и направиха 15-о равенство от 37 шампионатни мача.\"Светците\" бяха много по-близо до победата и единствено вратарят Серхио Ромеро, който беше избран за играч на мача, ги лиши от трите точки. Аржентинският страж отрази дузпа на Маноло Габиадини още в шестата минута, а до края на двубоя направи още няколко ключови спасявания.Наказателният удар беше отсъден за игра с ръка на Ерик Бейли. Ситуацията беше много спорна, тъй като защитникът докосна топката извън наказателното поле. Завърналият се като титуляр Габиадини обаче не успя да преодолее Ромеро.Аржентинецът се отличи с важни намеси и след почивката, когато спаси изстрели на Душа Тадич, Ориол Ромеу и Джеймс Уорд-Праус. \"Юнайтед\" можеше да отмъкне трите точки в 72-ата минута, но изстрел на Марсиал срещна гредата.\"Юнайтед\" събра 66 точки преди последния си мач за сезона и със сигурност ще завърши на шестото място през този сезон. \"Саутхемптън\" е на осма позиция с 46 точки и в последния кръг може да бъде изместен само от \"Уест бромич\" и \"Борнемут\", които имат по 45.", "date": "2017.05.17", "title": "\"Юнайтед\" записа пети пореден мач без победа във Висшата лига"}
