{"url": "http://www.dnevnik.bg/politika/2017/06/14/2989089_sedmica_predi_krainiia_srok_-_dve_nominacii_za/", "text": "Близо седмица преди изтичането на крайния срок за издигане на кандидатури за Висшия съдебен съвет (ВСС) ГЕРБ и \"Воля\" са предложили двама души, става известно Номинацията на ГЕРБ е внесена от Георги Марков и е на адвоката Мирослав Джеров. А на \"Воля\" е от Веселин Марешки и е на районен прокурор от Варна Владислав Томов.Парламентът трябва да излъчи 11 души от своята квота, в момента текат избори и от магистратската квота. Те също трябва да излъчат 11 души, като тази събота ще станат известни съдиите. Прокурорите и следователите вече излъчиха своите представители.Мандатът на този състав на Висшия съдебен съвет изтича на 3 октомври. Изборът на членове от парламента ще се случи през септември, а крайният срок за издигане на номинации е 22 юни.До тогава магистратите трябва да изберат измежду себе си 11 души (4-ма прокурори, един следовател и шестима съдии) и 11 души от парламента. Изборите от магистратската квота ще приключат в средата на юни, а кандидатите от Народното събрание ще станат известни в края на месеца. Изборът им ще е през септември.", "date": "2017.06.14", "title": "Седмица преди крайния срок - две номинации за съдебния съвет от ГЕРБ и Воля"}
{"url": "http://www.dnevnik.bg/video/2017/06/14/2989098_video_drugite_novini/", "text": "Археолози започнаха проучване на римската крепост СостраПредупредителните знаци за камери на пътя ще отпаднатМиенето на ръцете опреснява мисълтаСлед 27 г. прекъсване, отново открита сцена пред театър \"София\"Шедьоврите на Стинг се събрахаЛетисия Каста пристигна на сватбата си с гумена лодка", "date": "2017.06.14", "title": "Видео: Другите новини"}
{"url": "http://www.dnevnik.bg/bulgaria/2017/06/14/2988886_sujuzut_na_sudiite_kampaniiata_sreshtu_nas_pridobi/", "text": "Кампанията в няколко издания срещу отделни съдии и ръководители на съдилища, която започна още със старта на законодателните промени за устройството на Висшия съдебен съвет, вече придобива престъпен характер, но компетентните институции не само че не реагират, но и съучастват с мълчанието си или й пригласят. Затова Съюза на съдиите в България (ССБ) ще сезира Европейската комисия и международните магистратски организации, в които членува. Защото не може да се нарича правова държава онази, която търпи беззаконие спрямо собствените си съдии.Това се казва в отворено писмо на Съюза на съдиите в България, оповестено днес.Писмото на ССБ припомня, че цяла година почти всеки ден във вестник \"Труд\" и група от еднотипни издания са публикувани десетки анонимни материали, в които членове на Съюза на съдиите, председателите на Софийския градски съд и на Върховния касационен съд са обругавани, обиждани, клеветени и обвинявани в корупционни схеми и в противодържавна и подривна дейност и това не среща никаква реакция от институциите, напротив: медийните атаки са координирани с изявления на висши представители на изпълнителната власт и съдебната власт и на парламента. Още повече че освен статиите се публикуват незаконно заснети съдии по улиците, и части от лична кореспонденция, което се вмества в съставите на Наказателния кодекс, но прокуратурата не реагира.\"Дневник\" помества пълния текст на писмото на ССБ.ОТВОРЕНО ПИСМОПовече от година продължава медийна кампания в няколко издания, насочена срещу отделни съдии, ръководствата на определени съдилища и Съюза на съдиите в България. Началото на тази кампания беше поставено при започването на законодателната реформа за промяна на устройството на Висшия съдебен съвет, като освен усилията в тази насока, прицел на медийните атаки на същите издания станаха и председателят на Върховния касационен съд и ръководствата на Софийски градски съд и Софийски районен съд.В продължение на месеци, почти всекидневно, във вестник \"Труд\" и група от еднотипни издания, бяха публикувани десетки статии, \"анализи\" и \"мнения\", почти всички неподписани, в които отделни магистрати и ССБ бяха обвинявани в подривна и противодържавна дейност, съпричастност към измислени сценарии, отговорност за самоубийството на наш колега, обслужване на корупционни схеми. Нищо от това не беше доказано.Освен с неверни клеветнически твърдения, същите публикации изобилстваха и с квалификации, засягащи личното и професионално достойнство на български съдии.Цялата тази кампания не обслужваше единствено конкретните икономически и политически интереси на собствениците на водещите я медии при постановяване на неблагоприятни за тях съдебни решения.Основната цел беше да бъдат заклеймени всички, които провокират обществения дебат за необходимите промени в управлението на съдебната власт, така че то да осигурява независимост от нелегитимни фактори, да реагира своевременно при случаи на корупция и недобра администрация, да се въздава добро и ефективно правосъдие.Компетентните български институции не само че не защитиха магистратите, обект на тази кампания, но и мълчаливо или явно я подкрепяха. Нееднократно медийните атаки бяха координирани с действия или изявления на висши представители на съдебната, изпълнителната и законодателната власт, засягащи определени съдии и съдилища, поддържащи конспиративните и останали напълно недоказани теории за партийна обвързаност и абсурдни сценарии. Членове на ВСС и различни водещи политици предпочитаха именно издания от групата, разгърнала кампанията за свои медийни участия. Флагманът на тази кампания – вестник \"Труд\", беше и награден от Висшия съдебен съвет за обективно отразяване на неговата дейност.В рамките на същата медийна кампания преди няколко месеца бяха публикувани направени тайно снимки на няколко български съдии – бивши и настоящи членове на ръководството на Съюза на съдиите в България, на член на ВСС, на бивш министър на правосъдието и на съветник от представителството на Европейската комисия в България. По време на заседание на ВСС главният прокурор заяви, че не се интересува дали снимките са направени при незаконно следене на някое от заснетите лица. Това значеше, че ръководената от него прокуратура се отнася с безразличие към евентуално престъпно засягане на личната неприкосновеност на дипломатически представител и на български граждани, част от които съдии, разглеждащи наказателни дела за тежки престъпления.Противозаконността на водената срещу български съдии медийна кампания достигна свой пореден връх с публикуването на 12.06.2017 г. в електронното издание на вестник \"Труд\" на част от писмо, изпратено между лични електронни пощенски адреси на членове на Съюза на съдиите в България. Нарушаването на тайната на личната кореспонденция е престъпление съгласно българския Наказателен кодекс.Друго престъпление е неоторизираният достъп до данни, съхранявани вкомпютърна система. Така съдържащата събрани по противозаконен начин части от лична кореспонденция публикация е използвана за атака срещу член на Висшия съдебен съвет, поискал обсъждане на информация за оказвано нередно въздействие върху съдии по повод предстоящия избор на членове на следващия състав на ВСС. Информация, с каквато обявиха, че са запознати и кандидати, участващи в кампанията за избора при проведеното на 10.06.2017 г. тяхно изслушване от Общото събрание на съдиите. Публикацията на вестник \"Труд\" от 12.06.2017 г. явно е координирана с представители на съдебната власт, доколкото съдържа и информация за декларация на председатели на съдилища от района на Благоевградския окръжен съд, каквато към посочената дата не е била обявена нито на интернет-страниците на тези съдилища, нито по другначин пред останалите медии.Съюзът на съдиите в България е организация на български съдии, които извършват възложена им от държавата правосъдна дейност да разглеждат и решават граждански, административни и наказателни дела. Атаките срещу такива съдии представляват и атаки срещу държавата и подкопаване на нейния авторитет. Използването на противозаконни средства при тези атаки налага ангажирането на институциите на българската държава, а не оказване на мълчаливо или явно съдействие на представители на тези институции към ескалиращата всекидневно координирана медийна кампания.Доколкото обаче посочената, добила вече и престъпен характер кампания не среща дължимия отговор от компетентните български институции, намираме за необходимо да се обърнем и към Европейската комисия, като партньор на страната ни по Механизма за сътрудничество и проверка в областта на правосъдието и вътрешните работи, към Консултативния съвет на Европейските съдии, както и към международните магистратски организации, чиито член е Съюзът на съдиите в България. Не може да се нарича правова държава тази, която търпи беззакония спрямо собствените си съдии.", "date": "2017.06.14", "title": "Съюзът на съдиите: Кампанията срещу нас придоби престъпен характер, институциите не реагират"}
{"url": "http://www.dnevnik.bg/biznes/2017/06/14/2989109_prezidentut_radev_prie_shefovete_na_lukoil_i_lukoil/", "text": "Мерки за развиване на производства на руската \"Лукойл\" в България и възможни бъдещи инвестиции на компанията в енергийния ни сектор е обсъдил с ръководството на компанията и на българското й поделение президентъ Румен Радев, съобщи прессекретариатът на държавния глава.В работната среща на \"Дондуков\" 2 са участвали президентът на \"Лукойл\" Русия Вагит Алекперов, вицепрезидентът Вадим Воробьов и ръководителят на \"Лукойл - България\" Валентин Златев.Българската държава подкрепя инвестициите в технологии и производства, които се реализират в условията на прозрачност и при спазване на националното и европейското законодателство. Оценяваме високо тези партньори, които работят при стриктно зачитане на екологичните стандарти и развиват дейността си при висока данъчна дисциплина, е заявил държавният глава.Според гостите развитието на техните проекти в България имат реален потенциал да повишат конкурентоспособността и данъчните постъпления, включително и корпоративните. Гостите са потвърдили пред държавния глава намеренията на компанията да развива своето трайно присъствие на българския пазар и да завърши нов високотехнологичен цикъл, който ще допринесе за утвърждаването на България като ключов експортен център в региона, се казва в съобщението.", "date": "2017.06.14", "title": "Президентът Радев прие шефовете на \"Лукойл\" и \"Лукойл България\""}
{"url": "http://www.dnevnik.bg/sviat/2017/06/14/2989106_prestupleniiata_ot_omraza_v_avstriia_dostignaha_nov/", "text": "Престъпленията, извършени от ксенофоби, расисти и националисти в Австрия през 2016г. са достигнали нов връх, запазвайки тенденцията на рязко увеличаване на подобни нападения от идването на десетки хиляди бежанци през 2015г.Правителствен доклад, публикуван в сряда, показва, че през миналата година е имало регистрирани 1313 инцидента, включително от прояви на ислямофобия и антисемитизъм. Това е увеличение с 14% на годишна база, като около 40% от тези престъпления се извършват в интернет.Останалите нападения са срещу хора и имуществото им, различти видове подстрекателство и заплахи или продажба и носене на нацистки символи.\n    \"Въпреки намалелият брой на мигрантите, все още не се вижда краят на агитацията срещу търсещите или получилите убежище, модивирана от крайно десен радикализъм\", се казва в доклада. Ръстът се дължи и на факта, че крайно дясна нагласа вече съществува не само в периферията, но и навлиза в центъра на обществото.За увеличеният брой регистрирани случаи допринася и засилената бдителност и нетърпимост на хората към подобни прояви, които ги докладват на властите.Мигрантските кризи увеличиха популярността на националистите в Австрия и антиимигрантската Партия на свободата може да влезе в коалция с центристка партия след извънредни избори през октомври. В същото време мнозина австрийци се гордеят, че в страната им почти няма нападения срещу центрове за миграни, за разлика от случаите в съседна Германия.Повече от 300 духовници, представляващи мнозинството от мюсюлманите в Австрия, изразиха днес подкрепа за декларация, която осъжда екстремизма и тероризма и призовава техните единоверци да се интегрират активно в австрийското общество, предаде \"Асошиейтед прес\", цитирана от БТА.Инициативата за декларацията е на Обществото за ислямска вяра в Австрия, което обикновено говори от името на всички мюсюлмани в страната, отбеляза агенцията.На церемонията по подписването председателят на сдружението Ибрахим Олгун каза, че декларацията цели да окачестви като \"черни овце\" онези мюсюлмани, които се обръщат към екстремизма в името на религията. По думите му документът заклеймява \"терористичното и екстремистко насилие по целия свят\" и подкрепя \"плурализма, демокрацията и върховенството на закона, както са предписани от австрийската конституция\".Олгун съобщи, че около 180 имами са подписали декларацията, а много други са изпратили електронни писма с изразена подкрепа. ", "date": "2017.06.14", "title": "Престъпленията от омраза в Австрия достигнаха нов връх"}
{"url": "http://www.dnevnik.bg/biznes/2017/06/14/2989104_kompaniiata_iskala_da_dobiva_zlato_v_trun_obiavi_che/", "text": "Независимо как ще се произнесе съдът за законосъобразността на референдума за златодобива в Трън, ние се оттегляме и преустановяваме работата на Информационния център в града, това се казва в писмо на инвеститора с интерес към проекта, \"Евромакс сървисиз\". В него се посочва, че компанията ще преоцени цялостната реализация на проекта за възстановяване на златодобива в някогашната мина \"Злата\".От \"Евромакс сървисиз\" посочват, че предвид негативната кампания преди референдума смятат, че няма благоприятна среда за реален \"светъл\" бизнес в района, нито за постигане на хармонични отношения с местната общност. В писмото се подчертава, че въпреки желанието на \"Евромакс сървисиз\" не е имало диалог, а се е \"получил триумф на изкуствено създадените страхове\".\"Многократно сме заявявали, че виждаме смисъл в 100 милиона инвестиции само ако има конструктивен диалог\", се посочва още в разпространената до медиите информация.Желаем успех на всички, които желаят да инвестират и работят в община Трън, завършва писмото. Това е второ официално съобщение от \"Евромакс сървисиз\" след края на референдума. В неделя от компанията обявиха .", "date": "2017.06.14", "title": "Компанията, искала да добива злато в Трън, обяви, че се изтегля от района независимо от развитието по казуса"}
{"url": "http://www.dnevnik.bg/bulgaria/2017/06/14/2989105_speshni_promeni_triabva_da_zapushat_zakonoviia_vakuum/", "text": "Едва месец след като служебното правителство на Огнян Герджиков прие новата наредба за изучаване на \"Право\", се подготвят спешни мерки за удължаване на действието на предишния нормативен акт, съобщи \"Капитал\". Целта е да се предотврати хаос и разминаване в юридическите факултети при провеждане на държавните изпити по специалността, приемните изпити догодина и при програмите за обучение, след създадения законов вакуум.Такъв се получи след като в преходните разпоредби на новата наредба бе записано, че заварените редовни и задочни студенти, приети преди влизането ѝ в сила, завършват обучението си по плановете и програмите, които са действали към момента на приема им. Така и задочниците ще завършат според старите правила, след като новата наредба изключи задочната форма на обучение. Проблемът е, че преходните разпоредби не могат да се приложат докато наредбата не е влязла в сила, което трябва да стане през есента на 2018 г. По този начин не може да се обоснове продължаване действието на старата наредба, която на свой ред е отменена и нейните правила не действат.По тази причина две министерства - това на правосъдието и на образованието подготвят съвместно промени в постановлението на Министерския съвет, с което бе приета наредбата, заяви за \"Капитал\" зам.-министърът на правосъдието проф. Николай Проданов.Той коментира още, че според подготвяните промени до началото на учебната 2018/2019 г. ще продължава да се прилага старата наредба за обучение по \"Право\". Нормативните разминавания не засягат настоящата кандидатстудентска кампания, която е започнала при действието на старата наредба през февруари с обявяването на приемните изпити, информира още изданието.Измененията в новата наредба, на които бяха възлагани надежди за справяне с проблемите в изучаването на специалността, предвидиха да се изучава само в редовна форма на обучение. Те обаче не въведоха единен държавен изпит за всички университети в страната, каквото бе очакването към тях, а само \"изчерпателен единен ред на държавния изпит\". Повече за наредбата четете .", "date": "2017.06.14", "title": "Спешни промени трябва да запушат законовия вакуум след новата наредба за изучаване на \"Право\""}
{"url": "http://www.dnevnik.bg/biznes/2017/06/14/2989092_shefut_na_durjavnite_vec_podade_ostavka_proverkata/", "text": "Директорът на държавното \"Предприятие ВЕЦ Пловдив\", част от НЕК, подаде оставка след протести на работещите в дружеството, въпреки че проверката на Министерството на енергетиката не е открила нарушения, съобщи пресцентърът на ведомството.В подписка, подкрепена от над 300 служители, те се оплакаха от методите на управление, организацията на работа и кадровата политика на шефа на дружеството Веселин Маневски, който е и общински съветник на ГЕРБ в Пловдив. Сигналът в министерството е подаден през февруари.", "date": "2017.06.14", "title": "Шефът на държавните ВЕЦ подаде оставка, проверката срещу него не откри нарушения"}
{"url": "http://www.dnevnik.bg/sport/2017/06/14/2989067_prezidentut_na_kitai_i_djani_infantino_obsudiha/", "text": "Китайският президент Си Цзинпин се срещна с шефа на ФИФА Джани Инфантино. Разговорът между двамата се състоя на фона на всички спекулации в последно време, че страната може да се кандидатира за домакин на .Си Цзинпин благодари на президента на ФИФА за оказаната подкрепа за развитието на спорта в Китай.\"Ние сме наясно с факта, че ФИФА обръща повече внимание на развитието на футбола в Китай в наши дни и вярвам, че сътрудничеството Китай - ФИФА има добро бъдеще. Благодаря ви\", каза още президентът.Цзинпин е известен като голям привърженик на футбола и Инфантино му обясни, че \"ФИФА се опитва да вкара развитието на футбола в нова ера не само в Китай, но и в целия свят, защото наистина ги води страстта към играта\".Срещата засили индикациите, че Китай е реален следващ претендент да приеме финали или през 2030-а, или през 2034-а година като част от плана на сегашния президент на страната за развитие на футбола.С цялото инвестиране в огромен брой футболни школи, изграждане на терени в цялата страна и  китайското държавно и партийно ръководство се надява към 2050 г. страната да бъде световна футболна сила.За момента обаче няма реален ефект върху националния отбор. Китайските футболисти са участвали на световно първенство само веднъж - през 2002 г., когато съвместното домакинство на Япония и Южна Корея увеличи азиатските квоти.", "date": "2017.06.14", "title": "Президентът на Китай и Джани Инфантино обсъдиха развитието на футбола в страната"}
{"url": "http://www.dnevnik.bg/politika/2017/06/14/2989112_niama_jelaeshti_da_rabotiat_v_kat_i_mitnicite_zaradi/", "text": "\"Няма кандидати вече за катаджии и митничари, не може да попълним бройките. Сиреч, колкото повече в борбата с контрабандата сме успешни, толкова най-търсени преди години професии, които се уреждаха с връзки, сега не могат да съберат кандидати\", е казал премиерът Бойко Борисов на вицепремиера Валери Симеонов на днешното заседание на правителството. Според част от стенограмата на заседанието, която беше разпространена от правителствената информационна служба, министърът на вътрешните работи Валентин Радев е добавил, че \"с камерите и с новите автомобили намаляха вече желаещите значително\" (за работа в КАТ - б.р).Ето и цялата част от стенограмата без редакторска намеса:: Добър ден!Извинявайте, че малко се забавихме. Занимахме се пак с КПП-тата. Продължават със схемите; мине не мине месец – арести. Отделно - двойно претоварени ТИР-ове, след това чупят пътищата, а виждате какви пари се събират на ден.Няма да ги оставим на мира! Куп мерки сме набелязали с Емил Караниколов, с Министерството на финансите, на вътрешните работи, с Института по метрология, Агенцията по метрология, данъчните. Вече има нова наредба. Законът трябва на 15-ти да е качен на сайта. Нов софтуер, който да гарантира да не се манипулират показанията. От всички КПП-та изнасяме видеонаблюдението в контрабандния център; там, където се саботира, доподменяме за още по-голяма регистрация с камери, GPS системи... Така че, по темата контрабанда, по тези схеми или ще надделем или само можем да си приказваме на тази тема.Доста неща са направили колегите, полагаме огромни усилия. Всички министерства, които са въвлечени в тази дейност засега са много активни. С цялата си мощ държавата трябва да ги застъпи всичките тези места, в които макар и рядко, но се случва.Днес вече мога да ви кажа, че в двата месеца на служебното правителство, когато министър беше Ананиев, приходите бяха със стотина милиона надолу. Днес вече агенциите, Министерството на финансите докладват, че отново сме свили контрабандата и това са докладите, които идват от независимите проверяващи системи.В петък всички министри, които са въвлечени и имат отношение по кадастрите – в 10,30 часа на среща с кметовете. Фандъкова, ако трябва районни кметове да дойдат, Агенцията по кадастъра Оказва се, че на много места на сто процента всичко вече е направено във вид, че да не допуска опашка и да се улесняват максимално гражданите, а на други места – много малко мерки са взети.Фандъкова, кажи за София.: Благодаря Ви.Ние имахме среща с министър Нанков преди два дни заедно с всички районни кметове в София. Всички те изразиха готовност да работят за изнесените центрове. Остана да уточним само детайли по отношение на плащането на такси. Искам да Ви информирам, че те са готови да поемат всички функции за няколко услуги, които министър Нанков определи. Въпросът е обаче, за да улесним още хората, таксите да не се плащат в банки, а директно на място да се превеждат парите, така както си се плащат за нашите услуги. И разбира се, част от тези такси задължително трябва да останат за покриване на разходите на районните кметове. Така че, ако имаме такова разбиране, директно районните администрации могат да поемат тези функции и да облекчим хората.: За петък – в 10,30 часа беше срещата, се подгответе с конкретни, Нанков, предложения по всяка една тема и това незабавно да се случи. Поели сме ангажимент и \"Обединените патриоти\", и ние, гражданинът да бъде изведен в първостепенна грижа.На Захариева съм възложил всички консулски служби да се приведат във вид, в който Те затова са създадени консулските служби – да оказват съдействие на нашите сънародници, които имат нужда на място, в чуждата държава да им помогнат, а не да ги превръщат в заложници, да седят на с часове на опашки и да хабят нерви. Не служителят в консулската служба, а гражданинът, който е отишъл там, е нашият приоритет. И този начин на мислене ще се промени.Работим активно с Радев по Столичния, Пловдивския КАТ. Доста неща са направили от събота досега. Надявам се до другата сряда вече да сме готови с каквото е необходимо и за капиталов ремонт, и за нови уреди за измерване на газовете, и за спирачните системи, и за битовото обслужване, и на самите служители, и на клиентите, които отиват там. До другата сряда ще сме готови.Между другото, Валери, само да ти кажа – няма кандидати вече за катаджии и митничари, не може да попълним бройките. Сиреч, колкото повече в борбата с контрабандата сме успешни, толкова най-търсени преди години професии, които се уреждаха с връзки, сега не могат да съберат кандидати. Ето, Радев да каже за КАТ колко са.: С камерите и с новите автомобили намаляха вече желаещите значително.", "date": "2017.06.14", "title": "Няма желаещи да работят в КАТ и митниците заради мерките срещу контрабандата, обяви Борисов"}
{"url": "http://www.dnevnik.bg/sport/2017/06/14/2989133_pojar_goria_na_edin_ot_stadionite_za_svetovnoto_v/", "text": "Пожар е избухнал в сряда в строящия се стадион във Волгоград, на който догодина ще се изиграят четири мача от световното първенство по футбол. Няма загинали и пострадали при инцидента, съобщи руското министерство на извънредните ситуации.Пожарът е избухнал около 6.00 часа сутринта (българско време). Причината е нарушение на правилата за пожарна безопасност по време на заваряване, заявиха още от министерството.Пожарът е бил причинен от заваръчна искра, която е запалила топлоизолационните материали, преди да се разпространи в полиуретановата пяна, обясни пред \"Ройтерс\" говорител на фирмата \"Стройтрансгаз\", която строи стадиона. Компанията е собственост на бизнесмена Генади Тиченко, близък съюзник на президента Владимир Путин, който  след анексирането на Крим през 2014 г.Щетите все още не са оценени, но се очаква да бъдат малки, заяви още говорителят на строителната фирма.\"Просто имаше доста дим, което направи ситуацията да изглежда много зле. Но няма големи щети. Димът е нанесъл щети на една от колоните, но тя може да бъде пребоядисана\", каза източник на \"Ройтерс\" от организационния комитет. ", "date": "2017.06.14", "title": "Пожар горя на един от стадионите за световното в Русия"}
{"url": "http://www.dnevnik.bg/sviat/2017/06/14/2989125_parite_ot_bulgari_emigranti_sa_namaleli_za_10_godini/", "text": "През 2016г. българите, работещи в чужбина, са върнали в страната почти 1.7 млрд. долара, което се равнява на 3.1% от БВП. Но темпът на растеж на тази средства, ключови за всекидневието на хиляди хора в България, за периода 2007-2016г. е -1.5%, т.е. отрицателен на фона на продължаваща емиграция на българи.Това обикновено означава, че или все повече спечелени в чужбина средства се харчат там, или че намаляват хората, на които се изпращат обратно в България.За сравнение, емигрантите от съседна Румъния са изпратили през 2016г. общо 3.514 млрд. долара в родината си. Това е 1.7% от БВП за миналата година, а за десетилетието от влизането на страната в ЕС през 2007г. темпът на растеж е 116.3%.Това сочи доклад, разпространен в сряда от , . Той е уникален по рода си с това, че авторите му са опитали да обхванат тенденциите в отделни държави през последните 10 години, в които попада и най-тежката от десетилетия икономическа и финансова криза в света.Общата сума, която мигрантите са връщали към родните си места през 2016г. възлиза на 445 млрд. долара.Най-зависимата от парите на емигрантите си страна в Източна Европа е Молдова - през миналата година върнатите 1.444 млрд. долара са се равнявали на 23.5% от БВП. Значителните 6.5% от БВП на Украйна са представлявали и 6.161 млрд. долара от работещите в чужбина.Това явление продължава да се усеща силно на Балканите - в Косово (15.2% от БВП за \"емигрантските пари\"), Босна и Херцеговина (11.3%), Сърбия, Албания и Черна гора (по малко над 9%), Хърватия (4.3%) и Македония (3%).():Полша - 10.5 Украйна - 5.3 Сърбия - 3.8 Босна и Херцеговина - 2.7 Унгария - 2.3():Полша - 6.8 Украйна - 6.2 Унгария - 4.7 Румъния - 3.5 Сърбия - 3.2През последните години намаляват разходите за изпращане обратно на средства от мигрантите. В Европа те остават малко под средния показател за света от 7%, като на континента от 2011г. поевтиняването на тази услуга е само с 12%. Таксата е най-висока за държавите в Южна Европа извън ЕС (средно 8.4%), но също така и за България и Унгария (над 8%), твърдят авторите. В останалите източноевропейски държави тази услуга струва под 6%.Целта на ООН и други международни организации е средният показател за света да слезе до 3% към 2030г., което би спестила на мигрантите годишни разходи от 20 млрд. долара. В момента около 3000 посредници събират общо над 30 млрд. долара такси върху близо 2 милиарда транзакции.Авторите на доклада казват, че няма световен пазар за парите на мигрантите, а отделни регионални пазари, действащи като мрежи, свързващи национални коридори с различни по размер парични потоци.Изминалото десетилетие се характеризира с намалели с над 10% пари от мигранти към Северна и Южна Европа и стабилни потоци към Източна Европа. Обяснението е основно в отражението на кризата в ЕС и Русия.Европа дава 14% от световните мигранти, а континентът получава 10% от глобалните потоци на връщани в родината средства - общо 44 млрд. долара годишно.Около 200 милиона мигранти, половината от които жени, са изпратили милиардите долари на семействата си и така са помогнали те да живеят по-добре. За изминалото десетилетие увеличението на парите е с над 50 процента. Благодарение на стабилния приток на пари от чужбина семействата могат да си купят храна, да имат подслон, да посещават училище, да получават здравни грижи, да подобрят хигиенните условия и дори да инвестират и да имат малки спестявания, се посочва в доклада.Това наистина е световен феномен, при който хората, заради липса на възможности, трябва да напуснат семействата си, за да им осигуряват средства, каза пред  Фондация \"Ройтерс\" в телефонно интервю Педро Де Васконселос, който е съветник във фонда и е изготвил доклада. \"Миграцията би трябвало да е опция, избор. За 200 милиона души обаче тя е необходимост,\" допълни той.По-голяма част от средствата (117 милиарда долара) са изпратени от САЩ, следват Европа (115 милиарда долара) и страните от Залива (100 милиарда долара).Общите доходи на мигрантите работници се оценяват на 3 трилиона долара годишно, като почти 85 процента от тях остават в страната, където са изработени. Парите, които пращат мигрантите в родните си страни, средно възлизат на под един процент от брутния вътрешен продукт на държавата, в която работят.Семействата получават средно от чужбина 200 долара месечно, което е 60 процента от доходите на домакинството. ", "date": "2017.06.14", "title": "Парите от българи емигранти са намалели за 10 години, твърди доклад"}
{"url": "http://www.dnevnik.bg/sviat/2017/06/14/2989137_seksistki_skandal_i_masivna_reorganizaciia_opredeliat/", "text": "\"Ако в борда на директорите има една жена, това увеличава вероятността да дойде и втора.\"\"Всъщност, това увеличава вероятността да се приказва повече.\"Тази фраза коства поста на член на борда на директорите на Uber, който подаде оставка заради коментара, направен в деликатен за компанията момент. Фирмата провежда масова реорганизация в опит да намали влиянието на главния изпълнителен директор  и по време на разследвания на стотици оплаквания от сексуален тормоз на служители.Дейвид Бондърман е направил забележката си по време на среща на целия екип на Uber, на която е обсъждана трансформацията на фирмата. Първата фраза принадлежи на , която също е част от борда на директорите и чието изказване Бондърман е прекъснал.В изявление, изпратено до агенция \"Ройтерс\", Бондърман пише, че не иска коментарите му да повлияят на компанията. Думите са били разкрити от портала Yahoo, който е бил снабден със запис на срещата. Скоро след това Бондърман е изпратил извинение по имейл на служителите на . В оставката си той нарича думите си \"нехайни, неудачни и непростими\". \"Поемам пълна отговорност\", пише той. \"Трябва да спазвам същите стандарти, които искаме Uber да спазва\".Фирмата е процес на масивна реорганизация заради проблемите с личния състав. След доклад, направен от външен оценител, изпълнителният директор и основател на Uber  ще се оттегли за неопределен период от ръководство, оставяйки екип от 14 висши служители да движат делата на компанията.Основната препоръка в доклада бе именно тази – да се намалят отговорностите наи да се наеме главен оперативен директор – позиция, която стои незаета от март насам, пише в. \"Файненшъл таймс\".\"Компанията бе ръководена като малък стартъп, но тя вече не е така. Нужни са обучителни програми, нужен е подходящ надзор\", каза още Бондърман. Липсата на надзор и лошото управление са били основните теми на доклада.Сега Uber се готви да назначи независим председател на борда, да създаде система за оценка на ръководството и да промени културните си ценности. Предвижда се и нулева толерантност при доказани оплаквания от дискриминация и тормоз – непряко признание, че преди те са били пренебрегвани. Това се случи, след като бивш инженер от фирмата се оплака, че е била подлагана на  и е била дискриминирана заради пола си.Бордът на директорите се състоеше изцяло от мъже, докато през 2016 г. към тях не се присъедини създателката на \"Хъфингтън пост\" Ариана Хъфгинтън. Тази седмица я последва и втора – Ван Мартело, изпълнителният вицепрезидент на \"Нестле\" за Южна Азия, пише в. \"Ню Йорк таймс\".По време на за корпоративната култура е било характерно игнорирането на правилата и прекрачването на граници – подход, който бе в полза на бързия растеж на Uber в началото, но донесе и негативи, коментира \"Файненшъл таймс\". Доказателствата за това дойдоха след като вътрешното разследване на над 200 оплаквания за сексуален тормоз и неподходящо поведение доведоха до уволнението на 20 служители.", "date": "2017.06.14", "title": "Сексистки скандал и масивна реорганизация определят бъдещето на Uber"}
{"url": "http://www.dnevnik.bg/video/2017/06/14/2988529_video_ogromen_pojar_pogulna_24-etajna_jilishtna_sgrada/", "text": "Пожар унищожи жилищната сграда Гренфел тауър в Лондон в ранните часове на сряда, като в началото имаше опасения, че в нея има блокирани хора.Почти 8 часа след избухването на пожара Дани Котън, говорителка на пожарната, потвърди, че има загинали, но отказа да посочи колко са те. \"Никога в моята над 20-годишна служба не съм виждала подобно нещо. Това е много тежък инцидент\", заяви тя.От видео кадри, разпространявани в социалните мрежи, се вижда, че пламъци излизат буквално от всеки прозорец на 24-етажната сграда, от която се сипят горящи отломки.Британските медии съобщават, че на място има около 200 пожарникари и над 40 пожарни коли. Противопожарната служба съобщава, че са били извикани на помощ в 1:15 ч. през нощта и че пожарът е обхванал всичко от втория до последния етажи.Сградата се намира на \"Лайтимър роуд\" в Северен Кенсингтън и е построена в началото на 70 години. Очевидци разказват, че се чуват срутвания в блока и има опасения, че той може да рухне.Противоречиви са данните за хората, живеещи в сградата. Според Би Би Си става дума за поне 200 души, но според хора от района вътре има около 120 апартамента, така че жителите може да се окажат близо 1000.От спешната помощ съобщиха, че 30 пострадали са откарани в 5 болници.Източници на \"Гардиън\", които казват, че да живеели в блока, казват, че не е имало никаква алармена инсталация и че са оцелели, само защото съседите им започнали да блъскат по вратата на апартамента, за да ги разбудят. Хора от района разказват, че са видели по прозорците хора да викат за помощ, както и светлините от фенерчета на други, които се изкачват нагоре.Според други източници в блока се е извършвал ремонт, но въпреки това в него са живеели хора. Според представител на местната общинска администрация вероятно става дума за стотици обитатели, но това тепърва се установява.Около блока пространството се е оказало тясно, за да се разположат достатъчно пожарни и нито една от тях не е била с оборудване да достигне до последните етажи.", "date": "2017.06.14", "title": "Видео: Огромен пожар погълна 24-етажна жилищна сграда в Лондон, има загинали"}
{"url": "http://www.dnevnik.bg/sviat/2017/06/14/2988991_mladite_britanci_masovo_sa_glasuvali_za_korbin_sochat/", "text": "Младите британци масово са гласували за лейбъристите на предсрочните избори миналата седмица, значително увеличавайки подкрепата за партията спрямо предишния вот. Това сочат данните от няколко проучвания, публикувани в последните дни.Според YouGov делът на младите, гласували за лейбъристите, се е увеличил на последния вот спрямо редовните избори от 2015 г. Близо 63% от гласоподавателите на възраст между 18 и 29 години са гласували за водената от  партия срещу едва 22 на сто за консерваторите, .Данните на YouGov са събрани от над 50 000 души от деня на вота насам. За няколкото дни след изборите през 2015 г. едва 36% от избирателите в тази възрастова категория бяха посочили лейбъристите като свой избор пред урните, а 32% отговориха, че са предпочели консерваторите.По-малката социологическа агенция \"Лорд Ашкрофт полс\" е измерила още по-голяма подкрепа за лейбъристите, макар и в друга възрастова група. Според нея 67 на сто от избирателите на възраст между 18 и 24 години са предпочели именно тях, а 18 процента са подкрепили торите. Малко над половината от гласувалите на възраст между 25 и 34 години също са гласували за лейбъристите.Оценката на избирателната активност сред най-малките избиратели и как тя е помогнала на вота е по-трудна - централната изборна комисия на Великобритания не разполага с подобни данни, а YouGov разполага с такава информация за 2017 г., но не и за 2015.Агенция \"Ипсос МОРИ\", която все още не е публикувала данните си за 2017 г., е измерила активността сред младите през 2015 г., когато според нея тя е била 43 на сто сред хората на възраст между 18 и 24 г.Според официалните данни общата избирателна активност е била 69% - с 3% повече от тази две години по-рано.Независимо от възрастовите групи между 7 и 9% от избирателите от всички категории отговарят, че са гласували за либералдемократите, както и между 3 и 4% са избрали Шотландската национална партия.", "date": "2017.06.14", "title": "Младите британци масово са гласували за Корбин, сочат проучвания"}
{"url": "http://www.dnevnik.bg/skorost/2017/06/14/2988471_hjundai_kona_pretendira_che_zadava_standartite_pri/", "text": "Пазарът на компактни кросоувъри расте неудържимо, като \"Хюндай\" става поредната марка, която стъпва на него. С \"Кона\" корейците твърдят, че задават стандартите в сегмента, по отношение на вътрешното пространство, комфорта, системите за сигурност и дори дизайна. Сред отличителните черти на автомобила са футуристичните фарове със светодиодни светлини и възможността купето да е издържана в различна цветове за долната и горната част.Автомобилът е качен на нова платформа, създадена специално за новото поколение кросоувъри на \"Хюндай\", като е помислено за поставяне на агрегатите по начин, който намалява минимално вътрешното пространство.Крайният резултат е модел с дължина 4.17 метра и най-обширното вътрешно пространство в класа. Задните седалки са с разделена на две части облегалка, при сгъването на която се получава равен под. Багажникът пък е на две нива.При оформлението на салона основно внимание е обърнато на ергономията. Всички основни настройки се правят през реагиращия на допир дисплей в средата на арматурното табло или чрез физически бутони. Размерът на екрана на мултимедията е 5, 7 и 8 инча.Системата за забавление на \"Кона\" позволява пълна интеграция на смартфон, така че огледален образ от дисплея на телефона да се извежда на екрана в колата. Моделът е и сред първите в класа, разполагащ с подложка за безжично зареждане на телефон, ако устройството е снабдено с такава функция.По отношение на системите за сигурност \"Кона\" предлага всичко най-съвременно, като предупреждение за опасност от удар в предното превозно средство, с възможност за самостоятелно спиране при нужда, сигнализация за непреднамерено напускане на избраната лента на движение с коригиране на траекторията на колата и аларма за автомобил в мъртвата зона на огледалата.Отношение към безопасното шофиране има и хед-ъп дисплеят, на който на нивото на очите се извежда полезна информация, свързана с пътуването – скорост, инструкции от навигацията, различни предупреждения и т.н.Новата платформа на \"Хюндай Кона\" осигурява висока позиция на седене и голям клиренс. Автомобилът ще разчита на турбо бензинови мотори с малък работен обем и икономични дизели.Най-скромният двигател е с три цилиндъра и работен обем един литър. Неговата мощност е 120 конски сили, а въртящият момент 172 Нм. С този двигател \"Кона\" се ускорява до 100 км/ч за 12 секунди.Следващият по мощност бензинов двигател е двулитров, работещ по цикъла на Аткинсън, като предлага 149 конски сили и 179 Нм въртящ момент. Той се комбинира с автоматична скоростна кутия и осигурява спринт от място до 100 км/ч за 10 секунди.Третият бензинов мотор е 1.6 турбо със 177 коня и 265 Нм. Той се комбинира със седемстепенен автоматик с двоен съединител. Така конфигуриран \"Кона\" е най-пъргав, като се ускорява от място до 100 км/ч за 7.7 секунди.Дизелът е 1.6 литров. Независимо от мотора, \"Хюндай Кона\" ще може да се поръча със система за промяна на настройките на основните възли и агрегати в три режима – нормален, еко и спортен. В спортен режим например, автоматичната скоростната кутия превключва при по-високи обороти, а воланът става по-тежък.\"Хюндай Кона\" ще е сред малкото компактни кросоувъри, който ще могат да се поръчат освен с предно предаване и със задвижване 4Х4. Тук е моментът да припомним, че при модели на \"Рено\", \"Пежо\", \"Ситроен\", \"Форд\" и други няма такъв избор.Любопитна подробност е, че версиите с предно и задно предаване имат различно окачване на задния мост. \"Хюндай Кона\" ще се предлага и в специална версия, вдъхновена от комиксовия герой на \"Марвел\" Железния човек. Автомобилите от нея ще са с 4 см по-широки, ще имат различно оформление на фаровете и стоповете и ще са качени на 19 цолови джанти, в средата на които ще е маската на героя.В България \"Кона\" ще дебютира вероятно през септември. На първо време производството ще е в Корея.", "date": "2017.06.14", "title": "\"Хюндай Кона\" претендира, че задава стандартите при компактните кросоувъри"}
{"url": "http://www.dnevnik.bg/politika/2017/06/14/2988432_godishninata_ot_protestite_sreshtu_peevski_shte_bude/", "text": "Четири години след началото на най-дълго продължилите протести у нас - срещу назначението на Делян Пеевски за шеф на ДАНС, в София ще се проведе Марш за Европейско правосъдие. Това ще е втората подобна проява в рамките на месец. Организатори са граждански сдружения, сред които инициативата \"Правосъдие за всеки\" и коалицията от организации \"За да остане природа\".Датата 14 юни не е избрана случайно. На този ден преди четири години . Решението доведе до масови граждански протести, които независимо от последвалото оттегляне на решението  до падането на правителството на Пламен Орешарски.\"14 - ти юни е символна дата, която не можем да подминем! Това е Денят на срама за нашата нова държавност, когато само с едно нагло олигархично назначение в ДАНС се сринаха представите ни, че демокрацията работи, а правата и свободата са ни гарантирани от закона. Четири години по-късно мафията е по-силна от всякога, овладяла е всички властови ресурси и е превърнала демокрацията в грозна карикатура, а онзи от ДАНС, когото уж изгонихме през 2013г. , във властелин на почти цялата държава\", пише в страницата на събитието.В края на май , в който се включиха няколко хиляди граждани. Организаторите сега посочват, че исканията са били чути, но отново са останали неразбрани. Според тях политиците и съдебната власт са глухи за исканията за разследване на нерегламентираните контакти на главния прокурор и за решителни реформи в съдебната система. Посочват, че върви опит за пълно овладяване на съдебната система чрез манипулация на изборите за нов Висш съдебен съвет, най-яркият пример за което е опитът за силово налагане на удобен кандидат от ръководството на Върховния административен съд.\"Този път Маршът ще е национален и ще се проведе съвсем предупредително. Ще подготвим и внесем петиция до Народното събрание и Министерски съвет с нашите искания. Призоваваме всички свободни и достойни граждани, които милеят за страната си, да участват в Марша за европейско правосъдие. Нека покажем, че няма да позволим мафията да си присвоява собствената ни държава!\", пишат още организаторите.", "date": "2017.06.14", "title": "Годишнината от протестите срещу Пеевски ще бъде отбелязана с марш за европейско правосъдие"}
{"url": "http://www.dnevnik.bg/sport/2017/06/14/2988506_franciia_pobedi_angliia_s_32_v_priiatelska_sreshta/", "text": "Франция победи Англия с 3:2 в най-интересния приятелски мач от зона Еворпа. Тимът на Дидие Дешан затвърди реномето си на труден съперник за Трите лъва, побеждавайки ги за четвърти път от последните им шест двубоя.Публиката на \"Стад дьо Франс\" видя истинско зрелище, като Англия повече рано чрез Хари Кейн, но до почивката домакините обърнаха с голове на Юмтити и Сидибе.През втората част нов гол на Кейн донесе равенството, преди Дембеле да сложи точка на спора.Това е втори пореден мач за Англия без победа, след като преди няколко дни тимът  в световна квалификация.Освен това Трите лъва са без успех като гост на Франция вече 20 години. За последно те сториха това през юни 1997 г.Срещата беше изгледана от новоизбрания президент на Франция Еманюел Макрон, заедно с министър-председателят на Великобритания . Двамата се срещнаха по-рано през деня в Елисейския дворец, а след това бяха на \"Стад дьо Франс\".Преди излизането на двата отбора на терена духов оркестър изпълни хита на \"Оейзис\" от 90-те \"Не гледай назад с ярост\" в реакция на терористичните атаки.На самия терен домакините започнаха по-добре и още в първата минута бяха близо до това да изненадат вратаря Том Хийтън. Стражът на англичаните не се намеси добре при центриране и топката за малко не влетя в мрежата му.Въпреки това в 9-ата минута Англия излезе напред в резултата. Атака като по учебник на гостите завърши с гол на Хари Кейн. Преди това Стърлинг подаде с пета към Райън Бъртранд, а той с идеално центриране задължи Кейн да вкара.До почивката Франция беше по-активният отбор и заслужено обърна резултата. Домакините на два пъти се възползваха от лоша игра в защита на Англия и вкараха идентични попадения.В 22-ата минута Жиру се извиси след изпълнение на фаул и стреля с глава, но Хийтън изби. При добавката обаче нямаше кой да спре централния защитник Юмтити – 1:1.Само две минути преди паузата ситуацията се повтори. Английските защитници оставиха Осман Дембеле да пробие между тях и да стреля, но Хийтън с нова атрактивна намеса спаси. На празната врата обаче Джибрил Сидибе изведе \"петлите\" напред.Секунди подновяването на играта англичаните получиха нов шанс, след като Варан препъна Деле Али в пеналта. Съдията отсъди дузпа, а след кратка консултация с асистентите си и гледане на видеоповторение изгони защитника на Франция.От бялата точка Кейн беше точен и вкара 11-ия си гол в последните си 5 мача за Англия и клубния си тим \"Тотнъм\".До края на двубоя на терена имаше един отбор и това беше Франция. Въпреки, че бяха с човек по-малко домакините имаха куп положения. На няколко пъти последният пас убягна на \"петлите\", а Килиан Мбапе удари гредата.В 78-ата минута Дембеле вкара трети гол и окончателно сломи англичаните. Триходова комбинация с Погба и Мбапе завърши с точен диагонален шут – 3:2.", "date": "2017.06.14", "title": "Франция победи Англия с 3:2 в приятелска среща"}
{"url": "http://www.dnevnik.bg/analizi/2017/06/14/2939048_zadkulisieto_bez_maski_drujte_zadkulisieto/", "text": "Отдавна пиша този коментар, ще го нарека дори личен, и все не го довършвам. Изчаках да отминат предсрочните избори с надежда, че по-внимателно ще се прочете, ако не е в контекста на тъй наречената предизборна кампания или борба, както искате - все едно, нямаше нито кампания, нито борба.В резултат от тях - отново зае мястото си на парламентарната банка самият символ - от плът и кръв - на митичната, но успоредно управляваща власт. После дойде и срещата на кафе на главния прокурор с бизнесмените Дончев и Гергов в офиса на втория, от подробностите около която и най-вече от мълчанието за конкретиката на разговора вече прозира, че първият обвинител е отишъл по-скоро с надежда да постигне сговорчивост от критичния вестник на Дончев, отколкото да се порадва на компанията му. Но издателят взе че наруши омертата и стана скандал, който бива задушен само с брутален икономически, политически и морален натиск над всички, които биха задали въпроси по същество.Този натиск скъса всички юзди на приличието в словото на статуквото и извиси лъжата, лицемерието, нахалството, безчестието до неподозирани дори за днешно време висини. Тези, които не спираме да задаваме въпроси след Яневагейт и Цум-гейт, и то публично, ясно, директно - бяхме наречени задкулисие, моля ви се.Навремето покойният професор по езикознание Мирослав Янакиев водеше лекции по стилистика и за бъдещи журналисти, не само за филолози. От него научих, че науката квалифицира като стилистичен похват изземването на вече употребени в подкрепа на определен тезис и адрес термини и вкарването им в подкрепа на тезис срещу оригинално употребилия ги, запазвайки привидно смисъла им с цел да неутрализира или преобърне контекста на оригиналната им употреба.", "date": "2017.06.14", "title": "Задкулисието без маски: \"Дръжте задкулисието\""}
{"url": "http://www.dnevnik.bg/sviat/2017/06/14/2989141_estoniia_e_protiv_otnemaneto_na_evrofondove_za/", "text": "Естония е против отнемането на еврофондове за държавите, които не приемат бежанци. Това заяви вътрешният министър Андрес Анвелт пред агенция \"Ройтерс\" в интервю, посветено на предстоящото .\"Не мисля, че от  ще има полза, защото знаем, че Европа е семейство, съставено от много различни държави\", каза той. \"В бъдеще трябва да внимаваме да не строшим нещо. Не се нуждаем от повече напускания, това ще\". на 1 юли, а от 1 януари 2018 г. то ще бъде в ръцете на България. Предизвикателството пред Талин ще бъде да се справи с разделенията, причинени от мигрантската криза. Италия е бясна на държави като , които отказват да приемат част от мигрантите, дошли през Средиземно море.Анвелт заяви, че Естония ще се фокусира върху затягането на охраната на външните граници и обмена на данни между силите за сигурност с надеждата, че ще промени поведението на Варшава и Будапеща.След спорове, продължили близо две години, Европейската комисия започна срещу тези две държави и Чехия, които изрично обявиха, че няма да спазват приетите от Европейския съвет квоти. Досега едва 21 000 от общо 160 000 търсещи убежище в Гърция и Италия са били преразпределени.", "date": "2017.06.14", "title": "Естония е против отнемането на еврофондове за държавите, които не приемат бежанци"}
{"url": "http://www.dnevnik.bg/istorii_na_denia/2017/06/14/2983337_bulgarka_e_finalist_v_svetoven_konkurs_za_mladi_ucheni/", "text": "Специалистът по медицинско право адв. д-р Мария Петрова е сред петимата финалисти в най-престижния конкурс на световно ниво за млади учени в тази област. За пръв път от основаването на Световната асоциация по медицинско право през 1964 г., България ще има свой представител в лицето на адв. Петрова на световния конгрес, който асоциацията организира всяка година. Пред светила от целия свят тя ще трябва да защити труда си, посветен на медицинската еманципация и правата на децата за лечение в България.Адв. Петрова е завършила \"Хуманна медицина\", \"Право\" и \"Здравен мениджмънт\" в София, основател е на първата кантора по медицинско право в България, била е здравен експерт в институцията на омбудсмана по времето на Константин Пенчев, лектор по медицинско право на Международния съюз на адвокатите, консултант на лечебни заведения и пациентски организации. От миналата година е изпълнителен директор на Европейския институт по медицинско право, здравен мениджмънт и обществено здраве.Адв. Петрова ще представлява България на 23-ия Световен конгрес по медицинско право, който ще се проведе през юли 2017 г. в Баку. Това е най-големият научен форум по медицинско право в света, но понеже медицинското право тепърва прохожда в България, досега българин не е участвал в тези традиционни срещи на международно ниво, нито е бил номиниран в конкурса за млади учени (до 35 години).Тази година темите в конгреса са за образованието в областта на медицинското право; религия, мултикултурализъм и медицинско право; и предизвикателствата пред медицинското право през призмата на съдебната медицина. Мария Петрова е избрана сред финалистите в конкурса с разработката й с фокус върху ромската общност, показваща пропуските в правната система на България за медицинска еманципация на деца и невъзможността на малолетни и непълнолетни да дават информирано съгласие за здравето си, когато техните родители не действат в техен интерес.Въпреки че е част от Европейския съюз и правата на децата и пациентите са уредени в многобройни международни документи, България продължава да има сериозни юридически спънки за спазването им, обясни за \"Дневник\" адв. Петрова.Всъщност темата за медицинската еманципация е напълно неуредена у нас. В България можеш на 13 да пуснеш молба в районния съд, за да се ожениш, но не и за да изискаш здравни услуги или за да се защитиш от решения на родителите си. \"Няма текст, който защитава например дете, когато родителите му го подлагат на някакви тестове и изследвания, за да спаси по-малкото си братче, или пък дете, на което майка му проявява нездравословен интерес към отслабване и непрекъснато го праща на колоно-терапии и други процедури. Няма кой да изследва и защити интереса на онкоболни деца, чиито родители поради религиозни съображения отказват да ги лекуват\", дава примери адв. Петрова.\"В Конвенцията за защита на детето се казва, че мнението на децата за здравето им трябва да се изслуша, но едва ли антиваксинално настроените майки им оставят избор, или пък ромските майки се опитват да спират дъщерите си да раждат в ранна възраст. Също така все по-често родители от тази общност карат децата си да даряват кръв и има лечебни заведения, където персоналът си затваря очите и го приема.\", посочва адвокатът.В труда си, адв. Петрова показва няколко конкретни случаи, обвързани с мултикултурализма и религията, в които деца са ощетени от родителите си със сериозни последствия за здравето им. Един от тях е за ромско семейство, в което бащата изповядва ислям, а майката - протестантство. Двамата не са на едно мнение за това дали да се лекува детето, докато то се нуждае от неотложни медицински интервенции. Заедно с това в цялата ситуация има и сексуално насилие над детето от роднини, защото религията на бащата го позволява. Само социалните служби биха могли да се намесят тук, но правата на това дете в медицински аспект не са уредени по никакъв начин.Решението, което адв. Мария Петрова предлага, е да има  с участието на психолози, педагози, лекари и независими експерти, които да се произнасят по такива казуси и да преценяват дали решенията на родителите са в най-добрия интерес на децата, а ако се налага - да ги еманципират по отношение на конкретни медицински процедури или за определен период. Такива комисии има в чужбина за различни случаи, включително например за одобрение на евтаназия.", "date": "2017.06.14", "title": "Българка е финалист в световен конкурс за млади учени в областта на медицинското право"}
{"url": "http://www.dnevnik.bg/bulgaria/2017/06/14/2988404_poruchkata_za_elektronnoto_proslediavane_na_zatvornici/", "text": "Министерството на правосъдието ще обяви обществената поръчка за електронно проследяване на лишени от свобода, поставени под домашен арест или предсрочно освободени в петък. Това съобщиха за \"Дневник\" източници от Министерството на правосъдието.Преди близо десетина дни, след като стана известно, че Софийският градски съд (СГС) е освободил предсрочно от затвора двама от групата на \"Наглите\" (впоследствие втората инстанция отмени тези решения ), правосъдният министър, че ще забърза обществената поръчка, която се бави с месеци и която трябва да осигури възможност за електронно проследяване на определена група.Идеята е чрез специалните устройства да се проследяват и затворници, които са с по-лек и свободен режим, или тези които полагат общественополезен труд. Електронните гривни са доказан способ срещу бягствата на хора с леки мерки за неотклонения или наказания, както и помагат срещу препълването на арестите. Тя се слага на крака на осъдения или задържания и подава 24-часов сигнал към контролен център. Ако се опита да се свали, тя започва да подава сигнал. Гривната дава възможност и за GPS проследяване.Обществената поръчка, за която бяха осигурени пари по европейски проект се бави вече половин година. В началото на 2017 година от правосъдното министерство съобщиха за \"Дневник\", че трябва да се изготви техническото задание. В отговор на ново запитване, малко преди случаят \"Наглите\" да стане известен, от ведомството казват, че няма как да дадат информация дали то е изготвено \"тъй като Законът за обществените поръчки (ЗОП) предвижда специален ред за възлагане на обществени поръчки за строителство, доставки или услуги и за провеждане на конкурси за проект от възложители, включително за публикуване на съответната информация\".Темата за електронните гривни обикновено се подема от управляващите, а и от медиите, при силна обществена реакция заради трагичен или скандален случай. Идеята такива устройства да бъдат прилагани спрямо лишени от свобода или хора с по-леки мерки е поне на шест години.Последно темата влезе в общественото пространство миналото лято, когато, който предизвика катастрофа с две жертви, а съдът му наложи \"домашен арест\", се укри от правосъдието.Първоначално министерството на правосъдието обявява обществена поръчка през януари 2016 година, но в крайна сметка не се стига до възлагане. На няколко пъти срокът за подаване на оферти е удължаван, но документи подава само една фирма - \"Г4С\" (G4S) занимаваща се с охрана и системи за сигурност.От ведомството се усъмняват в заложените параметри на поръчка, защото и преди е обявяването й, е имало интерес от повече от една фирма. Затова през лятото те обявиха, че ще търсят финансиране за подобен проект от Европа, а предвидените бюджетни средства ще се използват за закупуване на металдетектори в затворите.Европейско финансиране беше намерено, когато стана известно, че пари ще бъдат осигурени по Оперативна програма \"Добро управление\". Стойността на проекта е за над 1.8 млн. лева, а крайният срок е февруари 2018 година.", "date": "2017.06.14", "title": "Поръчката за електронното проследяване на затворници ще бъде обявена в петък"}
{"url": "http://www.dnevnik.bg/sviat/2017/06/14/2988350_borbata_sus_socialniia_dumping_i_evropa_na_dve/", "text": "\"Не искаме да плащаме за победата на Еманюел Макрон\", заяви зам.-външният министър на Полша Конрад Шимански, коментирайки желанията на френския президент за протекционистки търговски и трудови политики.Макрон призова за защита на Европейския съюз под формата на регулации, които не позволяват стратегически компании да бъдат купувани от неевропейци, и законодателство, което не позволява на фирми извън ЕС да участват в обществени поръчки.Шимански изрази тревогата си, че други държави също могат да подкрепят Макрон и посочи, че обединението на вътрешния пазар на услуги и цифрова икономика все още продължава и трябва спешно да бъде завършено. Миналия месец канцлерът  заяви, че е отворена за предложението на френския държавен глава, което цели да изравни позициите на европейските страни и международните им търговски партньори.В рамките на плана си Макрон поиска Европейската комисия да предприеме мерки, които да спрат . В такива случаи български шофьори на камиони или литовски строителни работници могат да бъдат изпращани във Франция за кратко и да им се плащат заплати на нивото в Източна Европа, които често са по-ниски от гарантирания минимум на Запад, пише агенция \"Ройтерс\".\"Когато някой върши същата работа в същата държава, той трябва да получава същата заплата\", заяви Макрон. Разликата в заплащането подкопава европейската идея и подхранва екстремизма, тя е била една от , посочи още той.ЕК вече има проект за подобна директива и тя има подкрепата на Франция, Германия и Холандия, но страни от Централна и Източна Европа са против нея, посочва в. \"Файненшъл таймс\". Идеите на Макрон вероятно ще го скарат с Варшава. Тя е една от държавите, от която излизат най-много работници и която привлича производители с евтината си работна ръка, сочи \"Политико\".Консервативната управляващата партия \"\" се усещаше в свои води доскоро заради възхода на националистически и евроскептични партии в Европа, но след провалите на тези сили на изборите в , властта във Варшава остава все по-самотна. Това ще се влоши с излизането на Великобритания от ЕС, която бе основен съюзник на Полша по политическите въпроси.Между Полша и Макрон имаше напрежение още по време на кампанията му, когато той посети фабрика на \", където критикува компаниите, изнасящи производството си в страни с по-ниски заплати. Той вбеси правителството във Варшава и като сравни лидера на \"Право и справедливост\".Миналата година министърът на отбраната Антони Мазиревич неочаквано  на стойност над 3 млрд.евро от френската Airbus. В отговор президентът Франсоа Оланд отмени планираната си визита във Варшава. Тогавашният министър на отбраната критикува остро Полша. Сега той е външен министър.Управлението на Макрон може да засили, сочи политическият коментатор Якуб Маймурек пред \"Политико\".Плановете за Европа на няколко скорости също ще допринесат за това. Идеите за задълбочаваща се интеграция между членовете на еврозоната, за  може да доведат до по-малко пари и по-малко влияние за източните страни от ЕС, които не са въвели общата валута. \"Това е много опасно. Това може да доведе до края на ЕС\", каза външният министър Витолд Вашчиковски.Президентът Анджей Дуда, приеман като умерената фигура в \"Право и справедливост\", призова за възраждане на  – създадената през 1991 г. организация Германия, Франция и Полша за сътрудничество, която намали дейността си през последните години. Очаква се Дуда да се срещне формално с Меркел и Макрон през август.Евродепутатът от \"Право и справедливост\" Ждислав Краснодебски коментира пред \"Политико\", че Полша се интересува от по-задълбочено сътрудничество в енергетиката, общия пазар, отбраната и заплахата от Русия.\"Бихме искали Ваймарския триъгълник действително да проработи и Франция да бъде по-активна в нашия регион, не само икономически, но и културно. Един от големите проблеми на Европа е, че Франция изостави Източна Европа. Те би трябвало да инвестират повече мека сила тук, както правят германците\".", "date": "2017.06.14", "title": "Борбата със социалния дъмпинг и Европа на две скорости ще скарат Макрон и Варшава"}
{"url": "http://www.dnevnik.bg/politika/2017/06/14/2988403_parlamentut_shte_glasuva_premahvaneto_na_znacite_pred/", "text": "Депутатите ще гласуват измененията в Закона за движения по пътищата, с които се премахват знаците пред мобилни и стационарни камери. Те бяха единодушно приети на първо четене от . Проектът бе предложен от 20 депутати от ГЕРБ, след като премиерът Бойко Борисов свика извънредно заседание на кабинета, на което Промените предвиждат още временното спиране от движение на автомобил, ако собственикът му го е дал за ползване от човек, употребил алкохол над 0.5 промила, както и наркотични вещества и техните аналози. В проекта е заложено и сваляне на регистрационните номера на кола, ако собственикът ѝ я е дал на някого без шофьорска книжка.Председателят на вътрешната комисия , че според него текстът за премахване на знаците пред мобилните и стационарни камери не е противоконституционен, както твърдят някои юристи. Въпреки че разпоредбата беше въведена в закона след тълкувателно решение на Върховния административен съд, което каза, че без обозначаване камерите противоречат на основния закон, който забранява някой да бъде сниман без знанието му.По думите на Цветанов след като ГЕРБ са разбрали, че знаците не водят до намаляване на произшествия са решили да ги премахнат.Повече мнения по темата четете .", "date": "2017.06.14", "title": "Парламентът ще гласува премахването на знаците пред камери и радари"}
{"url": "http://www.dnevnik.bg/detski_dnevnik/2017/06/14/2959426_letni_zanimaniia_za_uchenicite/", "text": "В занятията децата учат програмиране, роботика, математика, физика. Опознават как работят новите технологии и основни принципи, заложени в тях. Развиват своето алгоритмично, пространствено и логическо мислене.С помощта на LEGO роботите, децата тренират работа в екип, решават \"невъзможни\" проблеми под формата на игри, експериментират и добиват реален опит. Курсът е съобразен с интересите и възможностите на ученици в 4, 5 и 6 клас. Нивата са под формата на РОБО приключения с определена тема за всяко занятие.Не е необходима предварителна подготовка, учениците научават всичко на място в \"Роботика\", а след това го упражняват с LEGO роботите. Повече информация - .Зоологическата градина организира лятното зооучилище в сградата на Екологичния център. През юни програмата е за деца от 7 до 10 години. Всяка група се състои от 20 деца, а заниманията са за 5 дни от 10 до 15.30 часа. През юли програмата е за деца от 11 до 14 години. Програмите за двете възрастови групи са създадени от екипа на центъра на базата на опита и разработки на подобни образователни центрове в зоопаркове в цял свят. Програмите се основават на нестандартни и забавни методи за поднасяне на информацията, включени са много игри, възможности за творческа изява и индивидуални и групови дейности. Неотменна част от учебната програма са контакта и грижите за животните на центъра.Таксата за петдневната програма е 60 лв., като в нея са включени всички необходими материали за програмата (образователна книжка, материали за денят за изкуство, награди и др.). Зоопаркът не осигурява обяд и транспорт на децата.Тази година ще бъдат сформирани 9 групи в следния график:Групи за деца от 7 да 10 години: 1 гр. – от 5 до 9 юни, 2-ра гр. – от 12 до 16 юни, 3-та гр. – от 19 до 23 юни, 4-та гр. – от 26 до 30 юни и 5гр. от 3 до 7 юлиГрупите за деца от 11 до 14: 1гр. – от 10 до 14 юли, 2-ра гр. – от 17 до 21 юли, 3-та гр. – от 24 до 28 юли, 4-та гр.- от 31 юли до 4 август.От 5 юни до 30 юни фондация \"Изиарт\" предлага две програми за деца от 1-ви до 3-ти клас в София:Едноседмичен модул с образователна насоченост, подходящ за деца между 6 и 10 години. Програмата включва занимания по приложни и изящни изкуства, запознаване с различни техники и различни периоди от история на изкуството. Децата ще имат възможност да посетят столичните музеи и галерии и да направят собствени произведения на изкуството.Лятното кино училище на \"aNIMation sudio\" е едноседмичен модул с образователна и развлекателна насоченост, подходящ за деца над 6-годишна възраст. Включва креативни игри, които развиват мисълта, комуникацията, работата в екип, както и артистичните заложби. Запознава децата с методите на работа в аудиовизуалните медии. Започна записването за инициативата на Регионален исторически музей, в която могат да се включат деца от 7 до 11 години. Заниманията ще се провеждат от 9.30 до 13 часа в продължение на една седмица. Максималният брой на участниците в група е 15. Записването е на телефон 0886072085 и продължава до запълване на бройките.Таксата за участие е 5 лв. на ден. Поради големия интерес, тази година \"Лято в музея\" ще има три издания – 26 – 30 юни, 17 – 21 юли и 31 юли – 4 август.\"Лято в музея\" е част от образователната програма на музея, в която с помощта на музеен педагог децата научават любопитни факти за историята на града, за емблематични места и личности, разкриват тайните на археологията. Програмата включва още творчески занимания, съвременни интерактивни игри и игри от \"бабино време\" в Лапидариума зад музея.", "date": "2017.06.14", "title": "Летни занимания за учениците"}
{"url": "http://www.dnevnik.bg/sport/2017/06/14/2988567_dimitur_berbatov_i_figo_posreshtat_svetovni_zvezdi_v/", "text": "Българският нападател Димитър Бербатов и португалецът Луиш Фиго ще се изправят един срещу друг със своите отбори в благотворително футболно шоу. Събитието е тази вечер от 20.00 часа на \"Васил Левски\".Вратите на националния стадион ще отворят в 17.00 ч. Два часа по-късно започва загрявката и програмата с участието на деца на фондация \"Димитър Бербатов\".Бербатов обяви шоуто за \"Мача на годината в България\". \"България за първи път ще види накуп толкова много огромни звезди, събрани от благотворителни каузи. Заедно с тях и с вас, които ще дойдете на стадиона, ще допринесем за по-доброто утре. Стараем се този мач, освен да бъде от полза за много деца, което е най-важното, да бъде и голям празник за всички, които обичат футбола и им липсват времената с пълен национален стадион\", заяви нападателят при представянето на шоуто.В София вече пристигнаха звезди на световния футбол. Обявените имена в състава на Бербатов са Христо Стоичков, Красимир Балъков, Стилиян Петров, Мартин Петров, както и Раян Гигс, Пол Скоулс, Гари Невил, Неманя Видич, Рио Фърдинанд, Патрис Евра, Едвин ван дер Саар и Роби Кийн.Наскоро .Фиго също е поканил известни имена, сред които Роберто Карлош, Робер Пирес,Нуно Гомеш, Гайска Мендиета и Иван Кордоба.\"Това, че всички сме заедно - е в името на децата. Всички мои приятели идват с идеята да подкрепят децата. Те са добри хора и искат да покажат какво значи да си човек и легендарен футболист. Те не печелят нищо. Самите деца ще покажат на дарителите – феновете, че си заслужава каузата. Талантите са доста в нашата страна\", заяви Бербатов.Все още има останали билети за определени блокове на \"Васил Левски\". Пропуските се продават на всички каси около стадиона до края на първото полувреме.Билетите за секторите Б и Г са по 30 лева, сектори \"лъвчета\" - по 45, за В по 60, а за А - по 100. За ложите в централния сектор цената е от 200 до 999 лева. Димитър Бербатов, Райън Гигс, Пол Скоулс, Гари Невил, Неманя Видич, Рио Фърдинанд, Патрис Евра, Едвин ван дер Сар, Дейвид Джеймс, Роби Кийн, Христо Стоичков, Красимир Балъков, Стилиян Петров, Мартин Петров Луиш Фиго, Роберто Карлош, Робер Пирес, Деко, Давид Трезеге, Кристиан Карембьо, Дуайт Йорк, Мичел Салгадо, Максуел, Йенс Леман, Франческо Толдо, Нуно Гомеш, Гайска Мендиета, Иван Кордоба, Предраг Миятович, Яри Литманен", "date": "2017.06.14", "title": "Димитър Бербатов и Фиго посрещат световни звезди в благотворителното си шоу в София"}
{"url": "http://www.dnevnik.bg/sviat/2017/06/14/2988565_vse_oshte_ima_hora_v_goriashtiia_blok_v_london_koito/", "text": "Все още има заседнали хора в горящия блок в Западен Лондон. Това съобщи пред Нова телевизия българският посланик във Великобритания Константин Димитров.Той добави, че се очаква да има много пострадали, тъй като от няколко часа се правят опити да се евакуират всички живеещи в блока, но операцията е безуспешна. Димитров уточни, че към момента няма данни за пострадали българи.До сега двама души са получили медицинска помощ заради вдишване на дим. Районът е отцепен, а 200 огнеборци с 47 противопожарни коли продължават да се борят с огромния пожар в 27-етажния жилищен блок.. \"Ройтерс\" цитира телевизионния водещ Джордж Кларк, който живее наблизо и който каза по Радио \"Би Би Си-5\", че вижда хора на покрива на сградата, които явно са блокирани там и не могат да се измъкнат. Димът от пожара пък се вижда от стотици метри.Константин Димитров добави, че няма подозрения за терористична атака. По първоначално данни става въпрос за проблем с газовата инсталация.", "date": "2017.06.14", "title": "Все още има хора в горящия блок в Лондон, които не могат да бъдат евакуирани"}
{"url": "http://www.dnevnik.bg/sviat/2017/06/14/2988369_otvaria_li_skandalut_s_trump_putia_na_komi_v_politikata/", "text": "И така, какво следва за Джеймс Коми? Бившият директор на ФБР смело предизвика президента, който го уволни, обвини в лъжа администрацията на Тръмп и предостави материал, който може да бъде използван за образуването на дело срещу президента Доналд Тръмп.Но след като се оттегли от светлината на прожекторите в Капитолия, където той сякаш винаги се е чувствал удобно, сега 56-годишният юрист ветеран се изправя пред същия въпрос, пред който отдавна се изправят длъжностни лица във Вашингтон след края на държавната служба.Сухата му забележка по време на изключително интересното изслушване в Сената, че сега той има \"различни възможности\" до голяма степен омаловажава перспективите за кариера пред него, да не говорим за потенциалните ползи от възхищението на обществото от един човек, който вдъхва респект, като същевременно предизвиква гнева на двете политически партии.Коми бе заклеймен за начина, по който водеше разследването за имейлите на Хилари Клинтън, но сега е ключов елемент в разследването за евентуални връзки между Русия и предизборния щаб на Тръмп. От него може да бъде поискано да даде повече подробности за контактите си с Тръмп, които той е документирал в поредица паметни записки, макар той да насочва вниманието си към евентуални възможности в правото, корпоративната дейност или дори в политиката.\"Има позиции, при които този спор не би бил от полза, затова го виждам някъде, където може да бъде себе си\", казва Ивън Бар, бивш федерален прокурор в град Ню Йорк, работил под ръководството на Коми във федералната прокуратура. \"Ако той беше президент на колеж или на важен мозъчен тръст, можеше да се занимава с нещата, които смята за най-важни, без да го е грижа дали това се харесва на някой или не\", добавя той.Коми едва ли ще играе някаква пряка роля в разследването, което сега се оглавява от Робърт Мълър, предшественика му начело на ФБР. Но почти със сигурност той ще бъде свидетел на Мълър при евентуално разследване за възпрепятстване на правосъдието относно неговото уволнение или за допълнителен анализ на исканията, отправени му от Тръмп, които той е възприел като нареждания.Внимателно изготвените паметни записки на Коми изобилстват с подробности и дословни цитати, които могат да улеснят разследващите и вече са предадени на Мълър. В една от бележките пише, че Тръмп е опразнил стаята, преди да подтикне Коми да спре разследването срещу съветника по националната сигурност Майкъл Флин. Решението на Коми да сподели чрез посредник с репортери детайли от тези разговори и неговото настояване да даде показания публично са свидетелство за неговата решимост да се изправи директно срещу президента. \"Убеден съм, че той несъмнено - ако това нещо стигне донякъде - е един от най-важните свидетели\", казва Робърт Андерсън, пенсиониран изпълнителен помощник-директор на ФБР. \"Действително нещата, в някои аспекти, до голяма степен зависят от неговите показания.\"Има най-различни варианти за кариера за бившите шефове на ФБР и за главните прокурори. Например и Мълър, и бившият главен прокурор Ерик Холдър започнаха работа в престижни юридически фирми, след като напуснаха държавната служба. Но за разлика от Коми малцина, ако изобщо някой, предизвикаха такъв шум в публичното пространство и генерираха такива интензивни настроения. Даже демократите, които изразиха несъгласие с уволнението му, са раздразнени от възобновяването на разследването за имейлите на Клинтън дни преди изборите през ноември. Републиканците, привърженици на Тръмп, които бяха доволни от Коми преди около седем месеца, сега може би са съгласни с Тръмп, който нарече Коми \"фукльо\". А компаниите, които правят бизнес с правителството, може да намерят за рисковано да наемат някого, който е в такъв открит конфликт с настоящата администрация. През годините името на Коми все се спряга за политиката, но не е ясно дали бившият републиканец - сега независим - проявява някакъв интерес да влезе в нея. Завършил колежа \"Уилям и Мери\", където прави дипломна работа за един теолог от 20-и век, Коми се записва в правния факултет на Чикагския университет. По-голямата част от живота си работи на държавна служба, с изключение на частната му юридическа практика във Вирджиния в началото на кариерата, бил е високоплатен юрисконсулт във военнопромишлената компания \"Локхийд Мартин\" и в хедж фонд в Кънектикът, както и преподавател в Колумбийския университет. Той е федералният прокурор в Манхатън, който през 2003 г. обвини Марта Стюарт, че възпрепятства правосъдието в разследване за търговия с акции. После става заместник-главен прокурор на САЩ, тоест номер две в министерството на правосъдието, където се прочу със съпротивата си срещу членове на администрацията на Буш заради разрешението за една програма за подслушване. През 2013 г. той положи клетва като директор на ФБР - пост, който нарече венец на своята кариера.Приятели и колеги разказват, че този баща на пет деца е бил отдаден на работата си. \"Доколкото знам, всеки, който е работил някога с Джим, говоря само от мое име, изпитва към него изключително голямо уважение\", казва Шарън МакКарти, която е работила за него в офиса му на федерален прокурор. \"Ако някой работи до късно, той ще вземе кока-кола в ръка, ще дойде, ще седне, ще вдигне крака на бюрото ти и ще започне да говори.\" Въпреки че Коми се шегуваше по време на едно изслушване в Сената, седмица преди да бъде уволнен на 9 май, че вероятно съжалява, че е вдигнал телефона, когато са му предложили поста във ФБР, докато си живеел комфортно в Кънектикът, той е известен и с пиперливите си речи за \"бездушието\" на частния сектор. Когато е говорил пред младежка аудитория, той е приканвал младите хора да си представят как на смъртното си легло си задават въпроса какви са искали да бъдат и е изразявал надежда, че всеки би отговорил, че се е опитвал да помага на другите. Животът в собствената му юридическа кантора, казва той, не е бил съвършен, въпреки стилната мебелировка, паркинга и къщата в колониален стил, с които е разполагал. \"Във ФБР не можеш да изкараш много пари. Във ФБР няма да се прочуеш. Но ще бъдеш невероятно богат, ако погледнеш на тази работа от гледна точка на предимството (да си на държавна служба)\", е казвал той. Друг въпрос пред Коми, независимо от следващата му работа, ще бъде до каква степен да отговори - пряко или чрез посредници - на обвиненията на Тръмп или на републиканците, застанали в защита на президента. В петък Тръмп категорично заяви, че Коми е лъгал за срещите им и го обвини, че е човек, от когото изтича информация към медиите. \"През следващите дни\", казва в блога си приятелят на Коми Бен Уитс, \"ще станем свидетели на масивен натиск срещу Коми; всъщност той вече започна\". ", "date": "2017.06.14", "title": "Отваря ли скандалът с Тръмп пътя на Коми в политиката"}
{"url": "http://www.dnevnik.bg/bulgaria/2017/06/14/2988569_kilometrichna_opashka_ot_kamioni_se_obrazuva_na_kulata/", "text": "Трафикът на българо-гръцкия граничен пункт \"Кулата\" е изключително интензивен. В момента има 6-километрова колона от товарни автомобили на вход и на изход, съобщиха от пресцентъра на \"Гранична полиция\". Приоритетно първо са пуснати автобусите и част от леките коли.До образуването на голямата опашка от автомобили се стигна след вчерашната акция на Специализираната прокуратура, която се проведе на територията на граничния пункт.  на митниците, които са били от отдела за събиране на пътни такси.Заради акцията малко след 19 ч. вчера ГКПП \"Кулата\" беше затворен. Движението през него беше възстановено около 3 ч. тази сутрин.По последна информация, цитирана от говорителя на прокуратурата Румяна Арнаудова пред Би Ти Ви, задържаните са вече 23, а откритите суми при претърсването на домовете им, са общо 63 хил. лв. Прокуратурата разследва организирана престъпна група, действала от март 2015 г. Днес ще се прецени на колко и на кои от задържаните ще бъдат повдигнати обвинения.", "date": "2017.06.14", "title": "Километрична опашка от камиони се образува на \"Кулата\" заради акцията на спецпрокуратурата"}
{"url": "http://www.dnevnik.bg/kultura/2017/06/14/2988258_izlojba_v_sofiiskata_gradska_hudojestvena_galeriia/", "text": "Известни творби и непоказвани от десетилетия платна на Иван Милев ще отбележат 120-годишнината от рождението на големия български художник на сецесиона в Софийската градска художествена галерия (СГХГ). Изложбата \"Посоки\" ще бъде открита на 16 юни от 18 ч., съобщават организаторите.Изложбата очертава творчеството на художника чрез конкретни произведения в сферата на живописта, илюстрацията, сценографията и пластическата продукция. Мистицизъм, религия и фатализъм са сред темите в творчеството на един от малкото български представители на сецесиона в изкуството. Декоративният му модернистичен стил го отличава от другите художници, превръщайки го един от най-видните и важни български творци на 20-те години на XX в.Милев е роден на 19 февруари 1897 г. в Казанлък. Той започва творческата си кариера като художник на фронта през Първата световна война, след което през 1920 г. влиза в Държавната художествена академия. Освен с живопис, той се занимава с илюстрация и сценография, създава дори интериори за къщи. Негови са кориците на книги на Едгар Алан По, Ханс Хайнц Еверс, Владимир Полянов и Светослав Минков, работи като сценограф в Народния театър. Художникът умира от инфлуенца през 1927 г., още ненавършил 30 години.Изложбата ще остане в СГХГ до 6 август, а през есента ще бъде представена и в родния град на художника.", "date": "2017.06.14", "title": "Изложба в Софийската градска художествена галерия ще отбележи 120 години от рождението на Иван Милев"}
{"url": "http://www.dnevnik.bg/evropa/zemedelie/2017/06/14/2988474_zapochva_samoletno_zasnemane_na_nivite_v_edna_chetvurt/", "text": "От следващата седмица ще започне поетапно самолетно заснемане на територията на четири области в страната изцяло и части от други осем.Въпросното заснемане ще послужи за изготвянето на актуална цифрова ортофото карта, която е необходима за кандидатстването за директни субсидии от земеделските производители и определяне на площите в страната, допустими за получаване на финансиране. Процесът ще продължи до 2019 г., когато трябва да има нова ортофото карта на цяла България.От 19 юни до края на юли два самолета, оборудвани с високотехнологични цифрови камери, ще направят заснемане на около 1/ 4 от територията на страната, става ясно от публикувана информация в сайта на земеделското министерство. Областите Благоевград, Кърджали, Смолян и Хасково ще бъдат заснети изцяло. Частично заснемане ще има още в София- област, Перник, Кюстендил, Пловдив, Стара Загора, Пазарджик, Ямбол и Бургас.България периодично трябва да актуализира ортофото картата си, която служи в процеса за кандидатстване за директни субсидии от фермерите, както и за контрола. Чрез изображенията от нея, заедно с теренните проверки, се определят площите в страната, които са допустими за получаване на финансиране. Така заснетите сега части от картата след разчитането им ще послужат за настоящата кампания по директни плащания, която завърши в края на май. Според последните данни на агроведомството заявления в нея са подали над 113 хил. кандидати, а регистрираната за подпомагане земя надхвърля 38 млн. дка.За тази година е предвидено изплащането на над 1.2 млрд. лв субсидии на фермерите по различни схеми, осигурени от т.нар. първи стълб на Общата селскостопанска политика на ЕС и от националния бюджет.Средствата традиционно започват да се превеждат за различните направления в края на годината като крайният срок за изплащането им е юни 2018 г.", "date": "2017.06.14", "title": "Започва самолетно заснемане на нивите в една четвърт от България"}
{"url": "http://www.dnevnik.bg/sport/2017/06/14/2988591_nadal_propuska_turnira_v_kuins_sled_preporuka_na/", "text": "Шампионът от \"Ролан Гарос\" Рафаел Надал ще пропусне турнира на трева в \"Куинс\", обявиха организаторите. Те обясниха, че испанецът е бил посъветван от лекарите си.\"Много съжалявам, че няма да мога да играя следващата седмица. Тъжен съм, че се стигна до това решение, защото обичам \"Куинс\" - спечелих турнира през 2008 г. и всеки път, когато съм стигал финала на \"Уимбълдън\", е било след участие в \"Куинс\", заяви Надал.В миналите два месеца испанецът показа, че се връща към най-добрата си форма. Той спечели турнирите в Монте Карло, Барселона и Мадрид, за да се стигне до историческата му десета титла от \"Ролан Гарос\".Той си пожела след няколко почивни дни да се възстанови и да е готов за игра. \"На 31 години след дългия сезон на клей, емоциите от \"Ролан Гарос\" и след като говорих с щаба си и доктора, реших, че тялото ми има нужда от почивка, ако искам да съм готов да играя на \"Уимбълдън\", добави Надал.В \"Куинс\" ще играят шампионът и водач в световната ранглиста Анди Мъри, Стан Вавринка, финалистът от миналия сезон Милош Раонич, както и българинът Григор Димитров, който спечели надпреварата през 2014 г.", "date": "2017.06.14", "title": "Надал пропуска турнира в \"Куинс\" след препоръка на лекарите си"}
{"url": "http://www.dnevnik.bg/na_put/2017/06/14/2976572_kak_se_socializira_kulturnoto_nasledstvo_primer_ot/", "text": "Начало на строителството - 936 г., обявяване за национален паметник - 1923 г., брой посетители годишно - 1.3 млн. души. Докато България се гордее с 8 млн. туристи и \"социализира\" средновековни крепости, само един обект в Испания успява да привлече 8 пъти по-малко туристи - но на 112 хектара, тоест 100 хиляди пъти по-малка площ от територията на цяла България.Мястото е \"Медина Асахара\" в околностите на Кордоба. Този музей през 2012 г. е обявен за Европейски музей на годината.Съществуването си дворецът дължи на халиф Абдерахман Трети, управлявал този район на Ал Андалус в средата на 10 в. Той решава да построи столицата си на южните склонове на планината Сиера Морена, а според легендата го прави в чест на любимата си робиня Асахара. По това време градът съперничи във великолепието си на Дамаск, Константинопол и Багдад, сочи сайтът на ЮНЕСКО.След повече от 10 века живеещите по тези земи представят археологическите отломки от някогашното величие без да натрапват на посетителя своята представа за това как би трябвало - според днешните предположения - да изглежда царството на халифа. Организирали са автобусна линия (8.50 евро в двете посоки) за 8-километровото пътуване на туристите от центъра на Кордоба до обекта.Ако туристите пристигат с кола, ще трябва да я оставят на паркинг в посетителския център. Оттам нагоре - 2 км, придвижването е със специален автобус, който пътува до входа на музея на всеки 20 минути. Или пеша. В посетителския център има кафене, книжарница, магазин за сувенири, тоалетни и каса за билети. Гостите от държави от ЕС влизат безплатно без да им се проверяват документите за самоличност.Преди да потеглят към археологическия обект всички посетители са призовани - много настоятелно, да изгледат филм.В залата за кинопрожекциите вече се бяха настанила стотина ученици, доведени тук с учебна цел. В тяхната шумна компания, с неохота и голяма доза скептицизъм се посветихме на прожекцията. Оказа се кратка неколкоминутна анимация, която първо показа руините на халифския дворец, а след това ги \"доизгради\" до формата, която е имал в средата на 10-ти век, според днешните учени.Гласът зад кадър обясни къде са били залите за приеми, откъде са вкарвани продуктите - и затова пътеката е наклонена, как са минавали конниците, къде е печен хлябът и къде и как владетелят е посрещал поданиците и гостите си.Така след като се озовахме сред останките на древния град, те не изглеждаха за нас като руини.", "date": "2017.06.14", "title": "Как се социализира културното наследство (пример от Испания)"}
{"url": "http://www.dnevnik.bg/bulgaria/2017/06/14/2988589_za_poslednite_15_godini_bulgariia_e_uvelichila_iznosa/", "text": "За последните 15 години (2001-2016 г.) износът на лекарствени и фармацевтични продукти у нас е нараснал близо три пъти. Даннита са в цитиран от БТА анализ на Евростат за търговията с лекарства в Европейския съюз.През 2001 г. износът на лекарства у нас е възлизал на 91 млн. евро, докато през 2016 г. сумата набъбва до 266 милиона евро. За същия период вносът на лекарствени продукти у нас е нараснал повече от два пъти - от 60 млн. до 139 милиона евро.Първите три основни търговски партньори за страната ни при износа на фармацевтични продукти са Русия, Сърбия и ОАЕ. При вноса на фармацевтични продукти трите водещи партньори за България са Швейцария, Китай и Индия.ЕС е световен лидер в търговията с лекарства През 2016 г. Европейският съюз е най-големият световен търговец на лекарствени и фармацевтични продукти, като общият износ е възлизал на 144 млрд. евро, а общият внос - на 75 млрд.САЩ са най-големият вносител на лекарства в света, като отделя 87 милиарда евро. В рамките на ЕС най-големият износител на лекарства е Германия - 35 млрд. евро. При вноса на лекарства обаче, лидер в ЕС е Белгия - 14 милиарда евро.", "date": "2017.06.14", "title": "За последните 15 години България е увеличила износа на лекарства тройно"}
{"url": "http://www.dnevnik.bg/sviat/2017/06/14/2988609_glavniiat_prokuror_na_sasht_otkaza_da_obsujda/", "text": "Американският министър на правосъдието и главен прокурор Джеф Сешънс отхвърли твърденията, че е работил заедно с руски представители по намеса в президентските избори. На изслушването си в комисия на американския Сенат обаче той отказа да даде информация за разговорите, които е провел с държавния глава Доналд Тръмп за \"руското разследване\" и уволнението на бившия шеф на Федералното бюро за разследване Джеймс Коми.\"Твърдението, че съм участвал или знаел за каквото и да било съглашателство с руското правителство, за да нараня тази страна, на която за мен е чест да служа от 35 години, или за да подкопая интегритета на демократичния ни процес, е отблъскваща лъжа, достойна за презрение\", каза Сешънс във вторник вечерта, цитиран от \"Ройтерс\". Той отрече и да се е срещал с руснаци или чуждестранни представители и да е обсъждал с тях каквато и да било кампания, за да се повлияе на резултата от изборите. \"Не зная за никакви подобни разговори на лица, свързани с кампанията на Тръмп\", добави правосъдният министър.Той призна, че се е срещал с руския посланик Сергей Кисляк два пъти, но каза, че не може да си спомни за третия случай, съобщен от американските медии, по време на събитие от кампанията на Тръмп, свързано с външната политика, през април 2016 г.Отношенията на по време на кампанията на президента Доналд Тръмп са обект на разследване от ФБР и няколко комисии на Конгреса. Самият Сешънс си направи  на ФБР (което е подчинено на министерството на правосъдието), след като медиите , че той се е срещал поне два пъти с руския посланик  На изслушването за поста си , че не е имал контакти с руснаци, припомня в. \"Ню Йорк таймс\".Името на Сешънс бе споменато няколко пъти по време на изслушването на бившия директор на ФБР  пред същата комисия миналата седмица. Коми, който ръководеше руското разследване, бе уволнен от Тръмп в началото на май. Бившият шеф на контраразузнаването свърза действията на Тръмп с опити да се попречи на разследването.По време на изслушването в комисията към Сената (която ) той обаче отказа да отговори дали е обсъждал с Тръмп работата на бившия директор на ФБР по разследването на евентуално съглашателство между предизборния щаб на държавния глава и Русия.Сешънс не коментира и въпроса дали Тръмп се е противопоставил на решението му да се дистанцира от \"руското разследване\" и дали представители на министерството на правосъдието са обсъждали възможността държавният глава да помилва лица, които са обект на разследването.Демократите го обвиниха, че не съдейства достатъчно на разследването, въпреки че е обещал под клетва да го направи. \"Днес вдигнахте ръката си и казахте, че се заклевате да казвате истината, цялата истина и нищо освен истината. Сега не отговаряте на въпросите. Вие възпрепятствате това разследване\", каза сенаторът от демократите Мартин Хайнрих, цитиран от \"Ройтерс\".Самият правосъден министър обаче определи мълчанието си като придържане към политиките на институцията си, според които не може да обсъжда поверителни разговори с президента. Той каза и че решението му да се дистанцира от \"руското разследване\" е било провокирано от изискванията на министерството му, а не от усещането, че е обект на разследване.Досега главният прокурор е най-високопоставеният представител на администрацията на Тръмп, свидетелствал пред комисията.", "date": "2017.06.14", "title": "Главният прокурор на САЩ отказа да обсъжда разговори с Тръмп за \"руското разследване\""}
{"url": "http://www.dnevnik.bg/sviat/2017/06/14/2988629_ne_e_vuzmojno_v_rusiia_skoro_da_ima_zapadna/", "text": "Руският президент Владимир Путин каза, че не е възможно в Русия скоро да се появят политически порядки, подобни на тези в САЩ или Германия. \"Не е възможно да си представим, че от днес за утре у нас ще се появят същите порядки като в Съединените щати, Франция или Германия\", казва Путин във втория епизод на интервютата, които е дал за американския режисьор Оливър Стоун, цитиран от РИА \"Новости\" и РБК.Според държавния глава обществата трябва да се развиват постепенно - почти хиляда години Русия е било монархия, после дошли комунистите, а десетилетия начело е бил и Йосиф Сталин. Едва през деветдесетте години се полага основата на новия, демократичен етап от развитието ѝ, допълва президентът.За заснемането на \"Интервютата с Путин\" Стоун е получил безпрецедентен достъп до президента и е провел над двадесет интервюта с него в рамките на две години. Самият режисьор нарича лентата \"най-подробния портрет на , даван на западен интервюиращ\". Зад сходна позиция във вторник застана и Кремъл, чийто говорител Дмитрий Песков обяви, че тя разкрива държавния глава \"в истинската му същност\". Някои от  на Путин, излъчени като част от рекламата на лентата, обаче вече предизвикаха разнопосочни отзиви в САЩ.Филмът се показва между 12 и 15 юни по американската кабелна телевизия \"Шоутайм\", подразделение на медийната компания Си Би Ес, а след няколко дни ще се излъчи и в Русия.Според него не бива останалите страни да демонизират Русия, която си остава демократична и суверенна. \"С това са свързани и определени проблеми, но и много преимущества.\" Според него страните, които разполагат със суверенитета си, могат да се преброят на пръстите на ръцете си. \"Много страни са обременени от така наречените съюзнически задължения. Всъщност те сами, по собствена инициатива са ограничили суверенитета си.\"Той отхвърли и твърденията, че властите упражняват контрол върху редица медии. \"Въобще не контролираме стотици телевизионни и радиокомпании, това е невъзможно.\"Като основен проблем на опозицията Путин определи факта, че тя не предлага на избирателите програма, която да съвпада достатъчно с гледната точка на гражданите.", "date": "2017.06.14", "title": "Не е възможно в Русия скоро да има западна демокрация, обяви Путин"}
{"url": "http://www.dnevnik.bg/bulgaria/2017/06/14/2988573_kmetut_na_mladost_partii_iskat_da_me_ukrotiat/", "text": "Кметът на \"Младост\" Десислава Иванчева обяви тази сутрин, че някои партии са си помислили, че могат да я укротят. Така тя реагира на  вчера и, че вече не я подкрепят.\"Има един сериал за укротяване на опърничавата, вероятно той (Георги Кадиев - бел. ред.) и други партии са си помислили, че може да ни контролират, като се възползват от това, че са ни подкрепили\", коментира тя в ефира на Би Ти Ви. Добави, че остава безпартийна и ако някой иска да контролира гражданската община, тя няма да го позволи.Двама от \"За зелен \"Младост\", които са ме подкрепили от началото, не са представители на цялото мнозинство, коментира тя пък гражданско недоволство към работата й. Тя посочи, че не е имало среща с граждански организации и изразените мнения са еднолични.Независимият общински съветник Войслав Тодоров, който също е част от \"За зелен \"Младост\", отговори, че целта не е да се укроти гражданската енергия. Не мислим, че управлението на \"Младост\" върви в добър път и то е така от седем месеца. Логично е, че човек, като няма административен опит, му трябва време да се научи, но вместо да се учи, сякаш че ситуацията отива от зле по-зле, коментира той. Според него все повече отдели в тази община не функционират нормално, \"проспиват\" се срокове, в които може да се обжалват различни актове. \"Не мислим, че ситуацията ще се оправи. Никой не се опитва да я контролира\", заключи той.Подалият оставка преди няколко дни заместник-кмет Никола Вапцаров каза, че работата в общината става все по-трудна и че вместо прогрес има регрес в дейността си. Обясни, че е налице капитулиране по различни проекти, пробудили недоволството на гражданите в квартала, а от февруари все още не е обявена обществена поръчка за храни за детските градини, при положение че са наети външни консултанти, на които е платено, вместо да се използват служителите на администрацията.По думите му Иванчева и заместничката й Биляна Петрова са на път да станат клиенти на прокуратурата и затова се е оттеглил.Иванчева защити работата си по всички цитирани казуси и заключи, че не е лесно да се бориш срещу политически партии с опит. Посочи също, че ръководената от нея община има проблеми с имотната мафия и различни случаи са предадени на прокуратурата.", "date": "2017.06.14", "title": "Кметът на \"Младост\": Партии искат да ме укротят"}
{"url": "http://www.dnevnik.bg/zdrave/2017/06/14/2988651_blizo_40_ot_bulgarkite_i_17_ot_mujete_se_pritesniavat/", "text": "Страхът от напълняване е проблем за три четвърти от жените и за над половината от мъжете в България. Близо 40% от жените се притесняват да се съблекат по бански на плажа и искат да подобрят фигурата си, докато при мъжете този процент е едва 17%.Данните са от проведено през май сред пълнолетното население в големите градове в България проучване на \"Алфа Рисърч\" по поръчка на изворна вода \"Девин АД\".Всеки четвърти българин не е доволен от тялото си. 68% от българите казват, че биха искали да отслабнат, за да посрещнат летните месеци в добра физическа форма.Трите най-популярни начина за справяне с излишните килограми сред българите са спазването на специален хранителен режим, увеличената физическа активност и засиленият прием на вода, показва проучването. Мъжете заявяват, че през лятото пият средно 2.6 литра вода, при жените тази цифра е 2.1 литра. За сравнение, през студените месеци консумацията на вода е почти наполовина по-малка.Световната здравна организация препоръчва през летните месеци да се пият до 2.9 литра течности за мъжете и до 2.2 литра за жените, коментира за \"Девин\" д-р Райна Стоянова, диетолог и експерт по здравословно хранене. Водата е важна част от всяка комплексна програма за намаляване на теглото. Препоръчително е да пием по чаша вода 15-30 минути преди хранене и 1-1.5 часа след това.", "date": "2017.06.14", "title": "Близо 40% от българките и 17% от мъжете се притесняват да се съблекат по бански"}
{"url": "http://www.dnevnik.bg/politika/2017/06/14/2988619_dps_ottegli_podkrepata_si_za_majoritarniia_vot/", "text": "Въпреки че на вчерашното заседание на правната парламентарна комисия , с който трябва да се въведат мажоритарни избори, днес от партията обявиха, че ще гласуват против. Политическата сила е взела решението си на извънредна среща на ръководството късно снощи.Проектът за промени в Изборния кодекс вече е в дневния ред на парламента и ще бъде разглеждан в пленарната зала в четвъртък. Той беше подкрепен от ГЕРБ, ДПС и \"Воля\". Двамата депутати от Движението за права и свободи в парламентарната комисия - Хамид Хамид и Йордан Цонев, гласуваха \"за\", като против бяха единствено представителите на БСП и \"Обединени патриоти\".Бившият депутат от ДПС Четин Казак уточни пред Би Ти Ви, че е имало \"сериозен и разгорещен дебат\", в който безспорно имало аргументи за подкрепа на мажоритарния вот от гледна точка на теснопартийния интерес на политическата сила.\"В крайна сметка надделя за пореден път националния интерес и ДПС реши да не подкрепи мажоритарния вот точно в този му вид. Хамид Хамид не се е объркал при вчерашното си изказване, а е изразил личното си мнение\", заяви Казак.Законопроектът на ГЕРБ е за въвеждане на мажоритарна изборна система с абсолютно мнозинство в два тура чрез създаване на 240 едномандатни изборни района в страната. За българите в чужбина се предвижда да се регистрират предварително по интернет и гласовете им ще се разпределят по \"местоживеене\" в България.беше отхвърлен от комисията. Той предлага Централната избирателна комисия да провежда жребий за номерата на партиите веднага след изтичане на срока за регистрация за избори, а след това партиите да имат право при регистрация на листите да нямат кандидат под изтегления номер. Така би се решил \"феноменът 15/15\". В законопроекта се предлагаше още предизборната агитация да може да се води и на език, различен от българския, но при осигурен превод, премахване на задължителното гласуване, както и на квадратчето \"Не подкрепям никого\" и т.н.", "date": "2017.06.14", "title": "ДПС оттегли подкрепата си за мажоритарния вот"}
{"url": "http://www.dnevnik.bg/politika/2017/06/14/2988624_erik_van_der_burg_zam-kmet_na_amsterdam_ako_ste/", "text": "По покана на фондация \"Фридрих Науман\" Ерик Ван дер Бург беше гост на \"София прайд\" 2017 година. От платформата на събитието той призова догодина събитието да бъде подкрепено и посетено от кмета на София Йорданка Фандъкова.- \"София прайд\" беше хубаво събитие. Видях много горди хора, разнообразна група, в която преимущество имаха жените. А повечето прайдове се състоят предимно от мъже. Беше много добре организирано събитие. Виждаше и много подкрепа от публиката. Не забелязах никакви инциденти, много добра атмосфера... един щастлив прайд.- Не, прайдът беше точно такъв, какъвто трябва да бъде. Разходка из града, която казва: Ние сме тук и сме горди, искаме равенство. Имаше повече хора, отколкото организаторите мислеха, че ще има. Може би може да има повече активност в зоната на прайда, защото се прекарва доста време там и преди началото на разходката.- Бях видял туит на лидер на някоя от националистичните организации с призив да се изчистят улиците и бях малко притеснен. Не че може да има протест. Защото протестът е винаги допустим, той е право. Не е задължително да си съгласен с основанията им, но те имат право на протест. По-скоро се притеснявах да няма инциденти. И очаквах по-малко хора. Мислих, че е по-малък прайд от този, който видях. Знам и за трудностите, проблемите които ЛГБТ хората имат тук, особено като се направи сравнение с Холандия.Те трябва да си помогнат и да се организират по-добре.Може би бях разочарован, мисля, че това е думата, че, изглежда, няма никой известен човек, никоя знаменитост или политик, или лидер по някакъв начин, който казва открито аз съм гей. Или да обяви подкрепа за тях или за равенството. В моята страна е нормално, ако си актьор, политик, да кажеш, че си гей, но също е нормално да кажеш, че подкрепяш тази общност, че подкрепяш правата на ЛГБТ и борбата им. Бях разочарован, че тук няма никой известен, който да направи това. Това е толкова необходимо.Не е възможно да няма гей знаменитости. Това може да помогне на други хора да се разкрият, да станат част от общността. Когато някой, който е герой за хората, някой, на когото се възхищаваш, се разкрие, каже, че е гей, това помага на останалите.- Не знам достатъчно добре ситуацията тук, за да отговоря защо това се случва. Това, което имам като впечатления и опит от други държави, е, че една от причините е религията. Тя не винаги помага. Голяма разлика обикновено има между големите и малките градове и това как се приемат различните. Това се вижда и в Холандия. Вчера някой ме попита кога съм станал толерантен. Аз не мога да отговоря на този въпрос. Защото, не само когато става въпрос за ЛГБТ, още преди Втората световна война имахме гей барове в Амстердам. Но преди и след това евреите са идвали в Амстердам, защото е била позволена тяхната религия, после католици и протестанти идваха в града. Просто в Амстердам почти винаги сме имали ситуация, при която сме казвали: окей, ти може да си различен от мен, но бъди, който искаш. Естествено е имало трудности. Например гей браковете бяха разрешени едва през 2001 година. Но имаме дълга традиция в това да приемаме останалите хора да бъдат такива, каквито са.- Не можеш да научиш на толерантност някой друг, но можеш да му я покажеш. Ако не знаете, че някой е гей, католик, евреин или мюсюлманин, но все пак харесвате този човек, това може да ви помогнете да осъзнаете, че няма разлика. Холандска поговорка казва: \"Това, което не познаваш, не харесваш.\" Виждайки, че лесбийката е като мен и теб, може да помогне. Ако не познавате хората, може всякакви луди истории и неща да влязат в главата ви за тях.Холандците не са по-добри от българите, румънците.Естествено има и още една причина да приемаш хората, такива каквито са. Това е бизнесът. Евреите, католиците – те са правели добър бизнес. Холандците са били по цялото земно кълбо. Та, когато искаш да спечелиш нещо от някой, трябва да научиш нещо от него. Това помага много.- Именно. Например в Амстердам има много гей барове, гей клубове. Това е индустрия. Има много хора, идващи от всички краища на Европа, защото могат да бъдат такива, каквито си поискат. Да, помага да икономиката да имаш по-отворен ум.- Не разполагам с данни. Парадът в Амстердам продължава седмица, от събота до неделя. Почти всички хотели са препълнени с хора, дошли от цял свят за събитието. Има много афтър партита, много посещения по барове. Това са хора, които са готови да похарчат много пари.- В Холандия престъпленията от омраза са наказуеми с 25% по-тежки наказания.Имаме престъпления от омраза, но за щастие не толкова много. Като през повечето време е само крещене, подвикване. През тази година имаше два инцидента – един в Ротердам, при който две момичета удряха лесбийска двойка, а другият – в източната част на Холандия, при който двама мъже бяха удряни от петима момчета, защото са се държали за ръце. Както виждате, знаем инцидентите, защото не са толкова много. Но сериозни случаи са наистина рядко – няколко пъти в годината най-много. Характерно е, че при тях веднага има вълна от подкрепа и от самата ЛГБТ общност, но и от останалите хора. Например при инцидента с двамата мъже беше организирано веднага шествие с хора, които се държаха за ръце - за да се демонстрира, че е нормално и че всеки има право на това.- Аз казах и предишния ден на вашите активисти. Може да има много дълъг път пред тях. Ние започнахме преди 40 години, прайдът в София вече е на 10 години и вижте какво сте постигнали. Има дълъг път, но нещата се подобряват.- Много ще помогне, ако е по-шумна. И ако политиците подкрепят. Това и казах в събота на парада: Щастлив съм да съм тук, че мога да ви подкрепя. Но е толкова по-важно не заместник-кметът на Амстердам да е там, на платформата, а кметът на София. Това е толкова силен сигнал към общността.", "date": "2017.06.14", "title": "Ерик ван дер Бург, зам.-кмет на Амстердам: Ако сте по-отворени към различните, е по-добре за икономиката"}
{"url": "http://www.dnevnik.bg/sviat/2017/06/14/2988596_kmetut_na_rim_ne_iska_poveche_migranti_v_grada/", "text": "Кметът на Рим Вирджиния Раджи обяви, че не иска повече мигранти в града. Тя призова правителството да издаде меморандум, с който да спре процеса. По думите ѝ столицата вече е задръстена от хиляди мигранти, съобщава \"Ройтерс\".Раджи е първият кмет жена на Вечния град. Тя е част от популисткото \"Движение 5 звезди\", което е главната опозиционна партия в Италия.Кметът на Рим определи миграционния натиск в последните месеци като невиждан. Според нея проблемът трябва да бъде решен възможно най-бързо. Тя получи подкрепа и от лидера на \"Движение 5 звезди\" Бепе Грило.От 2014 г. досега Италия е приела повече от половин милион мигранти. Голяма част от тях влизат в страната с лодки от Северна Африка. 200 хиляди души са попаднали в центрове за временно настаняване, докато получат документи, тъй като са без такива.Раджи изрази надежда, че пристигащите мигранти ще бъдат разпределени равномерно в цялата страна и няма да бъдат локализирани само по южните брегове на страната. Според нея с разкриването на нови центрове миграционният натиск към Вечния град щял да намалее.Според местните медии около половината от италианците не искат страната да приема повече мигранти. Те се притесняват най-много за работните си места и за сигурността на Италия.Едва една трета от всички 8000 общини в страната са предложили подслон на пристигналите мигранти. В Рим полицията на няколко пъти разчисти райони, където се бяха образували незаконни бежански лагери. Повечето от мигрантите искат да продължат пътя си към Северна Европа, но заради липсата на документи няма как да напуснат Италия.", "date": "2017.06.14", "title": "Кметът на Рим не иска повече мигранти в града"}
{"url": "http://www.dnevnik.bg/sport/2017/06/14/2988628_fifa_viarva_v_uspeha_na_kupata_na_konfederaciite_v/", "text": "Генералният секретар на ФИФА Фатма Самура показа увереност в успеха на Купата на конфедерациите. Турнирът започва в събота в Русия и ще бъде открит с мача между домакините и Нова Зеландия.\"Уверена съм, че Купата на конфедерациите в Русия ще бъде успешен турнир. Това е най-голямото събитие за ФИФА през тази година. С удоволствие ще покажем на посетителите, които ще дойдат в Русия, нивото на готовност на хотелите, тренировъчните игрища и стадионите\", каза Самура, цитирана от ТАСС.Тя посочи, че по време на надпреварата ще се тестват елементи от организацията, които ще бъдат прилагани следващото лято на световното, като даде за пример безплатния транспорт между градовете.\"Това ще бъде един от най-добрите турнири, провеждани някога. Призовавам привържениците да се насладят на красотата на футбола и да открият Русия\", добави генералният секретар на ФИФА.Освен Русия и Нова Зеландия в група А са още Португалия и Мексико, а в група В са световният шампион Германия, Чили, Австралия и Камерун. Финалът ще е в Санкт Петербург на 2 юли.Всеки отбор ще получи между 2 и 5 млн. долара в зависимост от представянето си.", "date": "2017.06.14", "title": "ФИФА вярва в успеха на Купата на конфедерациите в Русия"}
{"url": "http://www.dnevnik.bg/bulgaria/2017/06/14/2988692_stanishev_predloji_pomagalo_za_razchitane_na/", "text": "В профила си във \"Фейсбук\" бившият премиер и лидер на БСП Сергей Станишев публикува свое \"помагало за читатели на стенограмата от КСНС\". Той уточнява, че прави това с цел да \"улесни читателя\" и да покаже как \"финансовата стабилност на страната бе заложена на карта срещу взимането на властта\".Според Станишев от стенограмата се вижда, че разговор за КТБ липсва, а основната тема на обсъжданията са бъдещите предсрочни избори. По думите му развръзката на кризата е станала преди заседанието на Консултативния съвет за национална сигурност (КСНС) при президента.\"Всички страни официализираха вече очерталото се споразумение – стабилност на банковата система срещу предсрочни избори. Все пак това заседание сложи край на няколко инфарктни дни, които можеха да завършат с политически предизвикана катастрофа\", пише още Станишев.Той определя случилото се като \"най-кошмарната политическа авантюра в последните десетилетия\". Целта била да се покаже как при управление на БСП банките фалират. Всичко това трябвало да бъде последвано от нова управляваща коалиция в лицето на ГЕРБ и ДПС.Бившият премиер уточнява, че на 29 юни 2014 г., когато е заседанието на КСНС при президента, има и друга решаваща среща. Тя е в сградата на БНБ и в нея участват представители на политическите сили, правителството и търговските банки. Според него трябва да бъде разсекретена точно тази стенограма, \"за да се направи обективен прочит на събитията тогава\".\"На нея ръководството на БНБ представя варианта \"банкова ваканция\" като основен и неизбежен. Той е подкрепен от ГЕРБ и ДПС. От страна на БСП участва Румен Гечев, който има ясен мандат и категорични аргументи против \"банковата ваканция\" и отказа ни да се свика извънредно заседание на парламента. Срещу тази авантюра се обявяват и представители на търговските банки, сред които Светослав Гаврийски и Левон Хампарцумян\", пише още Станишев.По думите му на всички обсъждания не е била представена аргументирана концепция с какво \"банковата ваканция\" би увеличила доверието, колко време би продължила тя, какво се случва с икономическия живот и какво ще стане след отварянето на банките.", "date": "2017.06.14", "title": "Станишев предложи помагало за разчитане на стенограмата за КТБ"}
{"url": "http://www.dnevnik.bg/biznes/2017/06/14/2988637_ot_sujuza_na_avtoinstruktorite_ne_razbirat_zashto/", "text": "Корупция при шофьорските изпити има, методиката на обучение и документацията е морално остаряла. Така описа ситуацията председателят на Съюза на преподавателите по авто-мото подготовка Йонко Иванов пред БНТ.Той посочи, че причините за корупцията се крият в това, че школи предлагат обучение на кандидати за шофьори срещу 180 лева, а пък изпитващите получават заплати от 500-600 лв. В допълнение някои от тях нямали нужната квалификация - като например да управляват мотоциклети, и затова нямало как да провеждат изпити на такива кандидати.Иванов посочи, че в предишните години е имало цели корупционни схеми, които по думите му в момента не съществуват, но проблемите в системата остават. От съюза през октомври са предложили пакет от мерки, които да нормализират ситуацията.За спирането на корупционните схеми при взимането шофьорски книжки бе обсъдено изпитите да се провеждат само в държавни коли, оборудвани със супертехника, маршрутът да бъде определян от компютър, а инструкторите от автошколата да не присъстват, обясни той.За модернизиране и подобряване на обучението от съюза са предложили германския модел на обучение. Все още не е известно какво от предложенията ще обмисли Министерството на транспорта.Дали сме информация на всички ръководства на ДАИ досега, а сегашното е най-слабото, посочи Иванов. Според него голяма грешка е, че въпреки подаваните от съюза информации не са премахнати от пазара нелегалните фирми за обучение.", "date": "2017.06.14", "title": "От Съюза на автоинструкторите не разбират защо системата не се реформира поредна година"}
{"url": "http://www.dnevnik.bg/politika/2017/06/14/2988594_deputatite_prieha_na_purvo_chetene_premahvaneto_na/", "text": "Депутатите приеха на първо четене измененията в Закона за движение по пътищата, които предвиждат премахване на знаците пред камерите по пътя. Народните представители от ДПС се въздържаха, а тези \"Воля\" заявиха, че ще гласуват \"против\", но впоследствие нямаше нито един отрицателен глас. Проектът бе внесен от 20 депутати от ГЕРБ и бе приет със 166 гласа \"за\" и 26 \"въздържали се\"До изменението се стигна, след като премиерът Бойко Борисов свика извънредно заседание на кабинета в края на май, на което . Основният мотив на вносителите е, че поправките ще имат \"превантивен и възпиращ ефект\" върху всички шофьори.В парламентарната зала стана известно, че се е обмисляло предложението промените да се гласуват и на първо, и на второ четене днес, но председателят на парламентарната група на ГЕРБ Цветан Цветанов заяви, че са се отказали от идеята, защото от другите партии искат да правят предложения между двете четения.Красимир Янков от БСП нарече поправките \"пожарникарски\" и се обърна към Цветанов с думите, че \"това, че говори дълго, не значи, че говори аргументирано\". Той от своя страна призова промените да бъдат приети, защото ще имат смисъл дори и ако един човешки живот бъде спасен.", "date": "2017.06.14", "title": "Депутатите приеха на първо четене премахването на знаците пред камерите на пътя"}
{"url": "http://www.dnevnik.bg/sport/2017/06/14/2988683_kristiano_ronaldo_otreche_obvineniiata_za_ukrivane_na/", "text": "Кристиано Роналдо отрече напълно обвиненията, които го уличават в укриване на данъци. Във вторник прокурори в Испания подадоха съдебен иск за данъчни измами в размер на 14.7 млн. евро.Прокуратурата обяви, че нападателят на \"Реал\" (Мадрид) съзнателно е използвал бизнес структура, създадена през 2010 г. на Вирджинските острови, за да скрие приходите си от имиджови права в периода 2011 и 2014 г.Обвиненията се основават на разследване на данъчните власти в Испания. То започна през миналата година, когато името на .Футболистът отрече обвиненията чрез своите представители във вторник късно вечерта.\"Няма схема за избягване на данъчно облагане. Никога не е имало криене или някакво намерение да се скрива нещо\", се казва в съобщение на футболната агенция Gestifute, която представлява Роналдо.От Gestifute обявиха, че ще публикуват документи, за да докажат, че португалецът не е създавал подобна структура, а вместо това е използвал своите фирми от времето в \"Манчестър юнайтед\" и за които британските и испанските данъчни органи са били наясно.Според агенцията е възможно да се говори за различно тълкувание на испанските и британските данъчни закони, дали някои приходи трябва да се декларират, но в никакъв случай не става дума за измама.Роналдо е поредният футболист, който се сблъсква с подобен проблем в Испания след звездите на \"Барселона\" Лионел Меси и Неймар.Между 2005 и 2010 г. чуждестранните футболисти в Испания бяха защитени от т.нар. закон \"Бекъм\", който им позволяваше да ограничават своите данъци. След задълбочаването на световната финансова криза обаче това отпадна.Според прокурорите Роналдо е измамил данъчните власти с 1.4 млн. евро през 2011 г., 1.7 млн. през 2012 г., 3.2 млн. през 2013 г. и 8.5 млн. през 2014 г.Прокурорът заяви, че след като Роналдо е подписал договор с \"Реал\" през декември 2008 г., той е отстъпил имиджовите си права на компания, наречена Tollin Associates Ltd, която е със седалище Британските Вирджински острови и в която е единствената заинтересована страна.След това тази фирма отстъпва правата си на имидж на компания в Ирландия на име Multisports&Image Management Ltd., която отговаряше за управлението им. Tollin Associates не е имала бизнес дейност, се казва в изявлението.\"Прехвърлянето на имиджовите права беше напълно ненужно и единствената му цел беше да създаде екран, който да скрие общата сума от испанските данъчни органи\", казват още властите.През май Върховният съд на Испания отхвърли обжалването на Меси и  за измама на властите с 4.1 млн. евро за имиджовите права. Малко вероятно е обаче аржентинецът да влезе в затвора, защото според испанското законодателство присъдите под две години могат да бъдат подложени на пробация.Върховният съд на Испания през миналия месец оневини Неймар за измами. Той обаче все още е изправен пред съдебен процес за корупция в Испания във връзка със стойността на неговия трансфер от \"Сантос\" в \"Барселона\" през 2013 г.", "date": "2017.06.14", "title": "Кристиано Роналдо отрече обвиненията за укриване на данъци"}
{"url": "http://www.dnevnik.bg/zelen/2017/06/14/2988739_neno_dimov_prizova_kmetove_da_vzemat_merki_za_chistota/", "text": "Министърът на околната среда и водите Нено Димов изпрати писмо до 28-те кметове на общини с влошено качество на атмосферния въздух, с което ги призовава за стриктно изпълнение на предвидените в общинските програми мерки за намаляване на нивата на фините прахови частици.Мерките, за които настоява екоминистърът, са приложими през летния сезон: редовно измиване на основните пътни артерии, благоустройство на крайпътните и междублоковите пространства, озеленяване на свободните площи, поддържане в добро състояние на пътната настилка, контрол на строителните дейности, се отбелязва в прессъобщение от Министерството на околната среда и водите.Според България не е спазила нормите за фини прахови частици (ФПЧ10) във всички зони на страната. Независимо че предварителните данни от пунктовете за мониторинг на качеството на атмосферния въздух за 2016 г. показват положителни тенденции за намаляване както на броя превишения, така и на стойностите на средногодишната концентрация, съответствие с нормите по показател ФПЧ10 е постигнато само в отделни общини.Решението на съда от 5 април може да доведе до налагането на финансови санкции на България.", "date": "2017.06.14", "title": "Нено Димов призова кметове да вземат мерки за чистота на въздуха през лятото"}
{"url": "http://www.dnevnik.bg/sviat/2017/06/14/2988696_nad_70_sa_postradalite_pri_pojara_v_london_ima_zaginali/", "text": "Най-малко 74 души са били хоспитализирани заради изгаряния от пожара, който  24-етажен жилищен блок в Лондон, съобщиха от спешната помощ в британската столица.Полицията в града съобщи, че най-малко шест души са загинали, а броят на жертвите може да нарасне. \"Грийнфел тауър\" в северен Кенсингтън, построена в началото на седемдесетте години на миналия век, в която има 130 апартамента. \"За 29 години като пожарникар никога не съм виждал подобно нещо,\" каза шефът на пожарната в Лондон Дани Котън пред репортери, цитиран от \"Ройтерс\".Според Би Би Си властите се опасяват, че е възможно блокът да се срути напълно. Над 200 души бяха евакуирани, но преди няколко часа се появи информация, че в сградата , които опитват да се измъкнат. По-рано някои от жителите казаха, че властите са ги съветвали да останат по домовете си при пожар.Междувременно в. \"Гардиън\" съобщи, че блокът е бил обновен по проект на стойност 9.7 милиона паунда миналата година. Добавени са били и нови отоплителни и вентилационна система, които трябвало да подобрят енергийната ефективност и да намалят разходите на домакинствата.Прозорците са сменени, сложена е и нова облицовка на блока. Евакуиран жител разказва пред \"Гардиън\", че при излизането му части от нея \"експлодирали\" от пламъците. Компанията, осъществила проекта, е премахнала подробната информация за него от сайта си.Други издания съобщиха, че от 2013 г. обитатели са предупреждавали за риск от пожар в сградата, но местните власти не обърнали внимание на притесненията им.Кметът на Лондон Садик Хан обяви, че тепърва ще трябва да се отговори на много въпроси за безопасността на високите жилищни блокове.", "date": "2017.06.14", "title": "Над 70 са пострадалите при пожара в Лондон, има загинали"}
{"url": "http://www.dnevnik.bg/razvlechenie/2017/06/14/2988694_kreator_crematory_i_taria_turunen_sa_purvite_obiaveni/", "text": "Германските метъл групи Kreator и Crematory и бившата вокалистка на Nightwish Таря Турунен са първите обявени гости на фестивала Summer Chaos в Бургас. Събитието е насрочено за 31 юли, понеделник на стадион \"Лазур\" в морския бряг.Турунен, която ще гостува за пореден път в България, ще представи добре познати парчета, но и композиции от последните си албуми. Същото ще направят готик-индъстриъл музикантите от Crematory, които промотират албума си Monument от 2016 г., а Kreator ще представят последния си албум Gods of Violence.Продажбата на билети започва от днес, 14 юни, в мрежата на \"Тикетпро\". До края на юни те са на цена от 70 лв., която ще се повиши до 80 лв. през юли. Организаторите обаче обещават и изненадващ \"happy hour\" с промоции на цените. Очаква се да бъдат обявени и още 2 гостуващи групи на тазгодишния Summer Chaos.Това е третото издание на фестивала, като в предните години на сцената му излязоха имена като Godsmack, The Prodigy, Bullet For My Valentine, Papa Roach, House of Pain, Clawfinger, Biohazard, Amorphis и още много други. ", "date": "2017.06.14", "title": "Kreator, Crematory и Таря Турунен са първите обявени гости на Summer Chaos"}
{"url": "http://www.dnevnik.bg/bulgaria/2017/06/14/2988764_v_bulgaro-ispanska_operaciia_sa_zadurjani_31_dushi/", "text": "Международна престъпна група, занимаваща се в продължение на три години с измами с банкови карти (скиминг), е разбита в съвместна операция на българските и испанските власти, съобщи МВР.Задържани са 31 души - 21 в Испания, 9 в България и 1 в Чехия. Заподозрените са притежавали оборудване за подправяне на банкови карти, устройства за четене и записване на информация от банкови карти, скимиращи устройства, микрокамери, приспособления за манипулиране на банкомати, както и парични суми, множество подправени карти, наркотични вещества и подправени евро банкноти.В периода 2014-2017 г., международната организирана престъпна група е инсталирала скиминг устройства на средно 400 банкомата годишно, с цел да копира и използва информацията от банковите карти, се казва в съобщението. Подправените карти са били използвани за незаконни транзакции в около 200 банкомата извън Европейския съюз - главно в САЩ, Доминиканската република, Малайзия, Индонезия, Виетнам, Перу, Филипините и Коста Рика. Приблизително 3000 граждани на ЕС са пострадали от действията им и са били ощетени с най-малко 500 000 евро.Разследващите са получили помощ от \"Евроджъст\" и \"Европол\".", "date": "2017.06.14", "title": "В българо-испанска операция са задържани 31 души, източвали банкови карти"}
{"url": "http://www.dnevnik.bg/sviat/2017/06/14/2988702_sreshta_na_upravliavashtata_partiia_v_rumuniia_moje_da/", "text": "Съдбата на румънското правителство, начело с премиера Сорин Гриндяну, ще бъде поставена днес на масата на Националния изпълнителен комитет на управляващата Социалдемократическа партия (СДП), съобщава агенция \"Аджерпрес\".Ръководният орган на партията ще обсъди анализ на дейността на правителството с оценка на всеки министър поотделно и възможни промени в изпълнителната власт.Румънски медии пишат тези дни, че лидерът на СДП  планира да свали собственото си правителство само половин година след встъпването му в длъжност. Според източници, цитирани в медиите, Драгня направо е поискал оставката на Гриндяну, но премиерът е отказал да я подаде.Лидерът на социалдемократите е заплашил да оттегли политическата подкрепа за правителството, защото бил недоволен от забавянето на мерки от програмата за управление. Според източниците Ливиу Драгня ще предизвика оставка на премиера Сорин Гриндяну на днешното заседание на Националния изпълнителен комитет.\"Не вярвам, че  ще постъпи като Раду Василе\", заяви преди дни Драгня, имайки предвид десноцентристкия премиер Раду Василе, който през 1999 г. се барикадира в кабинета си, след като политическата подкрепа за него бе оттеглена.В румънските медии изтече и информация, че следващият премиер ще бъде жена, както и че е възможно в управляващата коалиция да бъде привлечена партията Демократичен съюз на унгарците в Румъния.По-рано тази седмица източници от СДП заявиха за агенция \"Медиафакс\", че  се е срещнал снощи в централата на партията с премиера Сорин Гриндяну и много от министрите. На срещата са били обсъждани редица варианти - от смяна на министри, които не са постигнали целите си, до оставка на премиера, което би предизвикало смяна на цялото правителство. ", "date": "2017.06.14", "title": "Среща на управляващата партия в Румъния може да свали правителството"}
{"url": "http://www.dnevnik.bg/biznes/2017/06/14/2988700_prez_mai_cenite_pak_trugnaha_nadolu/", "text": "Индексът на потребителските цени за май 2017 г. спрямо април 2017 г. е 99.7%, тоест месечната инфлация е минус 0.3%, съобщи Националният статистически институт.Инфлацията от началото на годината (май 2017 г. спрямо декември 2016 г.) е 1.2%, а годишната инфлация за май 2017 г. спрямо май 2016 г. е 2.3%.Средногодишната инфлация за периода юни 2016 - май 2017 г. спрямо периода юни 2015 - май 2016 г. е 0.5%.През май спрямо април с 0.6% поевтиняват хранителни продукти и безалкохолни напитки, с 0.3% - режийните разноски и горивата, с 0.8% - транспортните услуги, а с 0.2% - съобщителните. Алкохолът и цигарите поскъпват с 0.1%, дрехите и обувките - с 0.8%, домашните потреби и домакинските електроуреди - с 0.4%, цените в хотелите и ресторантите се вдигат с 0.3%. ", "date": "2017.06.14", "title": "През май цените пак тръгнаха надолу"}
{"url": "http://www.dnevnik.bg/sport/2017/06/14/2988762_rabotnici_sa_eksploatirani_pri_stroeja_na_stadionite/", "text": "Неправителствената организация Human Rights Watch (HRW) обяви, че има документирани случаи на експлоатирани работници, участвали в строежа на стадионите за .Според доклада те са били оставени без заплащане, били са принудени да работят при опасни, студени условия или са били репресирани.ФИФА обяви система за мониторинг през 2016 г. за условията на труд на стадионите за сетовното в Русия, като заяви, че това е спомогнало за подобряване на трудовите стандарти.В изявление, придружаващо доклада на групата, Джейн Бюканън, директор на HRW за Европа и Централна Азия, заяви: \"Строителни работници на стадионите на световното първенство са изправени пред експлоатация и злоупотреби, а ФИФА все още не е показала, че може ефективно да наблюдава, предотвратява и отстранява тези проблеми.\"От ФИФА отговарят, че руските власти са отговорни за условията на труд в страната.Световното първенство догодина ще се проведе в 11 града, включително Москва, Санкт Петербург, Казан и Сочи. Именно в тези четири града ще се играят мачовете от , която започва на 17 юни. Турнирът ще бъде и генерална репетиция за Русия преди мондиала.Представители на организационния комитет не са открити за коментар по случая, съобщава \"Ройтерс\". През май обаче вицепремиерът Виталий Мутко заяви пред ТАСС, че строителните работи на стадиона в Санкт Петербург отговарят на изискванията и правата на работниците не се нарушават.", "date": "2017.06.14", "title": "Работници са експлоатирани при строежа на стадионите за световното в Русия"}
{"url": "http://www.dnevnik.bg/sport/2017/06/14/2988812_iordan_minev_podpisa_za_edna_godina_s_botev_shte/", "text": "Йордан Минев подписа за една година с  и стана четвъртото ново попълнение на отбора за лятото. Защитникът се присъединява към подготовката на отбора и ще замине за лагера в Банско.\"Разбрахме се много бързо и вече съм футболист на \"Ботев\". Още когато ми излезе такава възможност да продължа кариерата си тук, не се поколебах\", каза Минев пред \"Дневник\".Той се завръща в \"Ботев\", като досега има два периода при жълто-черните. Между 2004 и 2008 г. той игра в А група, а през 2011 г. беше за кратко, докато тимът се подвизаваше във В група. За \"Ботев\" Минев има над 100 мача.Защитникът пристига на стадион \"Христо Ботев\" като свободен агент, след като договорът му с  изтече. С разградчани той спечели 10 трофея (6 титли, 2 купи и 2 суперкупи) и донесе първата победа на отбора в Шампионската лига над \"Базел\" през 2014 г.\"Шансът да играя в Европа не е водещ мотив в решението ми да се върна в \"Ботев\", аз съм играл в Европа. По-скоро искам да се класираме напред в първенството и да помагам с каквото мога на по-младите\", каза още Минев.", "date": "2017.06.14", "title": "Йордан Минев подписа за една година с \"Ботев\", ще помага на младите"}
{"url": "http://www.dnevnik.bg/kultura/2017/06/14/2988348_kvadrat_500_predstavia_budistko_izkustvo_ot_himalaite/", "text": "Изложбата \"Будистко изкуство от Хималаите\" в столичната галерия \"Квадрат 500\" представя вековната културна традиция в региона на най-голямата планинска верига в света. Експозицията ще остане в зала 19 на галерията до 15 септември.В изкуството на Хималаите могат да се видят влиянията на районите, обхванати от планинската верига - Тибетското плато, Непал, Бутан, Индия и Пакистан. Произведенията се характеризират изключително с религиозни теми, композиции и символи.В нея са включени произведения, свързани с две от трите основни направления на будизма - махаяна (\"Голямата колесница\") и ваджраяна (\"Диамантената колесница\", известна още и като тантрически будизъм).Творбите в хималайското будистко изкуство могат да бъдат стенописи в храмове и манастири, илюстрации към религиозни ръкописи, медицински и астрологически трактати или будистки икони, наречени на тибетски \"тханки\". Те са натоварени с дълбоко религиозно и духовно значение.Изложбата включва пластика, ритуални предмети, илюстрирани ръкописи, тханки и други от колекциите на Националната художествена галерия, Историческия музей - Димитровград, и сбирките на Николай Генов и Людмил Веселинов, както и фотографии на Теодор Малчиев, заснети в Индия, Тибет, Бутан и Непал.", "date": "2017.06.14", "title": "\"Квадрат 500\" представя будистко изкуство от Хималаите"}
{"url": "http://www.dnevnik.bg/sport/2017/06/14/2988767_chelsi_zapochva_zashtitata_na_titlata_si_s_domakinstvo/", "text": "Шампионът \"Челси\" ще започне защитата на титлата си във Висшата лига с домакинство на \"Бърнли\". Сезонът в английското първенство стартира на 12-13 август.Във втория кръг предстои вълнуващ мач - в първия си двубой на \"Уембли\" \"Тотнъм\" ще посрещне водения от Антонио Конте отбор. \"Шпорите\", които завършиха втори миналата година, тръгват с гостуване на завърналия се в елита \"Нюкасъл\".Големият мач на английския футбол между \"Манчестър юнайтед\" и \"Ливърпул\" е на 14 октомври на \"Анфийлд\". Първото дерби на Манчестър между \"Юнайтед\" и \"Сити\" ще е на \"Олд Трафорд\" на 9 декември. В същия уикенд е и другото градско дерби - \"Ливърпул\" приема \"Евертън\".Сезонът във Висшата лига ще приключи на 13 май 2018 г. Това е със седмица по-рано от тази година и се налага заради започващото месец по-късно световно първенство в Русия.Графикът през декември традиционно ще е натоварен с осем кръга, като около Коледа предстоят четири кръга за девет дни. \"Арсенал\" ще посрещне \"Ливърпул\" на 23 декември.", "date": "2017.06.14", "title": "\"Челси\" започва защитата на титлата си с домакинство на \"Бърнли\""}
{"url": "http://www.dnevnik.bg/bulgaria/2017/06/14/2988804_kandidat-shofyorite_sami_da_izbirat_marshruta_na/", "text": "В Министерство на транспорта са започнали обсъждания какви промени да бъдат направени при провеждането на практическите изпити за получаване на шофьорска книжка. Провокирани от акцията в столичното подразделение на Изпълнителна агенция \"Автомобилна администрация\",  за корупция при провеждането на шофьорските изпити, експерти на министерството ще разработят предложения за справяне с проблема.Пред  ресорният министър Ивайло Московски посочи няколко акцента, върху които ще се обърне специално внимание. Ще се обсъждат промени в методиката за определяне на маршрутите, по които минава практическият изпит.\"Ще се дава начална и крайна точка, а не изпитващият да казва маршрута и ако иска да скъса някого, да му даде труден, а ако иска друг да вземе изпита - да му определи лесен. Така кандидатът ще избира сам откъде да мине\", обясни Московски.Той уточни, че преди началото на изпита кандидат-шофьорът ще има време да се запознае с маршрута, като използва навигация или карта. По думите му навигацията не показва най-лесния начин да стигнеш от една точка до друга, а най-краткия.Вече се водят разговори всеки човек индивидуално да преценява колко време ще му трябва да е добре подготвен за практическия изпит. Така някои ще карат учебната кола само няколко часа, докато на други може да им се наложи да са в пъти повече, което обаче не им гарантира успешно преминаване на изпита.\"Какво ни интересува колко часа е взел някой,  Така на някого курсът му може да излезе 2000 лв. и пак да не вземе книжка, а на друг 200 лв., тъй като може да кара\", каза още Московски.Видеонаблюдението в учебните коли ще бъде засилено, а на педалите на изпитващия ще има звукови и светлинни датчици. Това са част от другите предложения.\"Ще гледаме с технически средства максимално да гарантираме обективността на провеждането на изпита. Ако изпитващият е натиснал леко спирачката и е помогнал на кандидата да намали скоростта или със съединител му помага да превключи скоростта, ще се разбере\", добави Московски.Той уточни, че няма случай автошколите да са дали сигнали за рискови кандидати за книжка, тъй като интересът им бил да обучат възможно най-много хора.Московски каза още, че все още не е решено дали държавата ще купи, или ще вземе на оперативен лизинг коли, за да не се провеждат изпитите в автомобили на инструкторите. Тук основен проблем ще е какво ще се прави с изпитите за книжка за автобус или камион.\"В Австрия и Германия режимът е либерален. За практическия изпит може да бъде ползван семеен и дори личен автомобил. До такава степен съвестта на хората е узряла и никой не си мисли и не си позволява да манипулира изпитния процес\", заяви Московски.", "date": "2017.06.14", "title": "Кандидат-шофьорите сами да избират маршрута на изпита си и колко учебни часа да имат, предлага Московски"}
{"url": "http://www.dnevnik.bg/politika/2017/06/14/2988713_kmetut_na_hitrino_e_izkljuchen_ot_dps/", "text": "ДПС изключи от партията кмета на Хитрино Нуридин Исмаил и председателя на общинския съвет Мустафа Ахмед. Решението е било взето от Централното оперативно бюро вчера, обяви депутатът Йордан Цонев.", "date": "2017.06.14", "title": "Кметът на Хитрино е изключен от ДПС"}
{"url": "http://www.dnevnik.bg/zelen/2017/06/14/2988827_nad_100_hil_dushi_ot_celiia_sviat_se_podpisaha_v/", "text": "Международната природозащитна организация WWF връчи на премиера Бойко Борисов първите 100 000 подписа, събрани за няколко месеца в световна кампания в защита на Национален парк \"Пирин\". Това стана след редовното заседание на Министерския съвет, съобщиха представителите на WWF.Според тях новият план за управление на националния парк трябва да запази от сегашния режимите на защита. Точно заради това настояват проектът за нов план да бъде преработен, тъй като в него се дава възможности за сечи на 60% върху територията на Пирин (при сега разрешени 0%) и на строежи върху 12.5 пъти повече площ от сега разрешеното.\"Досега фирмата изпълнител си позволи да не се съобрази с най-важните забележки, засягащи зоните и режимите в парка\", заявява Катерина Раковска от WWF.Природозащитниците уточниха, че кампанията за спасяване на Пирин продължава до постигането на категорични гаранции за защита на националния парк. Всеки може да се включи в подписката на wwf.bg/pirin.От WWF обявиха, че хора от 60 държави са изпратили лични имейли на премиера. Най-много подписи са изпратени от България, следвана от Белгия, Холандия, Гърция и Украйна. Сред подписалите се има и активисти от Зимбабве.", "date": "2017.06.14", "title": "Над 100 хил. души от целия свят се подписаха в защита на Национален парк \"Пирин\""}
{"url": "http://www.dnevnik.bg/bulgaria/2017/06/14/2988831_noi_shte_prati_pisma_na_vsichki_na_koito_predstoi_da/", "text": "Националният осигурителен институт (НОИ) информира, че започва изпращането на персонални уведомителни писма до всички, които през 2018 г. ще навършат изискуемата от закона възраст за пенсиониране и на които не е отпусната пенсия за осигурителен стаж и възраст при условията на ранно пенсиониране. Това съобщиха от пресцентъра на НОИ.Предварителното уведомяване се извършва на основание промяна в Кодекса за социално осигуряване, която изисква НОИ да информира хората, не по-късно от 6 месеца преди да навършат възрастта за пенсиониране, за условията, при които могат да се пенсионират през следващата календарна година.През 2018 г. жените придобиват право за пенсиониране, ако са навършили 61 години и 2 месеца и имат 35 години и 6 месеца осигурителен стаж. За мъжете условията са да имат навършени 64 години и 1 месец и стаж 38 години и 6 месеца.Целта на уведомяването е хората, на които им предстои да се пенсионират, да имат достатъчно време да набавят необходимите им документи.Всяка пенсия се отпуска от датата на придобиване на правото, ако заявлението с необходимите документи е подадено в 2-месечен срок от тази дата, а ако това е направено след изтичане на 2-месечния срок - от датата на подаване на заявлението.Националният осигурителен институт препоръчва на осигурените да се снабдят с персонален идентификационен код (ПИК) от кое да е от поделенията на институцията.Персоналният код позволява на потребителите да проследят осигурителната си история в Регистъра на осигурените лица, както и да изчислят прогнозния размер на бъдещата си пенсия.", "date": "2017.06.14", "title": "НОИ ще прати писма на всички, на които предстои да се пенсионират през 2018 г."}
{"url": "http://www.dnevnik.bg/politika/2017/06/14/2988765_bsp_shte_otstoiava_predlojenieto_si_za_smesena/", "text": "БСП продължава да отстоява позицията си, че избирателната система в България трябва да е смесена и скоро предстои депутатите от партията да внесат свой проект. Това обяви пред журналисти в кулоарите на Народното събрание лидерът на партията Корнелия Нинова, цитирана от агенция \"Фокус\".Тя не пожела да коментира , с която движението оттегли подкрепата си за проекта на ГЕРБ за въвеждането на мажоритарна система.Проектът на БСП ще бъде внесен, след като приключи гласуването по предложените вече проекти на други партии. По думите на Нинова много добри специалисти и такива извън БСП са работили по законопроекта на БСП. \"Нека да мине сега това, което е внесено, да го изгласуваме, след това си внасяме нашето предложение\", коментира Нинова.Тя поясни, че БСП ще го внесе като алтернатива на това, което се предлага до момента. \"Нека докрай да си изконсумират това, което предлагат\", заяви лидерът на БСП по адрес на ГЕРБ.Нямаме промяна в позицията си, както в 43-ия, така и в 44-ия парламент, ще подкрепим мажоритарната система, обяви на свой ред заместник-председател на партията Цветан Цветанов във връзка с промяната на позицията на ДПС за мажоритарния вот.Попитан дали това не обрича на провал промените в Изборния кодекс, внесени от ГЕРБ, Цветанов поясни, че е разговарял с Веселин Марешки. \"Те твърдо ще подкрепят мажоритарната система. Ние също ще изразим нашата подкрепа с гласуване. Надявам се, че може някои колеги от БСП и ДПС също да подкрепят и да се стигне до желаното мнозинство\", уточни Цветанов.Той обяви и че в ГЕРБ не са склонни да подкрепят проект за смесена система, тъй като законопроектът е съобразен с референдума. Обясни, че ако законопроектът на ГЕРБ не бъде приет, ще се запази сегашната избирателна система.\"Разбира се, че това ще бъде тема, която ще бъде дискутирана. Ще се постараем да направим допълнителни обществени обсъждания, за да можем да убедим, колкото може повече депутати от 44-ия парламент за промяна в избирателната система и тя да бъде мажоритарна\", коментира Цветанов.Той обясни, че не вижда нищо лошо в мажоритарната система. По думите му е много важно народните представители да имат ангажимент към своите избиратели, а не да се сещат за тях, когато идват избори. \"Вие знаете, че ПГ на ГЕРБ винаги сме се придържали към мажоритарния елемент\", коментира той. Цветанов обърна внимание, че кметовете на ГЕРБ са получавали широка обществена подкрепа.", "date": "2017.06.14", "title": "БСП ще отстоява предложението си за смесена избирателна система"}
{"url": "http://www.dnevnik.bg/biznes/2017/06/14/2988841_bulgariia_stana_privlekatelna_dori_za_polskite/", "text": "Полски компании имат интерес да изнесат част от производството си в България, съобщи пресцентърът на Министерството на икономиката след като зам.-министър Александър Манолев е провел срещи с представители на местни компании във Варшава.Между обмислящите такава възможност е една от най-големите полски промишлени корпорации \"Боришев\" (Boryszew), която оперира в производството на части и компоненти за автомобилния сектор, и в областта на цветните метали и промишлената химия. Според съобщението всяка пета кола в Европа има части, произведени от нея или някоя от дъщерните ѝ фирми. Групата осигурява работа на над 11 500 работника и оперира на четири континента.Българският зам.-министър е представил индустриалните зони, към които полската група може да има интерес. Очаква се насрочване на дата за посещение на делегация от компанията, за да се запознае на място с условията и възможностите за развитие на бизнес в България.Зам.-министър Манолев е разговарял с представители на \"Лакталис\" (Lactalis) – една от най-големите фирми в Европа в производството и търговията с млечни продукти. Те са посочили, че отдавна проучват българския пазар и имат конкретен интерес за стъпване на него. Манолев е представил възможностите за инвестиции и акцентира на облекченията за големи инвеститори, които България предлага.Заместник-министър Манолев е на посещение в полската столица Варшава за участие в срещата на министрите на икономиката и министрите, отговарящи за кохезионната политика на страните от Вишеградската група (В4), Словения, Румъния, България и Хърватия.", "date": "2017.06.14", "title": "България стана привлекателна дори за полските инвеститори"}
{"url": "http://www.dnevnik.bg/sviat/2017/06/14/2988815_palestincite_shte_sprat_da_plashtat_obezshteteniia_na/", "text": "Палестинската автономна власт вече няма да обезщетява семействата на извършителите на атентати срещу Израел, съобщи държавният секретар на САЩ Рекс Тилърсън.Тези плащания за близките на загинали атентатори са една от спънките за мирния процес в Близкия изток, отбелязва агенция \"Франс прес\", цитирана от БТА.Палестинците \"промениха позицията си, поне доколкото бях информиран, слагат край на тази политика\", заяви Тилърсън по време на изслушване в Сената на САЩ вчера.Израелският министър на отбраната обаче посрещна скептично новината. \"Не виждам признаци палестинската власт да има намерение да спре плащанията за заловените терористи и за семействата им\", каза  пред държавното радио на Израел.Еврейската държава се опитва да принуди палестинската власт да спре ,  или полицаи или загинали при самоубийствен атентат, както и на В неделя израелски министри одобриха закон, който ще удържа размера на въпросните обезщетения от приходите от данъците на палестинската власт, пише в. \"Таймс ъф Израел\". В последните палестинците са платили обезщетения в размер на над 1 млрд. долара на семействата на терористи, показват данни на израелското разузнаване.Според Тилърсън президентът Доналд Тръмп е повдигнал въпроса пред палестинския президент  при посещението му в САЩ в началото на май.Ако това се потвърди, решението може да стане политически неудобно за Абас, тъй като палестинският лидер публично подкрепя мирния процес, но действа предпазливо, за да не бъде обвинен, че прави твърде много отстъпки, отбелязва АФП.", "date": "2017.06.14", "title": "Палестинците ще спрат да плащат обезщетения на семействата на терористи, съобщиха САЩ"}
{"url": "http://www.dnevnik.bg/razvlechenie/2017/06/14/2988807_keiti_peri_iska_da_se_sdobri_sus_sveta_dori_s_teilur/", "text": "Американската певица Кейти Пери обяви, че иска да сложи край на дългогодишна вражда с колежката си Тейлър Суифт, разказва \"Ройтерс\". Попзвездата развя бялото знаме в радиопредаване през уикенда, където представяше излезлия си в петък нов албум Witness. Но получи само мълчание от Суифт, която избра също петък за триумфалното си завръщане в стрийминг платформите.Конфликтът между двете претендентки за първото място в женския поп тече вече трета година, а в началото му е спор за танцьори. Предполага се, че мултиплатиненият сингъл на Суифт Bad Blood от 2014-2015 г (израз, който може да се преведе и като вражда) е насочен към Пери. Калифорнийката отвърна с реплика в последната си песен Swish Swish. Според Пери тя била срещу хората, които се опитват да те тормозят вербално.Но в събота 32-годишната певица заяви, че е готова да прости на Суифт, съжалява за миналото и се надява чувствата да са взаимни. \"Обичам я и й желая всичко най-хубаво. Смятам, че е фантастичен композитор\", добави Пери. \"Надявам се да бъдем пример за силни жени, които могат да се уважават една друга въпреки различията.\"Тейлър Суифт не показа, це е чула думите на колежката си. Доказателство за съперничеството между двете бе, че 27-годишната бивша кънтрипевица, която преди време изтегли песните си от всички стрийминг платформи, избра да се завърне в тях именно в дебютния за Witness петък, 10 юни.Суифт бе обявена от \"Форбс\" за най-успешна певица на миналата година основно благодарение на турнето към мултиплатинения си албум \"1989\". Тя детронира именно Пери от първото място, а сега калифорнийката прави опит да се завърне там с Witness и нови послания за щедрост, доброта и прошка. Певицата разказа обилно за преображението си в канала си в YouTube, както и в интервю пред \"Ню Йорк таймс\", където обяви, че се е променила покрай изборните резултати в Щатите. Пери беше силен застъпник за кандидатурата на Хилари Клинтън.", "date": "2017.06.14", "title": "Кейти Пери иска да се сдобри със света, дори с Тейлър Суифт"}
{"url": "http://www.dnevnik.bg/bulgaria/2017/06/14/2988868_gripen_moje_da_dejuri_v_nebeto_18_meseca_sled/", "text": "Ако правителството избере да купи шведски изтребители \"Грипен\", българските военновъздушни сили може да поемат охраната на въздушните граници (\"Еър полисинг\") 18 месеца след подписването на договор.Магнус Люис-Олсон, който ръководи продажбите на консорциума производител - СААБ, каза, че за 18 месеца могат да бъдат произведени и доставени 4 самолета. Ако пилотите, който ще бъдат обучавани, са опитни, могат да започнат да поемат дежурство след година обучение. Даниел Боестад, който е вицепрезидент на СААБ за Централна и Източна Европа, даде пример от Чехия. Чешките военни пилоти са се обучили в Швеция, сами са управлявали новите самолети до Чехия и са започнали да дават дежурства още на следващия ден.Люис-Олсон каза на въпрос на \"Дневник\", че  Това ще зависи и от българското правителство, което трябва да реши какви задачи ще изпълняват изтребителите (разузнавателни, въздух - въздух, въздух - земя и т.н.) и какво оръжие ще се закупи. Самолетите може да се доставят оборудвани с всякакво оръжие, не само шведско.В едно от последните си заседания в края на април на шведската компания СААБ за изтребители \"Грипен\" като най-изгодна от предложенията за нов тип изтребител за нуждите на армията. Решението е взето на закрито заседание, като разгледаният документ е с гриф за класифицирана информация. България избираше между три предложения - употребявани F-16 собственост на Португалия, от Италия за \"Юрофайтър\" втора употреба и шведските \"Грипен\". Според неофициална информация офертата на шведите е била по-изгодна, като е в рамките на 1 млрд. лв., а предложението на португалците се е доближавало до 1.5 млрд. лв. Цената включва 8 изтребителя, обучение, наземно оборудване и обслужване. Офертата на СААБ е позволявала разсрочено плащане за по-дълъг период.\"Новото правителство ще се запознае и ще обсъди трите оферти за закупуване на нов модерен изтребител за Българската армия\", . Офертите щели да се изчислят пак и ще се видят възможностите, които има българската държава.След заседанието на Консултативния съвет за национална сигурност при президента се разбра, че правителството не смята да приоритизира покупката на изтребители, а да разпредели финансовия ресурс в проекти и за нови машини за пехотата и за нови кораби, като се опита да разсрочи плащанията за по-дълъг период. Магнус Люис-Олсон смята, че това е възможно. Шведското правителство ще осигури мостово финансиране, добави той.Никой от правителството на Борисов не е се свързал все още с представители на СААБ или посолството на Швеция. \"Ако България иска самолета бързо ние се надяваме преговорите да започнат бързо. Досега процесът беше много прозрачен. Очакваме преговорите да започнат след лятната ваканция\", посочиха от СААБ. Ако завършат преговорите, това ще бъде брак между България и Швеция за 30-40 години, каза Магнус Люис-Олсон. Толкова е животът на изтребителите.Красимира Стоянова от СААБ – България, каза, че ако консорциума спечели надпреварата със сигурност ще има форма на индустриално сътрудничество с български компании и вече са провеждани разговори с частни и държавни фирми. Въпрос на преговори е каква част от обслужването на самолетите ще бъде поето в България, обясниха от СААБ в неформален разговор. Със сигурност най-ниските нива на , но е възможно тук да се правят и най-сложните ремонти, което би понижило експлоатационните разходи и би довело до висока добавена стойност за икономиката ни. Различни форми на коопериране с други страни от Източна Европа и Балканите, които имат или планират да купят \"Грипен\", също се обмисля от СААБ, тъй като при малкия брой самолети, която всяка страна притежава, не е изгодно инвестирането в технология и обучаване на персонал. Наши пилоти да се обучават на тренажори в Чехия, вместо България да купува такива или да се ходи за обучение в Швеция, е една от възможностите, които тепърва ще се уточняват.\"Грипен\" JAS 39 е на въоръжение в Чехия, Унгария, ЮАР, Тайланд и Бразилия. Хърватия и Словакия също преговарят за покупка или взимане под наем. От СААБ се надяват да пробият дори в Канада.Твърди се, че България има силно лоби за покупката на F- 16. Депутати от ГЕРБ в частни разговори казват, че \"Грипен\" е несъвместим със стандартите на НАТО, както и че има силен политически натиск от САЩ за покупката на португалските F- 16. \"Няма експерти, които да казват това, че самолетът не е съвместим с НАТО\", коментира Люис-Олсон. Според него в НАТО няма по-съвместим самолет. От СААБ допълват, че 30-40% от модулите в самолета им са щатско производство и от икономическа гледна точка САЩ трябва да са по-заинтересувани България да купи \"Грипен\", отколкото F-16, които са собственост на Португалия.За да стане факт сделката, е необходимо официално решение от правителството, което да бъде гласувано и от парламента, тъй като става дума за междудържавен договор за над 100 милиона лева.Сагата с покупката на нов за армията ни изтребител се точи над 10 години. Ресурсът на МиГ-29, които се използват за \"Еър полисинг\" бе удължаван многократно. ", "date": "2017.06.14", "title": "\"Грипен\" може да дежури в небето 18 месеца след евентуално сключване на договор"}
{"url": "http://www.dnevnik.bg/sviat/2017/06/14/2988877_hristiiandemokratite_na_merkel_planirat_tristranna/", "text": "Консерваторите на германския канцлер Ангела Меркел ще създадат тристранна коалиция в северната провинция Шлезвиг-Холщайн с пробизнес ориентираните \"Свободни демократи\" и  твърдят източници на агенция \"Ройтерс\".Социолозите твърдят, че Меркел може да постигне подобно споразумение и след изборите през септември, на които ще се бори за . Това ще ѝ позволи да прекрати съвместното управление със социалдемократите.Християндемократите спечелиха убедителна победа в  през май, като изместиха предишното управление на социалдемократите, зелените и Партията на Южен Шлезвиг, която представлява датското малцинство.Партията на Меркел може да постигне споразумение със и в най-многолюдната провинция - Северен Рейн-Вестфалия, след като победи изненадващо и там на изборите през май. Това обясни лидерът на Кристиян Линднер пред агенция \"Ройтерс\".Пред канцлера се очертава поредна победа на федералните избори, след като новият лидер на социалдемократите  не успя да поведе партията към успехи на местно ниво.  в Европейския парламент в продължение на десетилетия, се върна начело на лявата партия с надеждата да я възроди и да  от власт. Вероятността за това обаче става все по-малка.", "date": "2017.06.14", "title": "Християндемократите на Меркел планират тристранна коалиция с либерали и зелени"}
{"url": "http://www.dnevnik.bg/citat_na_deniia/2017/06/14/2988845_citat_na_denia_bezuprechna_rabota_na_sasht_v_ukraina/", "text": "Това каза руският президент Владимир Путин във  на интервютата си с американския режисьор Оливър Стоун, излъчена във вторник вечерта. Той добави, че създаденият конфликт в Русия отлично пасва на международната американска политика в региона, но устройва и партньорите на Москва в региона.\"Философията на международната американска политика в този регион се състои в това, че е нужно в никакъв случай да не се допуска сближаване на Украйна и Русия\", каза държавният глава и добави, че в процес на сближаване Вашингтон би могъл да види \"някаква заплаха\".\"Счита се, че това е източник на нарастващо могъщество на Русия и че трябва да не се случва никакво сближаване на Русия и Украйна.\" По думите му много европейски \"партньори от САЩ и Европа... действаха именно от тези съображения, а не от съображенията на свободния избор на украинския народ\". Според Путин, ако ситуацията ще се разглежда не през призмата на \"сегашната конфронтация на струпването около себе си на сателити на основание на всякакви опасности отвън, а ако се мисли за развитието на световната общност... 25 години напред, ако се види как се развива ситуацията в света, тогава трябва трябва и да се промени философията за международните отношения\".Путин каза на Стоун и че допуска възможността САЩ да са поддържали \"агресията на Русия срещу Южна Осетия\" през 2008 г. \"Не съм сто процента сигурен, че него (тогавашния президент Михаил Саакашвили) някой го е провокирал, че някой е стоял зад него и го е подтиквал... Но ми казват, че той никога не би се решил самостоятелно на тази провокация.\"Той коментира и ситуацията с живеещия в Русия бивш сътрудник на Агенцията за национална сигурност на САЩ Едуард Сноудън, който избяга от страната си, след като през 2013 г. разкри секретна информация за шпионски операции на Вашингтон, по-специално за подслушване на чуждестранни лидери. \"Трябва да му се отдаде дължимото. Той е мъжествен, да не кажа малко безразсъден човек\", каза Путин. Той обаче подчерта, че не одобрява действията му и според него, разбрал за програмата за следене на комуникациите на американското правителство, е можел просто да си подаде оставката. ", "date": "2017.06.14", "title": "Цитат на деня: Безупречна работа на САЩ в Украйна, браво!"}
{"url": "http://www.dnevnik.bg/sviat/2017/06/14/2988870_niama_danni_za_postradali_bulgari_pri_pojara_v_london/", "text": "Към 09.30 ч. българско време няма постъпила информация за пострадали български граждани при , избухнал в ранните часове на 14 юни, съобщиха от Министерството на външните работи.Българското посолство в Лондон следи развитието на ситуацията и поддържа постоянен контакт с местните власти.Български граждани, които желаят да получат актуална информация или да подадат сигнал за техни близки, могат да го направят на дежурния телефон на българското посолство в Лондон:Сигнали могат да се подават и на ", "date": "2017.06.14", "title": "Няма данни за пострадали българи при пожара в Лондон"}
{"url": "http://www.dnevnik.bg/bulgaria/2017/06/14/2988818_antikorupcionen_fond_shte_priema_signali_za_korupciia/", "text": "Екип от юристи, икономисти, журналисти и експерти създадоха нова платформа, до която могат да се подават сигнали за корупция, включително и анонимни. Фондацията \"Антикорупционен фонд\" ще проверява сигналите и ако намери достатъчно данни за съмнения за корупция, ще ги изпраща на компетентните органи. От организацията заявиха, че няма да играят ролята на паралелна или гражданска прокуратура, а ще съдействат за връзката между институциите и журналистическите разследвания или граждански сигнали.Николай Стайков (активист и журналист), Мирослава Петрова (консултант), Йордан Карабинов (експерт по вътрешен одит и анализ на риска), адвокат Грета Ганчева, Лилия Рангелова (журналист) и София Желева (юрист) обявиха днес официално проекта си, като отбелязаха, че датата 14 юни не е избрана случайно. На този ден преди три години за началник на ДАНС бе избран депутатът от ДПС Делян Пеевски, което доведе до масови протести и малко по-късно до сваляне на правителството на Пламен Орешарски.Сайтът на фондацията е и други институции. За сезирането на компетентните органи само с два от сигналите те посочиха като аргумент, че не са анонимна пощенска кутия, а извършват проверка.Адвокат Ганева представи и етапите ѝ - проверява се логиката в изложението, след това дали има доказателства за корупция, ако липсват, ще проверява достоверността на информацията и се праща на институциите при преценка от правния отдел на организацията. Ганева отбеляза, че в хода на проверката понякога се сменят нейният център и същност, като се намира друго нарушение, различно от посоченото в сигнала.,Стайков обясни, че организацията има строго разписани етични правила, сред които е забраната за участие в политическа партия или в избирателни листи. Финансирането е осигурено от фондация \"Америка за България\" за срок от 27 месеца, а антикорупционният фонд ще си сътрудничи с чуждестранни неправителствени организации и тези в България, се разбра още при представянето на новия проект.Основателите му разказаха и за двата сигнала, с които са сезирали компетентните институции. Единият е за отпуснати два кредита от Българската банка за развитие на Международния панаир Пловдив и свързана с него фирма. Отпуснатите в края на 2016 г. кредити към двете дружества на обща стойност 31.8 млн евро са в директно нарушение на устава на държавната банка, според който изрично се забранява кредитиране на политически партии и свързани с тях лица, в което условие попада контролираните от члена на ръководството на политическа партия Георги Гергов и членове на неговото семейство дружества. Проверката на фонда е показала съмнения, че не е извършена специалната процедура, при която би следвало да се отпусне такъв кредит, който е повече от 10% от уставния капитал на банката.Кредитът бил и в нарушение на устава на пловдивското дружество, където изрично е записано изискване за одобрение от общото събрание при случаи на залог на активи в полза на трети лица. В случая активите на панаира се оказват заложени в полза на \"Слънчев ден резидънс\" АД. Друго нарушение на банковите практики, което е установено при проверката, е, че дружеството не е приемало и публикувало годишни финансови отчети (ГФО) от 2013 г.В началото на тази година бе прието изменение в Търговския закон, според което непубликуването на ГФО се приема за оборима презумпция, че дружеството е неплатежоспособно и следва кредит да му се откаже. Случаят с панаира в Пловдив е преди промяната, но тя е показателна за логиката в банковата практика и закони.Сигналът до фонда е изпратен на главния прокурор и управителя на БНБ. От организацията призовават Сотир Цацаров да си подаде отвод и да възложи проверката да се ръководи от негов заместник заради познанството му с Георги Гергов.Вторият сигнал, изпратен до главния прокурор и НАП е за луксозно парти на кмет и бивш депутат. Проверка на фонда е показала, че той няма декларирани никакви доходи освен заплатата му, която е запорирана от банка заради негови дългове. Средна сметка на събитие от 150 души с шестима изпълнители и 5-степенно меню в луксозен хотел в София се равнява на една-две годишни негови заплати. Името му не е публикувано на сайта, защото това е само индикатор за корупция, а не доказателство за такава, обясни Стайков.Накрая той заяви, че проверката не е репресия и всеки може да бъде проверяван, и призова гражданите да подават сигнали.", "date": "2017.06.14", "title": "\"Антикорупционен фонд\" ще приема сигнали за корупция, дори и анонимни"}
{"url": "http://www.dnevnik.bg/sviat/2017/06/14/2988906_daniia_brjuksel_i_franciia_nameknaha_che_vratata_e/", "text": "Външният министър на Дания Андерс Самуелсен каза днес, че е отворен за идеята за оставане на Великобритания като пълноправен член на Европейския съюз, ако тя реши да промени решението си за напускане на общността, предаде агенция \"Ройтерс\".\"Ако утре се обърнат и кажат, че искат да бъдат част от всичко това, Дания е напълно отворена\", каза Самуелсен на пресконференция.Координаторът на Европейския парламент за Брекзит д също заяви, че Великобритания е добре дошла, ако промени решението си и остане в ЕС, но не би трябвало да очаква да продължи да получава отстъпки от бюджета на общността или сложни изключения от правилата на блока.\"Вчера новият френски президент говори за отворена врата. Че ако Великобритания промени решението си, тя ще намери отворена врата\", каза Верхофстат. \"Съгласен съм. Но както в \"Алиса в Страната на чудесата\", не всички врати са едни и същи. Това ще бъде чисто нова врата, с нова Европа, Европа без отстъпки, без сложност, с истински правомощия и с единство\", заяви той.направи забележката си по време на обща пресконференция с британския премиер , която бе на визита в Париж вчера. \"Докато преговорите на приключат, винаги има шанс вратата да бъде отворена отново\", каза той и допълни: \"Но с напредването им връщането назад ще бъде все по-трудно.\"Либералът д, който е бивш министър-председател на Белгия, е поддръжник на по-голямата интеграция в ЕС и предоставянето на повече правомощия на Брюксел. Като мнозина в Европа той отдавна критикува договореното през 80-те години на ХХ век от тогавашния право на Великобритания да получава обратно като отстъпка около половината от сумата, която внася в бюджета на ЕС.Страната се ползва и от множество изключения от правилата на ЕС, включително да не се присъединява към .", "date": "2017.06.14", "title": "Дания, Брюксел и Франция намекнаха, че \"вратата е отворена\" за оставане на Великобритания в ЕС"}
{"url": "http://www.dnevnik.bg/sport/2017/06/14/2988917_stoichkov_kum_decata_chetete_zashtoto_dnes_pecheli/", "text": "Бившият футболист Христо Стоичков представи книгата си \"Как да печелим във футбола: 88 съвета от номер 8\" и посъветва децата да четат, за да имат успех. \"Четете, защото днес печели този, който чете\", каза той към присъстващите.\"Вътре не са само футболни неща. Има неща, които са свързани с ежедневието, с училище, как да се държи вкъщи, с приятели. Да няма дискриминация, което е много важно. Да помага, на когото не може - както на мен са ми помагали, после аз съм помагал. Има много тънкости, написани в книгата. Дано съумеят да ги прочетат, а не да гледат само футболното\", заяви след церемонията Стоичков.По време на събитието деца показаха уменията си. Стоичков оцени хъса им и посочи, че сега е важно да следват написаните съвети.\"За младото поколение е важно да знае малко повече история - откъде сме минали, какво сме направили, защо сме играли толкова много години. Мисля, че съветите ще им бъдат от полза. Имах възможност да ги изпитам за различни тънкости на футбола. Децата знаят за какво става дума. Да се надяваме, че един ден българин ще е пак на най-високото стъпало в световния футбол\", заяви Стоичков.В края той беше попитан за оценка на сезона на ЦСКА, където е акционер, но отказа коментар.", "date": "2017.06.14", "title": "Стоичков към децата: Четете, защото днес печели този, който чете"}
{"url": "http://www.dnevnik.bg/sviat/2017/06/14/2988942_vodesht_amerikanski_kongresmen_e_prostrelian_vuv/", "text": "Шефът на републиканците в Камарата на представителите Стив Скалийз беше прострелян с полуавтоматично оръжие по време на тренировка по бейзбол в град Александрия, щата Вирджиния, съобщи телевизия Си Ен Ен.Според телевизията стрелецът, сега задържан, е открил огън по време на тренировката на отбора по бейзбол на американския конгрес. Скалийз, републиканец от Луйзиана, е бил прострелян по време на тренировка по бейзбол.Няма подробна информация за раните му, но една от тях е в бедрото, казва телевизията. Още трима души са ранени, сред които е и полицай.\"Ройтерс\" съобщава, че в тренировката са участвали между 15 и 25 депутати, без да уточнява от коя партия. Очевидци съобщават, че са произведени между 50 и 100 изстрела.Полицията в Александрия потвърди в \"Туитър\", че стрелецът вече е арестуван и не представлява опасност. Малко след инцидента от Белия дом съобщиха в изявление, че американският президент Доналд Тръмп е научил за стрелбата.Според страницата си на сайта на Камарата на представителите Скалийз е привърженик на правото на гражданите \"да притежават и носят оръжия\". Той също така е работил по законодателство, което защитава това право и заради застъпничеството си за по-голяма свобода в издаването на разрешителни за оръжия в съответствие с Втората поправка на конституцията е получил висока оценка от Националната оръжейна асоциация (NRA) на САЩ.", "date": "2017.06.14", "title": "Водещ американски конгресмен e прострелян във Вирджиния"}
{"url": "http://www.dnevnik.bg/gradska_sreda/2017/06/14/2988811_napravi_si_svoi_pametnik_1300_godini_bulgariia_ot/", "text": "Бъдещето на предвидения за премахване паметник \"1300 години България\" пред НДК ще бъде погледнато от нов, сладък ъгъл в акцията Memoreality на сдружение \"Трансформатори\". На 21 юни в \"Червената къща\" всеки желаещ ще може да приложи своя трактовка върху монумента, излят в миниатюрни варианти от... шоколад.Модернисткият паметник на Валентин Старчев, който общината възнамерява да демонтира през юни, предлага множество варианти за игра с формата, смятат архитектите от сдружението. Акцията иска да остане встрани от спора \"да бъде или да не бъде\" и да придаде на темата не така сериозен, отвъд идеологически и несъмнено по-добър привкус. \"Добре дошли са поддръжници и на двете тези. Онези, които не харесват паметника, накрая ще могат да си го изядат\", отбеляза Делчо Делчев от сдружението пред \"Дневник\".Това е втората акция на асоциация \"Трансформатори\", свързана с бъдещето на паметника. През 2013 г. те организираха 3D мапинг върху постройката, като част от Memorality бяха показани и проектите на швейцарските студенти , насочени към бъдещето на паметника.Събитието е от 19.30 ч. на 21 юни. То е с предварителна регистрация, а билетите са на цена от 20 лева.", "date": "2017.06.14", "title": "Направи си свой паметник \"1300 години България\" от шоколад"}
{"url": "http://www.dnevnik.bg/bulgaria/2017/06/14/2988951_bnt_shte_poluchi_76_mln_lv_za_otraziavane_na/", "text": "Българската национална телевизия ще получи общо 7.6 млн. лв. за  да осигури медийно покритие, продуциране и излъчване на събитията по време на Българското председателство на Съвета на Европейския съюз през 2018 г., реши Министерският съвет.През тази година телевизията ще получи 5.6 млн. лв., а догодина - 2 млн. лв.", "date": "2017.06.14", "title": "БНТ ще получи 7.6 млн. лв. за отразяване на българското председателство"}
{"url": "http://www.dnevnik.bg/detski_dnevnik/2017/06/14/2988911_i_dvoikite_i_shesticite_na_maturata_po_bulgarski_ezik/", "text": "Слабите оценки на задължителната матура по български език и литература намаляват, но все още не може да се говори за положителна тенденция. Това показва анализът на резултатите от зрелостните изпити за 2017 г., който бе представен от просветното министерство днес.От общо 48 755 зрелостници, явили се на задължителната матура по български език и литература, двойки имат 3887 души, или 7.98% от явилите се. През 2016 г. слабите оценки са били 4189.Освен двойки обаче резултатите показват тенденция към намаляване и на отличните оценки по български език и литература. Макар и като брой да са повече от 2016 г., като процентен дял тазгодишните 6155 шестици са по-малко от м.г., обясниха експерти от Министерството на образованието и науката (МОН). Според анализа има тенденция по-малко зрелостници с резултати в двете крайности.Тази година само 18% от явилите се не са се опитали да пишат интерпретативно съчинение или есе върху разказа \"Албена\" на Йордан Йовков. Общо 28% от зрелостници обаче имат 0 точки за текста, който са съчинили.Средната оценка на матурата по български език и литература е 4.13, а на втората - 4.38.Двойки и на двата зрелостни изпита имат 1228 от явилите се. През 2016 г. слаби резултати на двата теста са имали повече зрелостници - 2325. Двойките на втората матура, чийто предмет е по избор, са два пъти по-малко спрямо м.г. - 3190 . Отличните оценки обаче са повече - 11 149 спрямо 9716 през 2016 г. Към момента няма обобщени данни за оценките по предмети.Само един зрелостник има максимален брой точки и на двете матури - по 100. Общо 18 са резултатите \"100 точки\". Пълните шестици са 66. Няма явил се с 0 точки и на двата теста, но резултатите \"0 точки\" са 15.Максималният брой точки, които зрелостниците могат да получат на теста по който и да било предмет, е 100. За да имат тройка, учениците трябва да изкарат поне 22 точки. Има доста критики, че прагът е много нисък. Има и мнения, че тройка трябва да се пише, ако половината от задачите са изпълнени, т.е. за 50 точки.\"Прагът за тройка постепенно трябва да се увеличава\", обяви просветният министър Красимир Вълчев днес. Той обаче не се ангажира с конкретика.", "date": "2017.06.14", "title": "И двойките, и шестиците на матурата по български език и литература намаляват"}
{"url": "http://www.dnevnik.bg/citat_na_deniia/2017/06/14/2988947_citat_na_denia_partiiata_vee_demagogski_znamenata/", "text": "Част от изказване на депутата от ГЕРБ Спас Гърневски от парламентарната трибуна в дебатите за промяна на Кодекса за социално осигуряване, предложен от БСП.", "date": "2017.06.14", "title": "Цитат на деня: Партията вее демагогски знамената"}
{"url": "http://www.dnevnik.bg/morski/2017/06/14/2988939_zavurshi_vtoriiat_etap_ot_remonta_na_asparuhoviia_most/", "text": "От утре, 15 юни, ще бъде възстановено движението по Аспаруховия мост във Варна.Предвидените ремонтни дейности на съоръжения 2 и 4 от цялата конструкция на моста завършват пет дни предсрочно, съобщават от Агенция \"Пътна инфраструктура\". Оттам уточняват, че ремонтираните части от моста са с нова хидроизолация, фуги, асфалт, маркировка, знаци, ограничителни системи и парапети. Цената на ремонта е близо 1,3 млн. лв., а парите са осигурени от бюджета на Агенция \"Пътна инфраструктура\". Община Варна финансира с 200 хил. лв. ремонта на тротоарите по моста.Строителните дейности започнаха на 19 април и бяха извършени, без трафикът по моста да бъде спиран, твърдят от пътната агенция. Още в първите дни след началото на работата обаче показаха, чеповтаря . Проблемът сега се оказа дори още по-тежък, след като  на линейките от центъра за спешна медицинска помощ във Варна и на колите на противопожарната охрана.Аспаруховият мост е част от пътя Варна - Бургас и се състои общо от 11 съоръжения. Той е в експлоатация от 1976 г. и е основна връзка на варненския кв. \"Аспарухово\" с останалата част на града. Ремонтът беше наложителен, тъй като и бяха ремонтирани 3 от съоръженията в посока Варна с обща дължина около 860 м.Заради допълнителни разходи, които се наложиха в хода на работата, стойността на извършените дейности достигнаПланираните средства за цялостния ремонт на Аспаруховия мост, който трябва да бъде завършен през следващата година, са 35 млн. лв.Изпълнител на строително-монтажните работи е дружеството по Закона за задълженията и договорите \"Понт\". В него участват \"Хидрострой\" на Велико Желев и свързаната с нея \"Инжстройинженеринг\".През миналата пролет  \"Водстрой 98\" беше купена от \"Хидрострой\", която е сочена в сектора за близка и до ГЕРБ. Нейният изпълнителен директор Николай Пашов е бивш общински съветник на партията във Варна.", "date": "2017.06.14", "title": "Завърши вторият етап от ремонта на Аспаруховия мост във Варна"}
{"url": "http://www.dnevnik.bg/bulgaria/2017/06/14/2988966_juristi_iskat_ostavkata_na_cecka_cacheva/", "text": "Юристи са организирали  с искане за оставката на правосъдния министър Цецка Цачева заради \"възгледите Ви за разделението на властите и тяхното взаимно възпиране, за върховенството на закона и независимостта на съда, изглежда, не съответстват в пълна степен на смисъла, който съвременното демократично общество придава на тези понятия\".Писмото е отправено до Цачева и към сряда по обед то е подписано от над 10 юристи, като сред тях са Здравка Калайджиева, съдия в Европейския съд по правата на човека (ЕСПЧ, 2008 - 2015), и доц. Кристиян Таков – преподавател по гражданско право. Петицията е отворена и към нея може да се присъедини всеки.Уважаема госпожо Цачева,Всеки от подписалите настоящото искане е юрист с професионални познания, продължителен опит и определено мнение по необходимостта от реформа на българското правосъдие. Каква следва да е тази реформа, за да се осигури справедлив съдебен процес за гражданите в съответствие с приетата от Народното събрание концепция, е експертна тема. От публичните Ви изказвания за състоянието и бъдещето на реформата на съдебната система и коментарите Ви за опитите на председателя на Върховния касационен съд да предизвика сериозното им обсъждане на най-високо равнище, оставаме с впечатлението, чеИзненадани сме от факта, че изразените от Вас позиции по необходимостта от съдебна реформа са противоположни на застъпваните в чужбина мнения на г-жа Екатерина Захариева - заместник министър-председател по правосъдната реформа и министър на външните работи относно стремежа на страната да извърши препоръчаните в рамките на Механизма за сътрудничество и оценка от ЕК на ЕС промени.Считаме, че реформата на съдебната система е преди всичко вътрешен обществен въпрос, който засяга всички български граждани. Осигуряването на справедлив съдебен процес и върховенство на закона в Република България е процес, който не следва и не може да бъде политизиран или ограничен до мандата на определени лица, или управлението на една, или друга партия, защото гражданите на демократичните общества следва всякога да имат достъп до независим съд и закони, пред които всички са равни.Припомняме Ви, че според българския Закон за нормативните актове, законопроектите подлежат на задължително обществено обсъждане. Независимо от това дали споделяме конкретните предложения за промени, ние не виждаме кой друг, ако не съдиите, са компетентни да формират мнение и предлагат промени в тази област, както и да участват активно в обсъждането им. Намираме за крайно неуместно изказването Ви, че \"ако иска промени, г-н Панов следва да се кандидатира за депутат\".По този повод Ви припомняме, че през 2016 г. Европейският съд по правата на човека (ЕСПЧ) осъди Унгария за нарушение на свободата на изразяване на бившия председател на унгарския Върховен съд - г-н Андраш Бака, поради реакцията на властите по изразени от него критики към предприетите законодателни реформи. В това решение ЕСПЧ подчерта, че \"темата за функционирането на съдебната система е от обществен интерес и че дебатът по нея е защитен от чл. 10 от ЕКПЧ.Нещо повече, предсрочното прекратяване на мандата на г-н Бака е имало безспорен \"смразяващ ефект\" и е можело да обезкуражи съдиите да участват в общественото обсъждане на законопроекти и да изразяват становище по въпроси, свързани с независимостта на съда\". В резолюцията си от 17 май 2017 г. Европейският парламент се позова на това решение и изрази опасение за системна заплаха за принципите на правовата държава в Унгария, като призова Съвета да задейства чл. 7 от Договора за ЕС. Със съжаление констатираме, че тези обстоятелства като че ли не са били напълно осмислени.,а ролята на Висшия съдебен съвет, който Вие председателствате, е да осигурява и брани независимостта на съдебната власт, а не да пренебрегва мнението и достойнството на нейните представители. Като считаме, че публичните Ви изявления са несъвместими с тези функции, настояваме за незабавната ви оставка.", "date": "2017.06.14", "title": "Юристи искат оставката на Цецка Цачева"}
{"url": "http://www.dnevnik.bg/sport/2017/06/14/2988941_mejdunarodnata_federaciia_moje_da_dopusne_ruski_atleti/", "text": "Международната лекоатлетическа федерация (IAAF) може да допусне до състезания руски атлети този месец. Това обяви пред агенция ТАСС ръководителят на .Във вторник в Москва се проведе среща на работната група с представители на IAAF и руската федерация.\"Ние сме в режим на готовност, имахме конструктивен разговор и е възможно още през този месец наши атлети да участват в състезания. Може и да е малко рано, но ние сме готови\", каза Шляхтин след срещата си с представители на международната федерация.В момента IAAF допуска до международни състезания 14 руски лекоатлети, сред които звездите на руския спорт Сергей Шубенков, , Мария Ласицкене и Анжелика Сидорова, които обаче участват под неутрален флаг.През ноември 2015 г. членството на руската федерация в състава на IAAF беше преустановено въз основа на резултатите от разследването на независима комисия на Световната агенция за борба с допинга (WADA).", "date": "2017.06.14", "title": "Международната федерация може да допусне руски атлети в състезания този месец"}
{"url": "http://www.dnevnik.bg/evropa/zemedelie/2017/06/14/2988931_ministerstvoto_na_zemedelieto_ochakva_dobra_zurnena/", "text": "Над 5 милиона тона се очаква да е реколтата от пшенично зърно тази година - достатъчно за осигуряване на зърнения баланс. Прогнозата е на зам.-министъра на земеделието, храните и горите Атанас Добрев, който откри жътвената кампания в Карнобат днес.През миналата година бяха добити 5.261 млн. тона пшеница, през 2015 г. - 5.01 млн. тона, през 2014 г. - 5.347 млн. тона.", "date": "2017.06.14", "title": "Министерството на земеделието очаква добра зърнена реколта"}
{"url": "http://www.dnevnik.bg/evropa/zemedelie/2017/06/14/2985589_kalendar_na_subitiiata_v_sektor_zemedelie/", "text": "4 - 10.05 – , Германия: Изложение  – Опаковъчни машини, опаковъчна техника, машини за сладкарство. Представител на панаира в България: Германо-българска индустриално-търговска камара.16 - 19.05 - Летището в : Изложение  - Изложение за земеделска техника.семена, торове и препарати, животновъдство.17 - 19.05 – , Китай: Изложение  – (занаятчийско пиво). 17 - 20.05 –  Молдова: Изложение FOOD TECHNOLOGY – изложение за машини и оборудване за хранително-вкусовата промишленост. Организатор на българското участие - \"Виа Експо\" ООД - представител на организатора MOLDEXPO за България.17 - 21.05 – , Молдова: Изложение FOOD & DRINKS – изложение за хранителни продукти и добавки. Организатор на българското участие - \"Виа Експо\" ООД - представител на организатора MOLDEXPOза България.18 - 21.05 –  Международен панаир: Изложение Табиет Пловдив -Балканскифестивал на вкусове и ритми.25 - 27.05 – , Китай: Изложение  – Международен панаир и конференция за биопродукти. Представител на Нюрнбергския панаир в България: Германо-българска индустриално-търговска камара.31.05 – 4.06 – , Тайланд: Изложение  – World of Food Asia – Международен панаир за храни и напитки. Представител на Кьолнския панаир в България: Германо-българска индустриално-търговска камара.8-9.06 –  Испания: Изложение Free From Food / Functional Expo – международно изложение за функционални и диетични хранителни продукти и добавки. Организатор на българското участие - \"Виа Експо\" ООД - представител на организатора Expo Communications BV за България.07.07- Брюксел, Белгия: Конференция-дебат с комисаря по земеделие и развитие на селските райони Фил Хоган за . Събитието е продължение на публичната консултация със заинтересовани страни, която беше стартирана от дирекция \"Земеделие\" към ЕК през зимата и бяха получени над 300 хил. предложения и коментари от всички държави-членки.8 - 10.07 – , Китай: Изложение Beijing International Import Food Expo – CIPFE– международно изложение за вносни храни. Организатор на българското участие - \"Виа Експо\" ООД - представител на организатора Zhenwel Exhibition Co. Ltd. за България.3 - 5.09 – , Германия: Изложение Международен панаир на градината – дизайн, обзавеждане, растения и поддръжка. Представител на панаира в България: Германо-българска индустриално-търговска камара.6-7.09 – Франция: Изложение  - Международно изложение за иновации в селското стопанство и земеделската техника6 - 8.09 – Изложение – Международен панаир зас фокус върху азиатския пазар. Организатор на българското участие - \"Виа България\" ООД – официален представител на Берлинския панаир за България.6 - 9.09 –  Латвия: Изложение – Международно изложение за хранително-вкусовата промишленост. Организатор на българското участие - \"Виа Експо\" ООД - представител на организатора BT 1 за България.11 - 15.09 – , Германия: Изложение  – Водещото световно изложение на индустрията за производство на напитки и течни храни. Представител на панаира в България: Германо-българска индустриално-търговска камара.11 - 15.09 – , Германия: Изложение рстителни и животински мазнини Представител на панаира в България: Германо-българска индустриално-търговска камара.12 - 15.09 –  Франция - - Международно изложение за професионалисти в областта на Представител за България - Френско-българската селскостопанска асоциация.14 - 16.09 – , САЩ –  – Международен панаир за . Представител на Нюрнбергския панаир в България: Германо-българска индустриално-търговска камара.14 - 17.09 – Китай - Meat Expo China - Международен панаир за. Организатор Messe Frankfurt. Представител в България –\"Интер експо център\".18 - 20.09 – , ОАЕ –  – Водещо регионално изложение за . Представител на Кьолнския панаир в България: Германо-българска индустриално-търговска камара.4 - 6.10Франция: - Най-голямото световно изложение за Представител за България и Македония - Френско-българската селскостопанска асоциация.7 – 8.10 – , Германия:  – Иновативно изложение за. Представител на панаира в България: Германо-българска индустриално-търговска камара.7 - 11.10 – , Германия:  – Световно изложение №1 за за хранително-вкусовата и питейната промишленост. Представител на панаира в България: Германо-българска индустриално-търговска камара.18 - 22.10 –  – Международен панаир -  - Специализирана изложба за цветя, декоративна растителност, градинско оборудване и аксесоари.25 - 29.10 – , Румъния – Indagra Food – Международноизложение за . Организатор на българското участие - \"Виа Експо\" ООД - представител на организатора ROMEXPO SA. за България.25 - 29.10 – , Румъния – Indagra – Международно изложение за . Организатор на българското участие - \"Виа Експо\" ООД - представител на организатора ROMEXPO SA. за България.8 - 11.11 -  Inter Expo Center – - Месопреработвателна индустрия.  - Млекопреработвателна индустрия.  - Хлебопроизводство и сладкарство.  - Хранително-вкусова промишленост.  - Вина и спиртни напитки. - Хотелско и ресторантьорско оборудване.9 - 11.11 – , Greater Noida, Индия -  – Международен панаир за . Представител на Нюрнбергския панаир в България: Германо-българска индустриално-търговска камара.12 - 18.11 – , Германия –  - Водещ световен специализиран панаир за . Организатор на българското участие – фирма \"Протрейд\" – официален представител на Хановерския панаир за България.14 - 16.11 – , Китай –  – 21-во международно изложение за  и търговия на дребно. Представител на Нюрнбергския панаир в България: Германо-българска индустриално-търговска камара.20 - 30.11 - , Германия - Food Ingredients Europe - Международен панаир за . Представител на панаира в България - \"Интер експо център\".22 - 23.11 – , Италия -  – Изложение и конференция за технологии, материали и маркетинг на (занаятчийско пиво). Представител на Нюрнбергския панаир в България: Германо-българска индустриално-търговска камара.23 - 26.11 – , Албания – Tirana International Fair – Международен панаир от . Организатор на българското участие - \"Виа Експо\" ООД - представител на организатора Klik Ekspo Group за България.", "date": "2017.06.14", "title": "Календар на събитията в сектор \"Земеделие\""}
{"url": "http://www.dnevnik.bg/zelen/2017/06/14/2988975_blagoevgrad_i_pernik_poluchiha_bezvuzmezdno_nad_190/", "text": "Благоевград и Перник ще получат 191 834 лв. по оперативна програма \"Околна среда 2014 - 2020\" за подобряване на чистотата на въздуха. Договорите за безвъзмездна финансова помощ бяха подписани днес от министъра на околната среда и водите Нено Димов и зам.-кмета на Благоевград Зорница Кралева-Тончева и кмета на Перник Вяра Церовска, съобщиха от пресцентъра на екоминистерството.Двете общини ще трябва да разработят програми за намаляване на замърсителите и постигане на утвърдените норми за фини прахови частици, серен диоксид, азотни оксиди и други вредни вещества.По-рано днес  на атмосферния въздух за стриктно изпълнение на предвидените в общинските програми мерки за намаляване на нивата на фините прахови частици.Безвъзмездната финансова помощ за Благоевград, където са отчетени превишения на фините прахови частици (ФПЧ10) и полиароматните въглеводороди, е 98 140 лв. В момента общината изпълнява програма за подобряване на качеството на въздуха, която ще бъде актуализирана и ще обхване периода 2019 - 2023 г.Договорът с Перник е на стойност 93 694 лв. Общината ще трябва да вземе мерки срещу някои от най-опасните замърсители – ФПЧ10, ФПЧ2.5, полиароматни въглеводороди и серен диоксид.До момента за подобряване на качеството на атмосферния въздух са сключени 10 договора за предоставяне на безвъзмездна финансова помощ с общините Пловдив, Асеновград, Враца, Гълъбово, Димитровград, Монтана, Несебър, Шумен, Благоевград и Перник. Общият размер на предоставената безвъзмездна финансова помощ е 1 288 349 лв.", "date": "2017.06.14", "title": "Благоевград и Перник получиха безвъзмездно над 190 хил. лв. за чистотата на въздуха"}
{"url": "http://www.dnevnik.bg/biznes/2017/06/14/2989047_sled_slivaneto_na_sibank_i_obb_novata_banka_shte_se/", "text": "Обединена българска банка (ОББ) ще се казва новата финансова институция след като се слеят сегашната ОББ и \"Сибанк\". Това съобщи новият главен изпълнителен директор и председател на Управителния съвет на сегашната ОББ Петър Андронов, цитиран в прессъобщение.На него е гласувана промяна в управленската структура на ОББ от едностепенна на двустепенна и бяха избрани членовете на Надзорния съвет на банката в състав: Люк Попелиер, председател на Надзорния съвет, Вилeм Хютинг, член на Надзорния съвет и Кристин Ван Рейсенгем, член на Надзорния съвет. Тримата съставляват Надзорния съвет и на другата банка в групата на KBC в България – \"Сибанк\".", "date": "2017.06.14", "title": "След сливането на \"Сибанк\" и ОББ новата банка ще се казва ОББ"}
{"url": "http://www.dnevnik.bg/bulgaria/2017/06/14/2988983_kmetut_na_gorna_malina_privetstva_onlain_platformata/", "text": "Горна Малина е първата община, която приветства и ще ползва онлайн платформата за обществени поръчки, която обеща да създаде до Нова година бизнесменът Ивайло Пенчев.Кметът Ангел Жиланов, който е от партията \"Зелените\", е заявил, че с радост ще се възползва от услугите й. защото ще ги направи по-прозрачни, а и ще облекчи и работата на администрацията, съобщи председателят на партията Владислав Панев.Вчера собственикът на \"Уолтопия\" и на проверяваната от финансовия надзор платформа за бизнес оферти \"Окшънайз\" съобщи, че екипът му ще разработи до края на годината напълно безплатно за данъкоплатците платформа за обществени поръчки, която нарече \"погром срещу корупцията\". През нея ведомствата ще могат да обявяват поръчки за доставки на консумативи, на самолетни билети и др., а гражданите и фирмите да следят в реално време какво е заданието, какви са офертите и доколко е паднала цената. ", "date": "2017.06.14", "title": "Кметът на Горна Малина приветства онлайн платформата на Ивайло Пенчев"}
{"url": "http://www.dnevnik.bg/detski_dnevnik/2017/06/14/2988994_koi_sa_uchilishtata_s_nai-dobur_rezultat_na_maturite/", "text": "За поредна година зрелостниците от Немската езикова гимназия \"Проф. Константин Гълъбов\" в София имат най-добрите резултати на матурата по български език и литература. Техният среден успех на изпита е 5.66, сочи  за 2017 г., който бе представен днес.Среден успех 5.59 на матурата по български език и литература имат учениците от столичното 73 СУПЧЕ \"Владислав Граматик\" и от Испанската гимназия в столицата - ГПИЕ \"Мигел де Сервантес\".В списъка с най-високи резултати на задължителния зрелостен изпит са Националната гимназия за древни езици и култури \"Константин-Кирил Философ\" (5.53 среден успех), Езикова гимназия \"Иван Вазов\" в Пловдив (5.51 среден успех) и Американският колеж (5.48 среден успех). Учениците от Американския колеж са първи по резултати на втората матура, чийто предмет бе по избор. Техният среден успех е 5.84.Софийската математическа гимназия \"Паисий Хилендарски\" (5.47 среден успех), Първа английска езикова гимназия (5.45 среден успех), Езикова гимназия \"Пловдив\" в Пловдив (5.42 среден успех) и Профилирана езикова гимназия \"Екзарх Йосиф I\" (5.42 среден успех) също са сред училищата, чиито зрелостници имат най-добри резултати на изпита по български език и литература.За поредна година най-добри резултати на матурите имат учениците в София, Смолян, Варна и Пловдив, а най-лоши - в Силистра, Разград, Ямбол и Кърджали. И тази година момичетата имат по-добри резултати от момчетата.", "date": "2017.06.14", "title": "Кои са училищата с най-добър резултат на матурите"}
{"url": "http://www.dnevnik.bg/bulgaria/2017/06/14/2988998_kmetut_na_hitrino_ne_priema_motivite_za_izkljuchvaneto/", "text": "\"Категорично не приемам мотивите за изключването ми от ДПС\", e заявил пред \"Фокус\" кметът на Хитрино Нуридин Исмаил в коментар на . Основният мотив за изключването му е, че възстановяването на селото след взрива през декември миналата година не вървяло съобразно очакванията на хората и нямало прозрачност в действията на кмета и на общинския съвет. Исмаил приемал изключването му от партията, но не приемал мотивите за него. \"От партията ме изключват за неща, които са измислени и са свързани с управление на средства, за които аз отговарям пред други институции\", казва той и посочва, че във връзка с възстановяването на селото досега са харчени основно средствата от БЧК и от социалния фонд.\"Нека да попитат ръководството на БЧК дали тези пари са харчени съобразно решенията на обществения съвет и какви са ни отчетите. В края на всеки месец правим отчет, липсва ли такъв или някакъв документ, който е бил изискан, или напротив - има нещо в повече представено. Относно парите от социалния фонд, в социалното министерство има управляващ орган и плащания се правят след тяхно одобрение\", обяснява Исмаил.Той посочва, че от набирателната дарителска сметка на община Хитрино са изхарчени много малко средства основно за обезщетение и лечение на хората, пострадали най-много от взрива, но винаги с решение на обществения съвет.Нуридин Исмаил казва, че за него е необяснимо да се излиза с толкова обидни аргументи. \"Не приемам обвинения нито като прозрачност, нито за бързина, нито за адекватност, аз съм доволен от всичко онова, което успяхме да свършим досега - и от екипа си, и от обществения съвет. И няма напрежение в селото, ако има един-двама в бизнеса, които не са си застраховали имотите и на тях аз няма как като кмет да помогна, ако това са хората, които са се оплакали, си е техен проблем и ако някой им е обещал, да им помогне\", заявява Нуридин Исмаил.", "date": "2017.06.14", "title": "Кметът на Хитрино не приема мотивите за изключването му от ДПС"}
{"url": "http://www.dnevnik.bg/sport/2017/06/14/2988933_neftohimik_iztegli_truden_supernik_za_shampionskata/", "text": "Волейболният първенец \"Нефтохимик\" изтегли труден жребий за Шампионската лига. Бургазлии ще срещнат германския \"Фридрихсхафен\" в третия предварителен кръг на надпреварата.Мачовете са предвидени за 8 и 12 ноември. При успех българският състав ще влезе в груповата фаза.Шампионите имат амбиции да изградят силен отбор, но все още не са обявили подробности. Очаква се либерото на националния отбор Теодор Салпаров да стане играещ спортен директор.Волейболистките на \"Марица\" ще играят с шампиона на Финландия \"ЛП Сало\" (Сало) във втория предварителен кръг на Шампионската лига. Пловдивчанки са домакини в първата среща, която e предвидена за 17 октомври, а реваншът е на 21 октомври. Ако успее да преодолее \"Сало\", клубът от Пловдив ще се изправи срещу руския \"Енисей\" (Красноярск).Сребърният медалист при мъжете ЦСКА също изтегли много тежък жребий. Червените ще играят с руския \"Белогорие\" (Белгород) в 1/16-финалите в Купата на Европейската конфедерация (CEV Cup). В \"Белогорие\" ще играе центърът Николай Николов.ЦСКА е домакин в някой от дните между 5 и 7 декември, а реваншът е на 19 - 21 декември в Белгород.\"Левски\" ще срещне \"Щрасен\" от Люксембург в третия по сила европейски турнир \"Чалъндж къп\".", "date": "2017.06.14", "title": "\"Нефтохимик\" изтегли труден съперник за Шампионската лига по волейбол"}
{"url": "http://www.dnevnik.bg/sviat/2017/06/14/2989029_belgiici_sa_osudeni_za_ubiistvo_na_bebeto_si_chrez/", "text": "Съдът в Белгия призна за виновни родители за причиняване на смъртта на 7-месечното им бебе, починало от недохранване и обезводняване в следствие на алтернативната диета, с която било захранвано, предават \"Асошиейтед прес\" и БТА.Делото се води в съда в град Дендермонде, провинция Източна Фландрия. Мъжът и жената, признати за виновни за смъртта на детето си, са получили условни присъди по 6 месеца заради неадекватните си действия като родители. Двамата са съдържатели на магазин за природосъобразни храни в Беверен. Диетата на бебето изключвала храни с глутен и лактоза и било хранено например с мляко от киноа, пише \"Индипендънт\".В обвинението срещу родителите се посочва, че смъртта на седеммесечното момченце е \"резултат от системен прием на неподходяща храна\". Съдебната експертиза показала, че вътрешните органи на бебето са наполовина по-малки от нормалния размер за тази възраст и са без никакви мазнини около тях, а в стомаха му нямало абсолютно никакво съдържание. На 7 месеца тежало само 4 кг.Казусът предизвика шумни дискусии в Белгия за прилагането на алтернативна медицина и модните течения в храненето. Вече няколко подобни случаи в Европа предизвикват тревога. Според специалистите всякакви  трябва да са изключително внимателни и подкрепени с лекарско наблюдение и информираност.", "date": "2017.06.14", "title": "Белгийци са осъдени за убийство на бебето си чрез алтернативно хранене"}
{"url": "http://www.dnevnik.bg/sviat/2017/06/14/2989080_mjunhen_obmislia_da_zabrani_dizelovite_koli/", "text": "Мюнхен, градът на Бе Ем Ве (BMW), обмисля да забрани дизеловите автомобили с \"шокиращи\" емисии азотен диоксид, обяви Дитер Райтер, кметът на столицата на Бавария, цитиран от \"Ройтерс\".Скандалът с манипулираните данни за отделяния въглероден диоксид от дизеловите автомобили на \"Фолксваген\" (Volkswagen) постави под въпрос технологията на двигатели и даде тласък на усилията на автомобилопроизводителите да покрият още по-строгите изисквания за намаляване на емисиите азотен диоксид.Колкото и да ми се иска да избегнем такива забрани, мисля, че е просто немислимо да продължим без тях в бъдеще, каза днес мюнхенският кмет пред вестник \"\"Зюддойче цайтунг\".На въпрос за най-новите данни за емисиите азотен диоксид в Мюнхен той отговори: \"Резултатите са шокиращи, никой не очакваше това.\"Щутгарт, домът на \"Мерцедес-Бенц\" (Mercedes-Benz) и \"Порше\" (Porsche), се подготвя да се освободи от някои автомобили от догодина.Между 133 000 и 170 000 автомобила може да бъдат засегнати в Мюнхен в зависимост от това колко строга ще бъде забраната, посочва изданието. Колите, които отговаря на най-новите изисквания за отделени вредни газове - Евро 6 (Euro 6), ще бъдат изключени от забраната.Около половината от автомобилите, продадени в Германия, бяха на дизел, преди да избухне \"Дизелгейт\", макар че оттогава пазарът на дизеловите автомобили се е свил.Заради силното търсене на дизелови автомобили на местния пазар заради горивната ефективност на технологията трите най-големи германски автомобилопроизводителя по традиция инвестират много в дизелови заводи и разработки.Перспективата за забрана на дизеловите автомобили се възприема като засягаща предимно пазара на използвани коли.Говорител на BMW заяви, че по-добрият подход за по-чист въздух е да се стимулира притежаването на електромобили, а не да се забраняват дизеловите. Федералното правителство в Берлин също е против това отделните провинции и градове да налагат забрани на колите с дизелови двигатели. \"Това е погрешен политически подход\", каза в сряда говорител на транспортното министерство.", "date": "2017.06.14", "title": "Мюнхен обмисля да забрани дизеловите коли"}
{"url": "http://www.dnevnik.bg/bulgaria/2017/06/14/2988979_zadurjanite_mitnichari_sa_imali_dve_shemi_ednata_bila/", "text": "Дни преди парламентът да започне обсъждането на промените в Наказателно-процесуалния кодекс, според които корупцията по високите етажи на властта ще премине в компетентността на специализирания съд, ръководителят на спецпрокуратурата Иван Гешев разказа за вчерашната акция на ГКПП Кулата и похвали работата на спецструктутрите.До момента задържаните са 23-ма, като все още няма повдигнати обвинения и затова не е ясно кой ще бъде посочен от разследващите за ръководител на престъпната група, която се е занимавала с вземане на подкупи.Гешев обясни подробно две схеми, които на практика са разновидности на една. ВИП, която е била прилагана на фирми, които са били на абонамент на митническия пункт. Митничарите са водили черно счетоводство в тефтери, в които са отбелязвали камионите на съответната фирма, кой ден са минали и какви пари са вземали за всеки от тях. Подкупите са давани, за да не се проверяват камионите и да не се мери товарът им. , коментира още шефът на спецпрокуратурата. Записките се давали на началник-смяна, който ги предоставял на друг митнически инспектор, отговарящ за връзките с конкретната фирма. Същото счетоводство се водило от търговеца. В края на месеца търговецът и митничарят ги изравнявали и \"оправяли отношенията си\". Фирмите, за които досега има данни да са били на абонамент, са шест, като Гешев отказа да ги посочи поименно. При другата, не ВИП, схема нямало преференциална цена. Тя се прилагала в отделни случаи на претоварени камиони. Сумата зависела от претоварването и вида на камиона, коментира Гешев. След като камионът се качи за проверка на тежестта му и митничарите видят, че е претоварен, не завършват процедурата, а се прилагат второ \"теглене\", при което камионът минава на по-висока скорост и не се отчита претоварването. Услугата средно струвала 100 лв.Друга схема, която са прилагали митничарите, била свързана с винетните стикери. Те вземали 10 лв. за камиони без винетка, които трябва да платят иначе глоба от 21 лв. От своя страна митничарите въвеждали в системата номер от винетка, купена от бензиностанция или друго място, тъй като те не фигурират в митническата система и не може да се получи дублиране. Номерата те събирали от излизащи пред техния пункт камиони, загубили винетките си от места, различни от митнически пункт. Винетките били най-често дневни. \"\"коментира Гешев и допълни, че се засяга и фискалният интерес на държавата. Корупцията е гражданскоправна сделка, забранена от закона, и се доказва много трудно се, защото при нея има две доволни страни, които извличат полза.\"\"заяви ръководителят на спецпрокуратурата.Главният секретар на МВР Младен Маринов пък коментира, че тази операция, освен че разбива корупционна схема, е част от мерките, които са приоритет на правителството и са под постоянния контрол на премиера Бойко Борисов - противодействието на контрабандата.Гешев от своя страна заяви, че тя е най-голямата, в която е участвал. В нея са били включени над 250 служители на ГДБОП, ДАНС, следователи към спецпрокуратурата, двама прокуратури и командирован на място съдия от спецсъда. Разследването е започнало през август 2016 г., а проверявания период е от март 2015 г. досега. \"Искам да кажа, че корупцията, освен че убива в тесен смисъл, тя прояжда и основите на държавата и, грубо казано, убива държавата, затова смятаме да бъдем безкомпромисни, да нямаме никаква толерантност към нея\", заяви Гешев.", "date": "2017.06.14", "title": "Задържаните митничари са имали две схеми, едната била ВИП"}
{"url": "http://www.dnevnik.bg/sviat/2017/06/14/2988997_avstraliia_shte_izplati_70_mln_dolara_obezshtetenie_na/", "text": "Австралийското правителство ще изплати 70 млн. австралийски долара (около 47 млн. евро) компенсации на близо 2000 търсещи убежище, държани в отдалечен център в в продължение на над две години.До решението се стигна, след като кабинетът се съгласи на извънсъдебно споразумение, пише агенция \"Ройтерс\".Делото бе заведено срещу правителството и две частни компании, които са управлявали лагера на , от 1905 души, прекарали там времето между ноември 2012 г. и декември 2014 г.Този лагер е едната от двете австралийски институции, които се грижат за процеса за. Те бяха многократно критикувани от ООН и правозащитни организации заради лошите условия на живот и обвиненията в системно насилие срещу мигрантите там.Компенсацията ще бъде изплатена от и фирмите за сигурност G4S и Broadspectrum (сега собственост на Ferrovial). Тя ще бъде разпределена сред ищците на базата на това колко време са прекарали там и какви болести и здравни проблеми са понесли.През август 2016 г. властите обявиха, че ще затворят лагера на Манус, но не дадоха точна дата, припомня Си Ен Ен. През април 821 души все още бяха задържани там. Близо четвърт от всички търсещи убежище, задържани от австралийските власти, са прекарали затворени над две години.Правителството коментира, че се е съгласило на споразумение, за да спести на данъкоплатците разходите за процес. Министърът по имиграцията Питър Дътън нарече решението \"благоразумно\".Миналата година Австралия и САЩ постигнаха споразумение, според което мнозинството от задържаните ще бъдат презаселени в САЩ, а  от Централна Америка. Президентът Доналд Тръмп неохотно се съгласи да спази сделката, макар да я обяви за \"тъпа\".", "date": "2017.06.14", "title": "Австралия ще изплати 70 млн. долара обезщетение на мигранти, прекарали години в лагер"}
{"url": "http://www.dnevnik.bg/sviat/2017/06/14/2989083_polsha_se_pritesni_che_ukraincite_v_stranata_moje_da/", "text": "Тази седмица влезе в сила режимът за безвизово пътуване до ЕС на украинските граждани. Макар то да е само за не повече от 90 дни в рамките на всеки период от 180 дни, а през границата да се допускат единствено притежателите на биометрични паспорти, в Полша вече се притесниха.Причината е, че в страната има стотици хиляди украинци и част от тях са готови да се преместят на Запад заради по-високото заплащане. Олександер Поташни се е отказал от 400 долара месечна заплата на таксиметров шофьор в Киев, за да кара срещу 1300-1400 долара за Uber във Варшава, разказва \"Ройтерс\". Поташни споделя, че иска да остане, но познава доста сънародници, готови да поемат на Запад и след няколко години да започнат собствен бизнес, макар това да е незаконно.Централната банка вече регистрира тенденция за натиск за повишаване на заплатите в Полша. Една от възможните причини е, че украинците запълниха частично дефицита на полски служители и работници, заминали за по-богатите страни от ЕС, и временно задържаха темпото на ръст на заплатите. Централната банка очаква ръстът на заплащането да остане около 4% годишно до края на 2019 г.В съседна Унгария, приела доста по-малко украинци, заплатите растат с двуцифрени измерения и расте дефицитът на работници в строителство, здравеопазване, търговия. В Полша поскъпването на труда може да се ускори и от правителствените планове за повишаване на минималната заплата и понижаване на възрастта за пенсиониране.Известно успокоение носят прогнози като на бизнес сдружението Pracodawcy RP, според което в следващите години украинците може да се удвоят до около 2 млн. души, стига властите да имат стратегия как да ги задържат, а не само те да минават транзитно на път за Германия и Западна Европа.", "date": "2017.06.14", "title": "Полша се притесни, че украинците в страната може да поемат на Запад"}
{"url": "http://www.dnevnik.bg/sport/2017/06/14/2989118_federer_propusna_machbol_i_zagubi_ot_tomi_haas_v/", "text": "Роджър Федерер се завърна на корта с неочаквана загуба от германския ветеран Томи Хаас във втория кръг на турнира в Щутгарт. Носителят на 18 титли от Големия шлем пропусна мачбол и отстъпи с 6:2, 6:7 (8), 4:6 в първия си двубой на тревни кортове през 2017 г.Това беше първи официален мач за Федерер от два месеца и половина насам. С него беше сложен край на серията на 35-годишния швейцарец от 12 поредни победи, които постигна при спечелването на титлите в Индиън Уелс и Маями.Хаас, който през април навърши 39 години и в момента заема 302-ото място в световната ранглиста, нанесе едва второто поражение на Федерер през 2017 г. Предишното беше от руснака Евгений Донкой на осминафиналите в Дубай, когато Маестрото отново пропусна мачбол и допусна обрат в три сета.За последно Федерер беше губил от толкова ниско класиран в ранглистата играч през август 1999 г. Тогава той отстъпва на 409-ия в света Бьорн Пау от Германия в първия кръг на турнира в Синсинати.С отпадането на Федерер Григор Димитров остава най-високо поставения играч в Щутгарт. Българинът, който е №2 в основната схема,  Федерер и Хаас изиграха мача с най-висока общо възраст на съперниците от 35 години насам.Двубоят започна отлично за фаворита и нищо не предвещаваше, че може да се стигне до изненада. Федерер спечели по категоричен начин първия сет, а във втория реализира ранен пробив, за да поведе с 2:1.В този момент обаче започна завръщането на Хаас, който играе последния си сезон в световния тур и имаше едва четири мача на ниво \"АТП\" през 2017 г.Германският ветеран реализира първия си пробив в мача, за да изравни при 2:2. Федерер продължи да има игрово предимство и стигна до \"скрит\" мачбол при 4:4. Хаас обаче го спаси, измъкна подаването си и впоследствие успя да се добере до тайбрек.Дългият гейм започна по-добре за 302-ия в света, който стигна до два сетбола при 6:4. Федерер ги спаси, след това отрази и трети при 6:7, а при 8:7 получи точка за спечелване на мача. Той обаче го пропусна след бекхенд в аут, след което Хаас приключи втория сет в своя полза при четвъртата си възможност.В началото на третата част рекордьорът по титли от Големия шлем пропусна три възможности да поведе с пробив аванс. Хаас се възползва от нервността и прибързаните отигравания на съперника и проби 3:2.След това германецът пропиля аванс от 40:0 и след това цели четири пъти трябваше да отразява възможности за връщане на пробива. Той обаче показа голяма увереност и се справи с тежката ситуация, за да затвърди предимството си - 4:2.Този гейм се оказа повратният момент в двубоя. В следващите си два сервис гейма бившият номер 2 нямаше никакви проблеми и сложи точка на спора след 105 минути игра.Хаас постигна четвърта победа в 20-ия си мач срещу Федерер. Това е първият му успех срещу швейцареца от 2012 г., когато спечели финала на турнира на тревни кортове в Хале.В четвъртфиналите в Щутгарт Хаас ще се изправи срещу своя сънародник Миша Зверев, който победи друг германец - квалификанта Яник Ханфман със 7:6 (1), 6:2.", "date": "2017.06.14", "title": "Федерер пропусна мачбол и загуби от Томи Хаас в първия си мач на трева"}
{"url": "http://www.dnevnik.bg/sport/2017/06/14/2989082_cvetana_pironkova_stigna_do_purviia_si_chetvurtfinal/", "text": "Цветана Пиронкова се класира за първия си четвъртфинал през 2017 г., след като постигна втора поредна безапелационна победа в турнира на трева в Нотингам.След като в първия кръг , днес най-добрата българска тенисистка премина експресно и през Куруми Нара от Япония - 6:3, 6:2.Пиронкова имаше нужда от 77 минути, за да запише втора победа във втория си двубой срещу 25-годишната японка, която се намира 35 места по-напред в световната ранглиста. Успехът й донесе и важни точки в борбата за В спор за място на полуфиналите в Нотингам българската тенисистка ще се изправи срещу победителката от мача между поставената под №5 Луцие Шафаржова от Чехия и Су Вей Хсие от Тайван.Пиронкова започна по-колебливо мача с Куруми Нара и допусна ранен пробив за 1:2. Тя обаче бързо намери своя ритъм и спечели четири поредни гейма. Нара спря отличната серия на съперничката за 3:5, но българката приключи по безапелационен начин първия сет със сервис гейм на нула.Пиронкова продължи да доминира и спечели първите четири гейма на втората част. Тя дори имаше шанс да реализира трети пореден пробив и да поведе с 5:0, но Куруми Нара успя да спаси подаването си и да се задържи в мача.Японката успя да вземе и следващото си подаване за 2:5, но това беше всичко, до което българката й позволи да стигне.Пиронкова показа отличен начален удар и завърши мача със 74% вкаран първи сервис. Тя загуби само седем от 39-те точки, които бяха разиграни след първите й сервиси.Вторият начален удар създаде проблеми на българката, но пък тя показа много стабилна и уверена игра в ключовите моменти от двубоя. 29-годишната пловдивчанка реализира четири пробива при петте си възможности и загуби само веднъж подаването си при трите възможности, които се откриха пред Куруми Нара.Четвъртфиналът в Нотингам е първият за Пиронкова от една година насам. Последният й отново беше на тревни кортове - миналия юни в Бирмингам.Българката ще разбере следващата си съперничка в четвъртък, а в петък ще опита да стигне до първия си полуфинал от турнира в Сан Антонио през март 2016 г.", "date": "2017.06.14", "title": "Цветана Пиронкова стигна до първия си четвъртфинал през 2017 г."}
{"url": "http://www.dnevnik.bg/sport/2017/06/14/2989086_bfs_kupi_bileti_za_20_hil_leva_za_blagotvoritelniia/", "text": "БФС купи билети за 20 хил. лева за благотворителния мач на  на Националния стадион \"Васил Левски\".Футболната централа и президентът Борислав Михайлов подаряват билетите на футболни школи, за да могат те да се докоснат до звездите, които ще играят в мача на Бербатов. Дарението от 20 хил. лева пък е в подкрепена на каузата на .\"Българският футболен съюз призовава всички привърженици на играта да присъстват на трибуните за грандиозното шоу тази вечер и да подкрепят благородната кауза на фондация \"Димитър Бербатов\", се казва в съобщението на БФС.", "date": "2017.06.14", "title": "БФС купи билети за 20 хил. лева за благотворителния мач на Бербатов"}
{"url": "http://www.dnevnik.bg/video/2017/06/14/2989157_poveche_ot_200_dushi_uchastvaha_v_marsha_za_evropeisko/", "text": "Повече от 200 души участваха тази вечер в Гражданския марш за европейско правосъдие във Варна.\"Точно на днешната – 14 юни, през 2013 г. Делян Пеевски беше избран от Парламента за председател на ДАНС, припомниха организаторите на марша преди началото му. В три сутринта печатаха извънреден брой на \"Държавен вестник\", за да може той да получи достъп до класифицирана информация\".Според адвокат Емил Георгиев в момента България има безконтролен и безотчетен главен прокурор, който директно заявява, че не дължи обяснения никому за действията си, анонимна и неефективна прокуратура, която прилага избирателно правото, управляващи политици, които твърдят, че съдебната реформа не включва прокуратурата и председател на Върховен Административен съд, който участва в манипулации на изборите за нов ВСС.Маршът във Варна тръгна от Съдебната палата в града на пл. \"Независимост\" и преминавайки по централните улици на града стигна до сградата на общинската администрация.Организатори на събитието съобщиха за \"Дневник\", че също както при първия марш на 23 май т.г., след публикациите им във Фейсбук, част от тях са били повикани на среща в полицията. Там са били предупредени, че инициативата им би могла да предизвика безредици, което щяло да навреди на началото на туристическия сезон.", "date": "2017.06.14", "title": null}
{"url": "http://www.dnevnik.bg/bulgaria/2017/06/14/2989190_rashidov_nikoga_otnosheniiata_s_turciia_ne_sa_bili/", "text": "\"Никога отношенията с Турция не са били толкова приятелски и толкова добри. Те станаха братски\", заяви пред БНТ бившият министър на културата, сега председател на ресорната парламентарна комисия, Вежди Рашидов в предаването на БНТ \"Още от деня\". Разказвайки за , Рашидов, който бе част от българската делегация, продължи, \"Аз помня първата им среща, на която се посрещаха с г-н Борисов, г-н Ердоган, а сега излизат и си казват братко\".Рашидов похвали министър-председателя Борисов, като обясни, че му се възхищава, наблюдавайки израстването му в политиката. \"Бойко Борисов извоюва нещо много интересно, ако забелязвате от година и нещо в България не е актуална темата за бежанците. Обстановката по границата е спокойна\", заяви той.Припомни, че преди посещението в Турция премиерът имаше разговори с френския президент Еманюел Макрон в Париж и  в Берлин. По думите му на Борисов се е паднала много важна роля – на балансьор, който водел \"политика на демокрацията, на баланса и на разума\".\"Пътя за Европа (на Турция) минава през България\", посочи още Рашидов. По думите му на срещата е коментирана и темата за ДОСТ. \"Тя мина така между другото, защото неоснователно може би докрай да обвиним Турция, ако някой е преиграл с турската карта\", каза той. На срещата са коментирани и енергийни проекти, като Рашидов посочи, че Борисов е поставил така нещата, че ако Турски поток се реализира, то газът да минава и през България.", "date": "2017.06.14", "title": "Рашидов: Никога отношенията с Турция не са били толкова приятелски"}
{"url": "http://www.dnevnik.bg/sviat/2017/06/14/2989078_maslo_i_mliako_sa_naimenovaniia_samo_za_jivotinski/", "text": "Храни на растителна основа не могат да бъдат продавани с наименованието, запазено за храни с животински произход като \"мляко\", \"сметана\" или \"масло\", постанови днес Съдът на ЕС, отхвърляйки аргументите на германска компания, която продава \"масло тофу\" и \"вегетарианско сирене\", предаде ДПА, цитирана от БТА.Според решението на съда компанията Тофутаун (TofuTown), която произвежда вегетарианска и веганска храна, не може да използва наименованията на млечните продукти, за да продава своите изделия, дори ако наименованието винаги включва и дума, която обозначава растителния произход на продукта. Тофутаун продава продукти като \"Сояту тофу масло\", \"Растително сирене\" и \"Вегетарианско сирене\".Съдът отбелязва, че има изключения, включени в европейските разпоредби, за някои добре познати и традиционно обозначени продукти като кокосово мляко, плодово сирене или масло от ший. Наименованията на продуктите на Тофутаун не са сред тези изключения.Делото бе отнесено до Съда на ЕС от германско съдилище, където асоциация, която се бори срещу нечестната конкуренция, внесе искане за съдебна забрана срещу Тофутаун с мотива, че пазарните практики на компанията нарушават разпоредбите на ЕС за обозначаване на млечните продукти.", "date": "2017.06.14", "title": "\"Масло\" и \"мляко\" са наименования само за животински продукти, постанови съдът на ЕС"}
{"url": "http://www.dnevnik.bg/sport/2017/06/14/2988943_fenovete_v_angliia_sa_protiv_vuvejdaneto_na_kusni/", "text": "Асоциацията на футболните фенове в Англия (FSF) разкритикува предложението да има мачове във Висшата лига от 19:45 местно време (21:45 българско). Според тях късният час ще затрудни придвижването на привържениците и може да доведе до празни места по стадионите.\"Вече имаме твърде много двубои в неудобен за феновете час, особено за тези, които трябва да пътуват големи разстояния. Телевизионните оператори разчитат на атмосферата, създадена от привържениците, което прави техния продукт атрактивен\", се казва в изявлението на FSF.Промените бяха предложени на телевизионните оператори и ръководството на Висшата лига. Ако те бъдат одобрени, броят на излъчваните на живо мачове във Великобритания ще се увеличи от 168 на 190 от сезон 2019/2020 г.\"Какво впечатление биха оставили празните трибуни? И все пак явно операторите и Висшата лига са решени да насрочват мачове в часове, които още повече ще затруднят присъствието на феновете\", допълват от FSF.Според асоциацията зад предложението стои BT Sport, един от сегашните притежатели на правата за излъчване на мачовете от Висшата лига. Финално решение за новия договор за излъчване ще бъде взето през февруари 2018 г.", "date": "2017.06.14", "title": "Феновете в Англия са против въвеждането на късни мачове"}
{"url": "http://www.dnevnik.bg/sviat/2017/06/14/2989159_rumuniia_se_izpravi_pred_predsrochni_izbori/", "text": "По-малкият коалиционен партньор на правителството в Румъния – Алиансът на либералите и демократите (АЛДЕ) оттегли политическата си подкрепа от кабинета на премиера Сорин Гриндяну. Министрите от АЛДЕ са готови да подадат оставка, заяви лидерът на формацията Калин Попеску Таричану, цитиран от \"Аджерпрес\".Националният изпълнителен комитет на управляващата Социалдемократическа партия (СДП) се събра на , на което се очаква да бъде решена съдбата на кабинета Гриндяну.Според румънски медии лидерът на СДП  планира да свали собственото си правителство само половин година след встъпването му в длъжност.Медиите твърдят, че  е заплашил да оттегли политическата подкрепа за правителството, защото бил недоволен от забавянето на мерки от програмата за управление. заяви днес в неофициален разговор с журналисти, че не  иска оставката му, а някои от членовете на ръководството на партията. Що се отнася до заседанието, на което ще се анализира работата на кабинета, премиерът каза, че очаква \"публична екзекуция\".", "date": "2017.06.14", "title": "Румъния се изправи пред предсрочни избори"}
{"url": "http://www.dnevnik.bg/bulgaria/2017/06/14/2989168_celi_se_v_sudebniia_suvet_da_vliazat_hora_udobni_za/", "text": "Спускането на кандидати за съдийската квота на Висшия съдебен съвет от административни ръководители на съдиите цели в съвета да бъдат вкарани хора, които не биха противоречали на сегашния главен прокурор – това мнение изрази в предаването \"Лице в лице\" на Би Ти Ви съдия Емил Дечев от Софийския градски съд. Дечев е и кандидат за ВСС от съдийската квота.В края на миналата седмица членът на ВСС Калин Калпакчиев разказа, че  на седем кандидати, които да бъдат подкрепени при гласуването за новия състав на съвета. \"аз съм видял листчето\", каза днес Дечев. Той добави, че колега от Софийския районен съд (СРС) му е разказал, че административният ръководител му е дал лист със седем имена и една резерва, които си заслужавало да бъдат избрани. Според него тези имена не са препоръка лично на и.д. шефа на СРС Стефан Милев, защото той не ги познава.\"Имената в списъка са на хора, които самият г-н Милев, председателят на СРС, не познава. Няма как да ги познава по простата причина, че той има едва няколко месеца стаж като съдия, преди това е работил като прокурор. Като прокурор той е познавал съдиите в Софийския районен и Софийския градски съд, докато по-голямата част от хората в списъка са колеги от страната но и са специалисти извън областта на наказателното право. (...) Другото, което прави впечатление, че същият списък се разпространява и на други места, т.е. създателят очевидно не е г-н Милев, координаторът очевидно е друг човек над г-н Милев\", каза той.\"Аз мога само да гадая дали има нещо друго, освен териториалния принцип, което ги обединява. Може би идеята е да бъдат избрани хора, които в един бъдещ ВСС не биха противоречали на мнението на сегашни членове на ВСС\", каза Емил Дечев, а на въпрос на кого отговори, \"Например на главния прокурор\".Попитан дали ще покаже листа със спуснатите кандидати, ако те бъдат избрани, той каза, че ще помисли по въпроса и можело да го покаже.", "date": "2017.06.14", "title": "Цели се в съдебния съвет да влязат хора, удобни за главния поркурор, смята кандидат за ВСС"}
{"url": "http://www.dnevnik.bg/sport/2017/06/14/2989200_zvezdnite_otbori_na_berbatov_i_figo_zavurshiha_33_vuv/", "text": "Звездните отбори на Димитър Бербатов и Луиш Фиго направиха равенство с шест гола в благотворително футболно шоу пред 35 000 зрители на Националния стадион \"Васил Левски\".\"Moже да се каже, че това е най-емоционалният ми мач. Факторите са два. Идват хора, които съм играл с тях, и такива, срещу които съм играл. Които уважавам като футболисти и като хора. И разбира се това, че правим мача заради талантливите деца на България, които трябва да подкрепяме и това се опитвам да прав с моята фондация. Този мач е за тях, за всички нас като нация, защото това са нашите деца\", каза Бербатов преди двубоя.В стартовия състав на отбора, воден от бившия нападател на ЦСКА и \"Манчестър юнайтед\", освен него бяха Дейвид Джеймс, Гари Невил, Неманя Видич, Фил Невил, Патрис Евра, Пол Скоулс, Раян Гигс, Красимир Балъков, Христо Стоичков и Роби Кийн.Срещу тях се изправиха Йенс Леман, Иван Кордоба, Карлос Марчена, Димаш, Мичел Салгадо, Робер Пирес, Яри Литманен, Кристиан Карембьо, Предраг Миятович, Давид Трезеге и Луиш Фиго.Съдия №1 на България за 2016 г. Никола Попов беше главен рефер на двубоя, а Мартин Йол и Аврам Грант бяха треньорите на двата отбора.Сред зрителите в ложата бяха президентът на БФС Борислав Михайлов и кметът на София Йорданка Фандъкова.Резултатът беше откри още в четвъртата минута с фантастичен гол на Давид Трезеге. Французинът получи технично центрира от Фиго и прати топката във вратата с мощен шут от воле с левия крак.Четири минути по-късно Раян Гигс пусна меко центриране към Бербатов. Той се пребори за високата топка и свали с глава към далечната греда, където Марчена си вкара автогол в опит да попречи на Роби Кийн да отбележи отблизо - 1:1.В 11-ата минута най-дейният в състава на Фиго - Мичел Салгадо, беше оставен да навлезе в наказателното поля отляво и да стигне до границата на вратарското поле. Оттам той намери непокрития Трезеге, който спокойно насочи топката в опразнената част на вратата.В следващите минути тимът на Фиго продължи да бъде по-активен, особено по десния фланг, където Салгадо не спираше да снове при наличието на Христо Стоичков на крилото. В 30-ата минута носителят на Златната топка за 1994 г. беше заменен от наследника си в националния отбор Мартин Петров.\"Малко сме се поотворили. Всичките са велики играчи, но малко се изморяват. Но все пак са талантливи\", коментира треньорът на отбора на Бербатов Мартин Йол.С появата на Петров на фланга \"Юнайтед старс\" заигра по-активно в атака. В 44-ата Бербатов беше изведен зад защитата, овладя топката в близост до аутлинията и сервира топката на Роби Кийн, който не сбърка на метър от голлинията.В началото на втората част бившият капитан на националния отбор Стилиян Петров се появи на мястото на Красимир Балъков под бурните овации на публиката. Балъков пък пое ролята на асистент на Мартин Йол.\"Трябваше да вляза в ролята на помощник, защото много млади български футболисти играха второто полувреме, а Мартин Йол не ги познаваше\", каза с усмивка бившият футболист на \"Спортинг\" и \"Щутгарт\".\"Тези хора сме ги гледали само по телевизора, стремим се да им подражаваме като хора и играчи. Чувството да играеш с тях е несравнимо\", заяви защитникът на ЦСКА Божидар Чорбаджийски, който беше първият появил се в игра сред повиканите от Бербатов млади български играчи.На почивката бяха раздадени и годишните награди на фондацията на Бербатов. Отличени бяха девет деца в сфери.Изкуство: Вяра Пенчева (1-4 клас), Виктор Владков (5-8 клас) и Мариян Маврова (9-12 клас); наука: Огнян Огнянов (1-4), Иван Тагалев (5-8) и Евгени Кайляков (9-12); спорт: Преслава Добрева (1-4), Момчил Петков (5-8) и Моника Димитрова (9-12).В 54-ата минута Симао Саброса се измъкна от защитата след подаване от дълбочина и хладнокръвно преодоля Дейвид Джеймс, останал очи в очи с него - 3:2 за \"Ол старс\".Седем по-късно Кийн пропусна да изравни, изведен сам срещу вратаря Леман след страхотен пас с пета на Бербатов. В 69-ата минута обаче бившият нападател на \"Тотнъм\" и \"Ливърпул\" не сгреши отблизо след отлично центриране на Мартин Петров от левия фланг.\"По-уморен съм, отколкото едно време след два мача за три дни. Но да съм тук и да видя тази публика е най-хубавото нещо. Искам да благодаря на всички хора, които са тук\", заяви Луиш Фиго, след като беше заменен в 70-ата минута.", "date": "2017.06.14", "title": "Звездните отбори на Бербатов и Фиго завършиха 3:3 във футболното шоу на годината"}
{"url": "http://www.dnevnik.bg/bulgaria/2017/06/14/2989195_unss_nakaza_student_razkril_narushenie_pri/", "text": "Студент от Университета за национално и световно стопанство (УНСС), сигнализирал за нередности на писмен изпит, ще бъде наказан от ръководството на учебното заведение, предаде БНТ. Академичният съвет е решил да му наложи последно предупреждение за отстраняване с мотива, че е уронил престижа на университета, след като разкри как преподавател пише тройки, без реално да изпитва.Преди дни второкурсник в УНСС разказа как по време на изпит по \"Геоикономика и регионално развитие\" проф. Соня Докова предложила да напише тройка на всички, които станат и си тръгнат и масово студентите сторили това. Скоро последвало подобно предложение за четворка, от което се възползвали още хора, а малцината, които останали и писали докрай получили двойки. Студентът разказа във \"Фейсбук\" профила си, че е искал да подаде сигнал до ръководството на университета, но се оказало, че ръководителят на катедрата, до когото трябва да подаде жалбата си, е същият преподавател.След като историята бе разпространена от медиите, от УНСС направили проверка, при която е установено, че нарушение има, а проф. Докова е пенсионирана по нейно желание.\"Аз я повиках вчера в 11 часа и ѝ предложих двата варианта. Единият вариант беше, ако пожелае, да се пенсионира и другият вариант е да я уволня дисциплинарно. Тя избра варианта да се пенсионира\", заяви ректорът на УНСС Стати Статев пред БНТ. Академичният съвет искал да отстрани и студента, разгласил случая, но той се извинил за постъпката си и затова е наказан с последно предупреждение.Днес пред УНСС се състоя протест на студенти в защита на уличения проф. Докова. Същевременно от университета съобщават, че резултатите от изпита няма да се анулират, за да не се създава хаос.", "date": "2017.06.14", "title": "УНСС наказа студент, разкрил нарушение при провеждането на изпит"}
{"url": "http://www.dnevnik.bg/sviat/2017/06/14/2989143_dolu_cariat_ili_dokude_shte_stignat_protestite_v_rusiia/", "text": "След като за три месеца свика на два пъти демонстрации в национален мащаб, които стреснаха Кремъл, е очевидно, че опозиционният лидер Алексей Навални е способен да изведе хората на улиците. Дали обаче демонстрациите може да прераснат в истинско политическо движение?Десетки хиляди излязоха в понеделник по улиците на над 100 града из цяла Русия, за да изразят недоволството си от президента Владимир Путин и управляващите елити, които смятат за корумпирани. Московският протест скъса с традицията на дисциплинирана опозиционна сбирка, на която демонстранти на средна възраст скандират лозунги срещу Путин на някой площад в периферията на столицата.Вместо това множеството, предимно от тийнейджъри и двайсетинагодишни младежи, се събраха на оживен булевард в центъра на столицата и скандираха \"Долу царят!\", покатерени по скелетата на строежи и улични стълбове.Най-малко 1750 души бяха задържани по време на  от полицаи в пълна екипировка за борба с безредици, размахващи палки, като само в Москва задържаните са близо 900. Навални, който свика демонстрациите, се прочу с разследванията на корумпирани служители и вече достига до по-млади хора, качвайки видеоматериали в Ютюб.Той беше арестуван от полицията пред дома си в Москва, преди да успее дори да отиде на протеста. Това остави демонстрацията в столицата без водач. Както повечето останали демонстрации в страната, и тази премина хаотично и без ясни политически искания.Фигурите, описвани обикновено като опозиционни лидери, пренебрегнаха протестите с изключение на младия политик Иля Яшин, който обаче няма много последователи. Сегашните руски опозиционни групи и техните лидери като че ли не са особено привлекателни за протестиращите, заяви Маша Липман, независим политически наблюдател в Москва.  може да стои зад свикването на протестите, но лозунгите имаха основно за мишени Путин и корупцията сред управляващите и съвсем незначителна част изразяваха подкрепа за него.Харизматичният и умело използващ медиите някога бе отхвърлян като московски хипстър, който не се харесва на хората в отдалечените райони на Русия. През декември той направи заявка, че ще се противопостави на Путин на  и прекара последните пет месеца, пътувайки из Русия. Той отвори предизборни щабове по градове и села, където от десетилетия не е имало истински политически живот. Стратегията явно му се отплаща: в някои градове в Сибир, например, се състояха най-големите опозиционни протести след 1991 г.Но на протестите в понеделник, свикани главно като открито неподчинение на властите, липсваха конкретни политически искания освен общо послание срещу корупцията на управляващите.Макар и без конкретни цели, те може да полагат основите за отприщване на широкомащабно недоволство. \"Не бих говорил за движение. Мисля, че е подготвителен етап, тъй като обществото става по-политизирано\", казва Алексей Макаркин от Центъра за политически технологии. \"Клоновете на Навални в регионите изграждат инфраструктурата на протеста.\"След като бе избран за трети президентски мандат през 2012 г., Путин разчиташе на по-възрастно, по-консервативно поколение, което е подозрително към Запада, травматизирано от болезнените икономически реформи на 90-те години и боящо се от резки социални промени. От години Кремъл хвали шумно стабилността като главно постижение на 17-годишното управление на Путин, увеличавайки популярността му на 80% и разубеждавайки руснаците да търсят алтернатива на управлението му.Точно това послание обаче изглежда няма успех при младите. \"Това е ново поколение, което не помни какво е Съветският съюз и не изпитва опасения от хаос и бурни промени, асоциирани с 90-те години\", посочи Макаркин. \"Когато възрастните им казват, че може да загубят работата си, ако отидат на протестите, те не ги слушат.\"Точно както в понеделник, големи протести през март смаяха наблюдателите на Русия заради големия брой демонстранти на тийнейджърска възраст и около 20-годишни. Дотогава младото поколение беше смятано за аполитично.Люся Щейн е една от новото поколение, арестувана в понеделник в Москва. На страницата си във Фейсбук 21-годишното момиче е качило селфи, направено в полицейския автобус в компанията на двайсетина арестувани младежи на нейната възраст. По думите ѝ имало само един \"възрастен\".В един момент по време на демонстрацията Щейн се озовала срещу редицата полицаи, които избутвали хората в подлез. \"Казах на полицаите, че имам право да бъда там, където искам, и че няма да се махна\", разказва Щейн.Тя прекарала пет часа в ареста и я чакат до 15 дни затвор заради участие в незаконен митинг. Разговорът с полицаите в участъка не обезсърчили Щейн, която току -що е завършила водещото руско училище по кинематография, да продължи да протестира.\"Един полицай каза, че ни плащат; друг ме посъветва да си намеря гадже, да си взема домашен любимец и да престана да ходя по митинги\", добавя тя. \"Искам да продължа да правя това, което правя. Мисля, че хората ще излязат отново поне като отговор на арестите\", убедена е Щейн. /БТА", "date": "2017.06.14", "title": "\"Долу царят!\", или докъде ще стигнат протестите в Русия"}
{"url": "http://www.dnevnik.bg/sviat/2017/06/14/2989207_pone_chetirima_zaginaha_sled_kato_slujitel_otkri/", "text": "Служител на \"Ю Пи Ес\" (United Parcel Service) откри стрелба в център за сортиране на куриерски пратки в Сан Франциско, убивайки най-малко трима души, след което се простреля, предаде агенция Ройтерс.Ен Би Си съобщи, че той е стрелял по колегите си, а при пристигането на полицията е насочил оръжието към себе си. По-късно той е починал в болница.Сградата, в която работят 350 души е била обградена от полиция, а служителите са евакуирани.\"Компанията е натъжена и дълбоко загрижена за пострадалите служители, техните семейства и общността, която споделяме. Мислите и молитвите ни са със засегнатите от инцидента\", се казва в изявление, с което Ю Пи Ес излезе скоро след стрелбата. Директорът на болницата в Сан Франциско, където са откарани пострадалите не потвърди пред Ройтерс колко са те и какво е състоянието им.", "date": "2017.06.14", "title": "Поне четирима загинаха, след като служител откри стрелба в офис в Сан Франциско"}
{"url": "http://www.dnevnik.bg/sviat/2017/06/14/2989208_trump_misli_da_pogrebe_minskoto_sporazumenie_senatut/", "text": "Държавният секретар на САЩ Рекс Тилърсън заяви в сряда, че администрацията на президента Доналд Тръмп може да спре подкрепата си за Минското споразумение за прекратяване на сраженията в Украйна. Според него е възможно правителството в Киев да постигне споразумение с Москва извън структурите на сделката, постигната в столицата на Беларус през 2015г.Думите му дойдоха в отговор на въпрос на конгресмен дали отговаря на интересите на САЩ евентуално облекчаване на санкциите срещу Русия преди тя да е изпълнила ангажиментите си по Минското споразумение.Това стана в момент, когато Сенатът почти единодушно реши да бъдат наложени нови санкции на Москва заради намесата ѝ в американските избори през 2016г.\n    \"Мисля, че е важно да разполагаме с достатъчно гъвкавост относно постигане целите от Минск. Много е възможно правителствата на Украйна и Русия да постигнат задоволително разрешаване (на конфликта) чрез някаква структура, различна от Минск\", заяви Тилърсън през Комисията по външни отношения към Камарата на представителите във Вашингтон. \"Не бих искал да се окажем оковани с белезници към Минск, ако се окаже, че страните решат да се разберат чрез друго, различно споразумение.\"САЩ не са страна по Минското споразумение, постигнато с посредничеството на Франция и Германия и подписано от Украйна и Русия през февруари 2015г. Сделката във формата, известен като Нормандската четворка, предвижда прекратяване на огъня, оттегляне на тежкото въоръжение от фронтовата линия и конституционна реформа, даваща повече автономия на бунтовническите източни части от Украйна.Конгресменът демократ Елиът Енгел, който зададе въпроса, коментира, че подходът, за който говори Тилърсън, изпраща погрешен сигнал към Русия. \"Ако си мислят, че ние по някакъв начин желаем да облекчим санкциите преди те да са изпълнили рамката от Минск и преди да са напуснали Крим, смятам, че само окуражаваме Путин да продължи с изнудването си. И Бог знае, къде ще удари следващия път.\"По същото време горната камара на парламента одобри нови санкции срещу Русия и задължи Тръмп да полчи одобрението на Конгреса преди да бъдат облекчавани съществуващите. Общо 97 от стоте сенатори гласуваха със \"за\" и само двама - републиканците Майк Лий и Ранд Пол, гласуваха с \"против\".Решението, което сега се нуждае от одобрение и в Камарата на представителите и подписа на президента, е допълнение към закон за санкции срещу Иран. С него се търси наказването на Москва не само за намесата в американските избори, но и за анексирането на Крим и подкрепата за Башар ал Асад в Сирия.С текста се определя, че Конгресът ще прави преглед на всички промени в санкциите и превръща в закон това, което се взимаше с решение на президента. Налагат се и нови санкции срещу руснаци, виновни за нарушаване правата на човека или извършване на хакерски атаки.Ако Доналд Тръмп откаже да подпише закона, част от подкрепящите го казват, че разполагат с достатъчно гласове, за да преодолеят ветото му.\"Днес Сенатът най-после се изправи срещу Русия заради намесата ѝ в изборите ни. Поправката, подкрепена от двете партии, санкционира режима, който Кремъл заслужава заради действията си\", каза сенаторът демократ Джийн Шахийн, която е един от водещите лобисти за прокарването на мярката.С т.нар. Закон за противодействие на руското влияние в Европа и Евразия от 2017г. се прави корекция и в Акта в подкрепа суверенитета, целостта, демокрацията и икономическата стабилност на Украйна. В сегашния си вид този закон определя, че президентът \"може да въведе\" санкции срещу Русия. Сенатът промени формулировката на \"е длъжен да въведе\" санкции и определи 30-дневен срок това да стане след приключване на процедурата по узаконяване на поправките.Рекс Тилърсън коментира, че Белият дом проучва документа и действа от позицията на това, че президентът трябва да разполага \"с гъвкавост за засилване на натиска над Русия\".Новите ограничения ще са срещу \"корумпирани руски лица, които опитват да се скрият от санкциите (...) и са причастни към сериозно нарушаване правата на човека, доставят оръжие на режима на Асад, занимават се с умишлени кибератаки по поръчка на руското правителство, свързани са с корумпирана приватизация на държавни активи и имат бизнес с руските разузнавателен и отбранителен комплекси\".На санкции се предлага да бъдат подложени минно-добивната промишленост, металургията, морският и железопътният транспорт на Русия. Конкретният списък с компании ще определи Министерството на финансите на САЩ, което по закон отговаря за санкциите.Ограниченията ще засегнат също инвестициите в руските петролопроводи и газопроводи за износ. Санкциите може да застигнат онези инвеститори, които вложат в отрасъла повече от 5 милиона долара в рамките на 12 месеца.Разширява се и забраната да се помага на руските компании да разработват находища в зоната на шелфа. Подкрепа вече не бива да се оказва и на частни компании, в които някакъв дял притежава лице от списъка със санкционираните.Сенатът предлага и да се анализира възможният ефект от въвеждането на пълна забрана за инвестиции в руските държавни дългови облигации. Една трета от еврооблигациите и облигациите за федерален заем, емитирани от правителството, са в ръцете на нерезиденти. Колко от тях са от САЩ не се обявява.                    Сенатът иска да задължи Министерството на финансите, Държавния департамент и директора на Националното разузнаване в срок от 180 дни след приемането да поправките да предоставят доклад за високопоставените политици и близките с режима в Русия олигарси.Анализът трябва да обхваща връзките на тези хора с руския президент Владимир Путин, да описва признаците на корупция, да описва доходите, финансовото състояние и инвестициите на обкръжението му. В текста се определя да бъдат разкрити и чужденците в този тесен кръг около Путин.Сенаторите предлагат да бъдат проучени ключови руски компании с държавно участие, ролята им в икономиката на страната и възможните последици от санкционирането им, както и на конкретни руски олигарси. Идеята е докладът да е публичен, но евентуално може да бъде засекретен целият или отделни негови части.По време на дебатите сенаторът Майк Карпо заяви, че две комисии са проучили влиянието на санкциите срещу Русия и са стигнало до извода, че \"руснаците са свикнали да живят в този режим\". \"За Путин икономическите загуби от санкциите не надхвърлят предимствата от окупирането на Крим, безпорядъка в Украйна, кибератаките и подкрепата за Асад\", добави Карпо. Затова, според него, и от двете партии в Сената са съгласни, че САЩ трябва да отговарят много по-твърдо.", "date": "2017.06.14", "title": "Тръмп мисли да погребе Минското споразумение, Сенатът одобри нови санкции срещу Русия"}
