{"url": "http://www.dnevnik.bg/sport/2017/05/16/2972332_siti_livurpul_i_arsenal_se_subraha_v_tri_tochki_predi/", "text": "\"Манчестър сити\" и \"Арсенал\" спечелиха отложените си мачове във Висшата лига и запазиха интригата в битката за място в Шампионската лига за последния кръг.\"Сити\" победи с лекота \"Уест бромич\" с 3:1 у дома и на практика си гарантира участие поне в квалификациите на най-силния клубен турнир. Тимът на Пеп Гуардиола се изкачи на третото място със 75 точки - с две повече от четвъртия \"Ливърпул\" и с три пред петия \"Арсенал\".\"Артилеристите\" чакаха дълго да пробият защитата на \"Съндърланд\", но два гола на Алексис Санчес в заключителната част на двубоя донесоха успех с 2:0. Лондончани записаха четвърта поредна победа във Висшата лига, но са близо да останат извън топ 4 за пръв път под ръководството на Арсен Венгер.В последния кръг (на 21 май от 17.00 ч.) \"Арсенал\" посреща шестия \"Евертън\", \"Ливърпул\" има домакинство срещу изпадналия \"Мидълзбро\", а \"Манчестър сити\" гостува на спасилия се преди няколко кръга \"Уотфорд\".\"Гражданите\" са в най-удобна позиция, тъй като заради предимството си в головата разлика (с три гола по-добра от на \"Ливърпул\" и с шест от на \"Арсенал) дори при равенство най-вероятно ще са трети. А при загуба - поне четвърти.\"Сити\" нямаше големи трудности срещу \"Уест бромич\" и си осигури успеха още преди да е изминал половин час. В 27-ата минута Кевин Де Бройне получи подаване с пета от Серхио Агуеро, задържа между трима в наказателното поле и намери Габриел Жесуш, който отблизо прати топката в опразнената врата.Само 47 секунди по-късно домакините удвоиха аванса си. Жезуш върна жеста на Де Бройне, след като се пребори с бранител и върна топката белгиеца, който с фалцов удар с десния крак намери далечния ъгъл.В 57-ата минута Яя Туре подпечата победата на \"гражданите\" след отличен индивидуален пробив и двойно подаване на скорост с Агуеро. Три минути преди края на редовното време гостите върнаха едно попадение чрез Хал Робсън-Кану.\"Арсенал\" също имаше категорично предимство при домакинството срещу отдавна закотвилия се на последното място \"Съндърланд\", но отличните намеси на вратаря Джордан Пикфорд дълго време запазваха равенството.В 72-ата минута Гранит Джака разсече отбраната на гостите с чудесно подаване към Мессут Йозил, който веднага подаде успоредно на голлинията, а за Санчес остана само да подложи крак и да изпрати топката в мрежата.Девет минути по-късно чилийският футболист отново демонстрира головия си нюх. След центриране от десния фланг Оливие Жиру успя да отправи акробатичен удар от трудна позиция, Пикфорд направи поредното си спасяване, но Санчес беше на място, за да направи добавка с глава.", "date": "2017.05.16", "title": "\"Сити\", \"Ливърпул\" и \"Арсенал\" се събраха в три точки преди последния кръг"}
{"url": "http://www.dnevnik.bg/sviat/2017/05/16/2971748_trump_e_predal_na_lavrov_strogo_sekretna_informaciia/", "text": "Президентът на САЩ Доналд Тръмп е предал по време на срещата си на 10 май с руския външен министър Сергей Лавров строго секретна информация за \"Ислямска държава\", която американците са получили от партньор с изрично условие да не се споделя с Москва.Освен това данните, предадени на САЩ съгласно споразумение за обмяна на разузнавателна информация, са били толкова поверителни, че са били държани в тайна от съюзници и са били известни на тесен кръг хора в администрацията във Вашингтон.Става дума за детайли относно терористичната заплаха, която свързва ислямистката мрежа с допускането на лаптопи на борда на пътнически самолети.Това като се позовава на настоящи и бивши служители на американската администрация. Малко по-късно и .Публикацията излиза ден преди срещата в сряда между САЩ и Европейския съюз относно планове на Вашингтон да разшири върху европейски авиокомпании забраната да се допускат в салоните на самолетите лични електронни устройства, по-големи от смартфон.Източниците твърдят, че споделянето ѝ с Лавров и присъствалият посланик Сергей Кисляк обърква работата с изключително важен разузнавателене източник за \"Ислямска държава\" и поставя под риск готовността на други партньори да споделят със САЩ.След срещата на Тръмп високопоставени служители на Белия дом за борба с тероризма веднага са започнали опити да ограничат щетите като са провели разговори с ЦРУ и Агенцията за национална сигурност. Проблемната част от разговора е била спестена дори в документацията за вътрешно ползване и пълната стенограма е достъпна само на малък кръг получатели.По време на разговорите президентът се отклонил от предварително уговорените параметри и започнал да описва подробности от строго секретната информация. Но \"Вашингтон пост\" разяснява, че макар обсъждането на подобни въпроси със страна, смятана за враждебно настроена към САЩ, да е незаконно, в същото време президентът има правомощия да разсекрети информация и така да не наруши закона.Съветникът по националната сигурност Хърбърт Макмастър, който е присъствал на разговора, казва, че \"в нито един момент не са обсъждани източници или методи на нашето разузнаване, нито военни операции, за които да не се известно на аудиторията\". Същото повтори в изявление и държавният секретар Рекс Тилърсън, цитиран от Си Ен Ен.Но източниик на \"Вашингнон пост\", запознат със съдържанието на срещата, настоява, че начинът, по който е говорил Тръмп, е бил \"шокиращо\" подсказване на начините, по които САЩ получават информация какво става с плановете на \"Ислямска държава\" и че поведението му е \"безотговорно\". Докато е обяснявал на Лавров за заплахата, президентът е споменал и града, в който източникът на САЩ се е сдобил с данните.\"Вашингтон пост\" също разполага с повечето подробности за плановете, включително името на града, но не ги публикува по настояване на администрацията. С подсказаното руснаците лесно могат да идентифицират американския съюзник и да опитат да го изолират, защото той може да бъде използван от Вашингтон и за събиране на данни за руското военно присъствие в Сирия.", "date": "2017.05.16", "title": "Тръмп е предал на Лавров строго секретна информация без позволение"}
{"url": "http://www.dnevnik.bg/analizi/2017/05/16/2971255_111-te_dni_na_trump_nov_uoturgeit/", "text": "Установеният стандарт едно ново управление да бъде оценявано на 100-ния си ден може да се проследи назад в историята до 100-те дни на Наполеон. Всъщност става дума за 111 дни през 1815 година, в които от заточеник на остров Елба Наполеон влиза в Париж като император, отваря няколко фронта, накрая губи битката при Ватерло и бива заточен на Света Елена. Ако този път може да бъде извървян за 111 дни, заслужава си да се мисли за сериозна оценка след такъв период.Но това символично число бива изоставено цял един век. Едва при Франклин Рузвелт то възстановява значението си. В началото на 1933 година Рузвелт заявява и изпълнява за 100 дни забележителна законодателна програма, съвместно с Конгреса, но и еднолично с изпълнителни заповеди, една мащабна реформа за излизане от Голямата депресия. От този момент 100-те дни се установяват като стандарт за оценка на нов президент.Тръмп напомни за оригиналната мярка, 111-те дни на Наполеон: в навечерието на 111-тияТака бе допълнен списъкът на странни, подозрителни и дори необясними уволнения, с които хаосът в новата американска администрация продължава да нараства до непознати нива.ФБР е особена служба в административното тяло на Съединените щати. Както и някои други федерални институции (например законите срещу организираната престъпност) тя възниква поради масов и често ирационален страх – в случая страх от надигане на анархистка вълна в Америка. Службата се създава като Бюро за разследване през 1908 година, а през 1935 година се разширява и преименува на Федерално бюро за разследване. Тя остава независима служба под наблюдението на министъра на правосъдието. Има хибриден профил на следствие и вътрешно разузнаване, бюджет от близо 9 милиарда долара и над 35 000 служители.В цялата си история от 1935 година до днес Бюрото е имало само седем директора (без временно изпълняващите длъжността); ако включим и предшественика му до 1935 година още четирима.Сред тях е легендата Едгар Хувър (на когото е кръстена известната сграда на Пенсилвания авеню, близо до Белия дом), който е директор цели 38 години. Мандатът на директора е 10 години. Президентът има конституционно право да смени директора. Но прекъсване на такъв мандат става по силата на извънредни обстоятелства. В един единствен случай в историята на ФБР, през 1993 година, директорът е уволнен. Тогава срещу Уилям Сешънс се натрупват множество уличаващи сведения за злоупотреба с власт (повече от битов характер, не нещо демонично). След месеци разследвания, прослушвания и медийни публикации Бил Клинтън го уволнява, тъй като Сешънс отказва да си подаде оставката. Това уволнение под натиска на серия обвинения е прецедент, то не е повторено.Обратно на този случай Тръмп в характерен стил произведе недоумение сред републиканците и вълна от възмущение в медиите. Той уволнява директора Джеймс Коми внезапно, без явни предупреждения и без консултации в съответните конгресни комисии. Макар за това съкращение да се носят слухове, то е неочаквано за самия Коми. Тръмп изпраща документа за уволнение във ФБР по частния си бодигард -В този момент Коми чете лекция пред служители на ФБР в Лос Анжелис. И научава от тях – те си гледат смартфоните – че докато си говорят, той е бил уволнен. Той се разсмива и не вярва, защото такива неща не се правят така в Съединените щати. Не се правят до скоро, но сега се правят.Скандалното уволнение повдига няколко по-големи въпроса: за основанията на безпрецедентния акт; за стила-Тръмп в кадровата политика на най-високи федерални равнища; за възможността казусът да доближи САЩ до конституционна криза.Джеймс Коми е близо до средата на десетгодишния си мандат. Неговото име е спрягано преди няколко години за съдия във Върховния съд. Бил е старши вице-президент на \"Локхийд Мартин\", най-големият субконтрактор на департамента по отбрана, на свой ред най-големият работодател в света. Коми е уважаван и недолюбван от двете страни – републиканци и демократи. Ако може да се изтъкне една единствена причина – най-фаталната – която доведе до загубата на Хилари Клинтън в Уисконсин, Мичиган и Пенсилвания, това може би е публичното изявление на Коми миналата година, че Клинтън масирано е злоупотребила с ползване на частен сървър за комуникация на класифицирана информация. Това е престъпление по федералното законодателство, смята се за непростима небрежност и голям грях. Впоследствие ФБР коригира значително тези свидетелства и твърди, че става дума за пренебрежим обем информация и мейли.Първите обяснения за уволнението на Коми от страна на Белия дом посочват тези променящи се показания като причина за уволнението. В меморандум до главния прокурор Джеф Сешънс заместник-главният прокурор Род Розенстайн посочва грешките на ФБР в разследването на Клинтън. От Белия дом подсказаха, че уволнението е резултат единствено на тези препоръки. Но Розенстайн в отговор намеква, че ще си подаде оставката, ако бъде нарочен като изключителната причина за такъв акт. Така че тази версия става невалидна само ден след уволнението.Самият Тръмп се отказа набързо от основанието, свързано с препоръки от министерство на правосъдието и обясни, че отдавна смята да освободи Коми. Остава тогава още по-невероятната версия, че причина са показанията на Коми още от лятото на 2016 година, които навредиха на Хилари Клинтън и помогнаха на него да спечели критичните три щата. Тогава Тръмп директно твърдеше, че Клинтън е за съд.Всички независими анализатори и журналисти, обаче, са наясно с най-вероятните мотиви Тръмп да предприеме ново уволнение на висш федерален служител. В медиите изтече информация, както от Белия дом, така и от Джеймс Коми, че преди три месеца на обяд в белия дом Тръмп двусмислено и агресивно, може би заплашително е питал директора на ФБР дали му е истински лоялен и дали смята да бъде такъв в бъдеще. По сведения и от двете страни този въпрос не е получил задоволителен отговор – в крайна сметка ФБР, макар под наблюдението на Министерство на правосъдието, има статут на независима агенция. Затова и мандатът на директора е 10 години, което означава, че теоретически може да му се наложи да работи с четирима президенти.Лоялността, която се очаква от директора на ФБР е свързана с еднозначно с едно условие – разследването на връзки и заговорничене между кампанията на Тръмп и руските тайни служби и кръгове около руския президент. След встъпването си в длъжност Тръмп очаква – и настоятелно дава да се разбере, че очаква – разследванията да бъдат прекратени, а ФБР да направи публично изявление, че те доникъде не водят, няма сведения за контакти, няма основания да бъдат продължени. Джеймс Коми, по думите на Тръмп, три пъти е заявявал в частни разговори, че разследвания срещу президента не се водят; което обаче не е вярно.Обратно на този блъф на Тръмп оказва се, чеКъм момента ФБР прави няколко разследвания, в чиито център е президентът Тръмп: прочутата руска връзка, контакти с неясни полукриминални фигури от руския бизнес, пране на пари на руски олигархически кръгове, незаконно или несъвместимо с етическите правила лобиране в руски среди от страна на членове на фамилията Тръмп, скрити задължения на бизнес империята на Тръмп към руски кръгове. Оказва се, обратно на заявленията на Тръмп, че тези разследвания са активни, става дума за мащабни разследвания. Нещо повече, дни преди уволнението Коми заявява, че се нуждае от допълнителен бюджет за разрастващите се разследвания.След скандала с Джеймс Коми вероятността тези операции на ФБР да бъдат закрити не е висока. Конгресът, медиите и широката публичност няма да преглътнат уволнението на директор на ФБР за разследвания, неудобни за президента и да си затворят очите пред закриването им. Този акт целеше да разреши проблем на Тръмп, но най-вероятно ще го усложни. След като става ясно, че Коми, човек независим, с впечатляваща кариера и авторитет, е уволнен заради разследване, което заплашва президента,Що се отнася до стила на кадрови саморазправи, той е рядкост, която стъписва републиканците и дори екипа на Тръмп. Вече бяха уволнени няколко висши служители, защото изразяват несъгласия, позовавайки се на незаконност на действията на Тръмп. Сали Йейтс, действащ главен прокурор, беше уволнена за несъгласие с изпълнителните заповеди, които по-късно бяха отменени от федерални съдилища. Приит Барара, наред с други прокурори, бе уволнен най-вероятно за разследванията на руската връзка в кампанията на Тръмп. След тях Тръмп бе принуден да освободи Майкъл Флин, съветника по национална сигурност, за прикриване и лъжи също по темата с руските връзки. Тези действия изглеждат катопроизвол и разбиране за ролята на президента като бос на семейна фирма с неограничени права за разпореждане. Освен че това възприятие е заблуда, дължаща се на неразбиране на институционалната тъкан на федерацията САЩ, то подсказва и нещо друго, цяла тенденция.Повтарящ се мотив в множество действия на Тръмп е неговата нетърпимост, стигаща вече до ексцес, към продължаващото разследване на \"руската връзка\". За съжаление на президента, колкото повече той се намесва грубо деспотически в тези операции, толкова повече подхранва съмненията, че там все пак е заровено нещо и това нещо не е съвсем невинно. Просто Тръмп не разбира, че така функционира либерално-демократичната среда на Щатите. В създалия се контекст дори руската връзка да е преувеличена, това ще трябва да се доказва. Съмненията, че я има така се засилиха, че публичността няма да се успокои, ако разследванията просто се прекратят.Уволнението повдига и един трети въпрос –Това подхвърляне се прави напоследък доста често от коментатори и демократически сенатори. Засега обаче е преувеличено. По-точно би било да се каже, че поведението на президента напомня редки случаи в историята на САЩ, когато конституционните й основи са били подлагани на изпитание; и с изключение на 1861 година са се оказвали достатъчно солидни. Но все пак конфликтът на интереси – да уволниш директора на разследващата те агенция – е съвсем явен. Дори може да се отиде по-далеч и да се твърди, че уволнението е акт на обструкция на правосъдието.Най-близката историческа аналогия е поведението на Ричард Никсън по повод аферата Уотъргейт. Преди 45 години невротизираният Никсън стига до сходен ексцес (който остава в историята с името \"съботна нощна сеч\") като уволнява няколко човека, сред тях и специалния прокурор Арчибалд Кокс, който води разследването по Уотъргейт. С тези уволнения се отключва цяла верига кризи на изпълнителната власт в отношение с другите две власти и Върховния съд.Крайният резултат от тези действия е известен – за да избегне импийчмънт от Долната камара и вероятното си отстраняване от Сената Никсън подава оставка. И това се случва на Никсън, един от най-опитните и интересни президенти на САЩ, с огромна роля в промяна на политиките на САЩ по време на Студената война. А не на Тръмп, който продължава да се държи така, сякаш федералното правителство е клон на Тръмп организацията.А отговорът на Тръмп в разгара на скандала? Серия туитове, в които се заканва да отмени прес брифингите в Белия дом.Поредният скандал показва, че Тръмп няма да влезе в ролята на президент. Той ще си играе на телевизионна звезда и ще продължи да живее, сякаш е още в кампания.", "date": "2017.05.16", "title": "111-те дни на Тръмп: Нов Уотъргейт ?"}
{"url": "http://www.dnevnik.bg/detski_dnevnik/2017/05/16/2971178_maturite_shte_se_provedat_na_moduli_za_da_se_ogranichi/", "text": "За първи път на редовна сесия държавните зрелостни изпити ще се проведат на модули, за да се . Мярката бе тествана по време на септемврийската сесия през м.г., когато на зрелостниците също така бе забранено да влизат с мобилни телефони и други устройства, както и със собствени химикалки на изпитите.Задължителната матура по български език и литература, на която на 19 май , ще бъде разделена на три модула, два от които за провеждане на тестовата част, а третия - за писане на интерпретативно съчинение или есе. Зрелостният изпит по математика например ще се поведе на два модула на 22 май - деня, в който е втората матура, чийто предмет е по избор.Идеята е зрелостниците да , което ще премахне възможността да получат верните отговори от теста по телефона  при излизане от залата с молба да отидат до тоалетната. Вариантът за всеки следващ модул ще се тегли след приключване на предходния, от което идва и притеснението да не блокира системата, тъй като училищата получават вариантите на тестовете през онлайн портал.Излизането от залата ще е разрешено след приключване и предаване на работата, ако модулът е с продължителност до 90 минути. В случаите, когато модулът е с продължителност 120 или 150 минути, учениците ще могат да излизат след първите 90 минути и после ще могат да се върнат и да продължат работа. Счита се, че няма как да им бъде издиктувана тема по телефон. Ако зрелостник напусне сградата, не се допуска да се върне обратно в нея до края на изпитния ден.Двата модула на матурата по български език и литература, по време на които ще се решават тестовите задачи, продължават по 60 минути; а третият - два часа. Тестът ще се формира от около 11 милиона варианта. Така темата, върху която ще работят зрелостниците, ще се разбере около 10.00 часа.Първият модул при матурите по английски език и география и икономика продължава един час, а втория и третия - по час и половина. Зрелостните изпити по математика, химия, биология и физика ще се провеждат в два модула, тъй като при тях не се изисква развиване на тема.Остават и другите правила за сигурност - родителите могат да присъстват в училищата, в някои от залите ще има видеонаблюдение. Резултатите ще бъдат обявени до 9 юни, а .Освен матури на 19 и 22 май ще се проведат и изпитите за национално външно оценяване, резултатите от които т.г. ще бъдат обявени единствено в точки, а не - в оценки по шестобалната система.Във . Заради това оценките от свидетелството за основно образование се преобразуват в точки по определена скала - отличен (6) се приравнява на 50 точки, много добър (5) - на 39 точки, добър (4) - на 26 точки, а среден (3) - на 15 точки. Документи за прием след седми клас ще се подават между 16 и 22 юни.", "date": "2017.05.16", "title": "Матурите ще се проведат на модули, за да се ограничи преписването"}
{"url": "http://www.dnevnik.bg/sviat/2017/05/16/2971629_siankata_na_kjurdite_shte_pomrachi_sreshtata_na_trump/", "text": "Турският президент Реджеп Тайип Ердоган отива във Вашингтон, разгневен от решението на САЩ да въоръжи кюрдските Отряди за народна защита в Сирия.Анкара е ключов партньор на САЩ в борбата срещу \"Ислямска държава\". Според нея Отрядите за народна защита (YPG) са свързани с Кюрдската работническа партия (ПКК)., която се бори за независимост на югоизточните региони на Турция, е , Европейския съюз и Вашингтон за терористична групировка.Вашингтон обаче вижда в YPG  срещу джихадистите.Ердоган  на президента Доналд Тръмп през ноември с надеждата, че тя ще доведе до ползотворни стъпки в Близкия изток. Тръмп бе един от първите западни лидери, , който концентрира властта в Турция в негови ръце.Решението за въоръжаване на YPG обаче направи отношенията между Анкара и Вашингтон взривоопасни, твърди високопоставен турски източник на агенция \"Ройтерс\". \"Ще бъде изключително лош знак, ако Турция се дистанцира от един от най-големите си съюзници, точно когато се говореше, че връзката, сериозно пострадала по времето на Обама, се възстановява\", каза той.\"Ако сме стратегически партньори, трябва да вземаме решения заедно. Ако нещо засенчи съюза, ще трябва сами да се оправим\", каза Ердоган пред репортери в неделя.Турция се надяваше, че встъпването в длъжност на Тръмп ще даде началото на нова епоха в отношенията със САЩ. Напрежението между двете страни нарасна по време на мандата на Барак Обама заради несъгласия спрямо Сирия и заради настойчивите искания на Анкара Вашингтон да екстрадира мюсюлманския духовник , когото президентът смята за своя най-голям враг.Ердоган описва подкрепата за кюрдските милиции като останка от политиката на Обама. Той ще заяви пред Тръмп, че това действие ще посее семената на бъдещи кризи и че има и други сили в региона, които са против YPG, включително лидерите на , твърди турският източник.Миналата седмица премиерът Бинали Йълдъръм заяви след срещата си с министъра на отбраната Джеймс Матис, че срещата на двамата държавни глави ще бъде възможност \"да се поправи грешката\" с подкрепата за милицията.YPG обаче са основната част от съюза на Сирийските демократични сили, които напредват към крепостта на \"Ислямска държава\" . Вашингтон не вижда алтернатива на кюрдите.Ако Тръмп и Ердоган не се спогодят, Анкара може да засили ударите си върху ПКК в Северен Ирак или върху отрядите в Сирия. Може и да ограничи достъпа до въздушната база \"Инджирлик\", използвана от коалицията срещу \"Ислямска държава\" - ход, срещу който германският канцлер Ангела Меркел вече остро се възпротиви.\"В крайна сметка ще се намери решение. Нито една страна не искат да прекрати отношения\", коментира Соли Йозел, преподавал в турския университет \"Кадир Хан\".", "date": "2017.05.16", "title": "Сянката на кюрдите ще помрачи срещата на Тръмп и Ердоган"}
{"url": "http://www.dnevnik.bg/biznes/2017/05/16/2970180_dnes_nastupva_danuchnata_svoboda_ot_pravitelstvoto/", "text": "Днес е денят на данъчната свобода от правителството за българите. Датата е символична и показва кога държавната хазна ще се попълни, ако всичко изработено бъде незабавно изземвано. По света тази дата се нарича Tax Freedom Day, а в България  - Ден на свобода от правителството.През настоящата година се работи по-дълго от обичайното, за да се платят данъците.По изчисления на института през 2017 г. българите ще изработват средно по 261 млн. лв. за един календарен ден. В същото време консолидираните приходи в бюджета са официално заложени в рамките на 35.4 млрд. лева. Това означава, че през текущата година ще са необходими почти 136 дни, за да се попълни хазната и да се подсигурят публичните харчове.Сметката разпределя тежестта върху абсолютно всички български граждани (включително деца, пенсионери и т.н.), но именно работещите понасят в най-голяма степен тежестта на хазната, посочват от института.", "date": "2017.05.16", "title": "Днес настъпва данъчната свобода от правителството"}
{"url": "http://www.dnevnik.bg/skorost/2017/05/16/2971533_mini_kuntrimen_veche_i_hibrid/", "text": "Мощност от 224 конски сили и среден разход от 2.1 л/100 км. Това предлага хибридната версия на \"МИНИ Кънтримен\".Моделът използва трицилиндров бензинов двигател и синхронен електромотор. Колата се рекламира като идеална за хората, които често пътуват из града.Със своите 42 километра пробег само на ток \"МИНИ Купър S E Кънтримен\" осигурява всекидневно придвижване без вредни емисии от дома до работното място и обратно.Максимална скорост на ток е до 125 км/ч. Батерията на електрическото МИНИ е литиево-йонна. Тя се състои от пет модула с по 16 клетки и има капацитет 7.6 кВтч. Зареждането й от конвенционален домакински контакт отнема малко над 3 часа.Багажният обем на електрическия \"Кънтримен\" е незначително по-малък от този на вариантите на модела с конвенционално задвижване. Запазена е и възможността за сгъване на облегалката на задната седалка в съотношение 40:20:40, както и на регулиране на наклона й.", "date": "2017.05.16", "title": "\"МИНИ Кънтримен\" вече и хибрид"}
{"url": "http://www.dnevnik.bg/tehnologii/2017/05/16/2971678_video_da_si_tatuirash_glasa_na_ljubim_chovek/", "text": "Татуировка с името или образа на любим човек не е нестандартна. Но с гласа му?Благодарение на новите технологии това вече е възможно.Базираният в Лос Анджелис татуист Нейт Сигард е изобретил приложение, което може да произнесе изрисувана на кожата звукова вълна или да направи дизайн на татуировка по аудио файл.Името му е Skin Motion и то ще бъде на пазара през юни. Сигард казва, че повечето хора, които се интересуват от приложението, искат да запазят гласа на починал скъп човек.Татуировката във видеото на агенция \"Ройтерс\" изобразява гласовете на партньорката и дъщерята на Сигард.", "date": "2017.05.16", "title": "Видео: Да си татуираш гласа на любим човек"}
{"url": "http://www.dnevnik.bg/sport/2017/05/16/2971268_ostavat_dva_dni_za_zapisvane_za_maratona_na/", "text": "Два дни остават до крайния срок за онлайн записване за Маратона на приятелството в Плевен. Събитието, чиито популярност и участници се увеличават всеки сезон, ще се проведе на 21 май за четвърта година.Участниците ще могат да се впуснат в традиционната дистанция (42.2 км), полумаратон (21.1 км), щафета (2х10 км) и безплатен градски крос (3 км). И тази година ще има детски маратон, чиято цел е привличане на вниманието на подрастващите към здравословния начин на живот.Организаторите от Eyes-Open и клуб \"Бегач\" обявиха пред \"Дневник\", че вече има 66 записани участници само за най-дългата дистанция, като след включването на професионалните състезатели броят им ще наближи 90. Очакват се общо около 500 участници.Миналогодишният маратон събрал повече от 300 участници от 17 държави. Тогава .Завършилите в дългите дистанции ще получат дизайнерски медал. Ще има парични премии и награди за победителите.Плевенският маратон има три звезди за качество като шосейно състезание, присъдени от Европейската федерация по лека атлетика, и е включен в календара на федерацията. Той е част и от румънската верига от исторически маратони - регистрирани са над 30 румънски бегачи.", "date": "2017.05.16", "title": "Остават два дни за записване за Маратона на приятелството в Плевен"}
{"url": "http://www.dnevnik.bg/gradska_sreda/2017/05/16/2971460_dnes_shte_se_provede_poslednoto_obshtestveno_obsujdane/", "text": "Днес от 17:30 в сградата на направление 'Архитектура и градоустроство\" към Столичната община ще се проведе последното обществено обсъждане за ремонта на булевард \"Княз Александър Дондуков\". Ремонтът ще започне от юни, като предстои Столичната община да обяви каква настилка ще бъде положена - павирана, изцяло с асфалт или комбинирана. в края на април беше представен проектът за булеварда. Той предвижда движението на автомобилите да бъде много затруднено, като ще има само по едно пътно платно в посока. Десният завой на кръстовището с ул. \"Георги Сава Раковски\" в посока \"Националната опера и балет\" ще бъде премахнат. Причината е велоалеята, която ще бъде разположена в най-дясната част на пътното платно. Трамвайните линии ще са между двете платна, като от тях ще ги разделят специални ограничители, за да не е възможно движението на автомобили по тях.Ремонтът ще се изпълнява на етапи в различни отсечки, за да не бъде затварян изцяло булеварда. Кръстовищата му с булевард \"Васил Левски\" и улица \"Георги Раковски\" също няма да бъдат затваряни, но ще бъдат стеснени.", "date": "2017.05.16", "title": "Днес ще се проведе последното обществено обсъждане за ремонта на бул. \"Дондуков\""}
{"url": "http://www.dnevnik.bg/sport/2017/05/16/2971740_chelsi_otpraznuva_titlata_s_pobeda_v_shou_sus_sedem/", "text": "С голяма част от резервите осигурилият си титлата във Висшата лига \"Челси\" продължи победната си серия след зрелищен успех с 4:3 над \"Уотфорд\" на \"Стамфорд бридж\". Сините записаха пети последователен успей и общо 29-и от 37 мача в шампионата.Кръг преди края на сезона лондончани имат 90 точки и аванс от десет пред втория \"Тотнъм\", 17 пред третия \"Ливърпул\", 18 пред четвъртия \"Манчестър сити\", 21 пред петия \"Атрсенал\" и 25 пред шестия \"Манчестър юнайтед\".Тимът на Антони Конте изпусна аванс от 3:1 срещу \"Уотфорд\", но стигна до трите точки благодарение на резервата Сеск Фабрегас в 88-ата минута.Мениджърът на \"Челси\" направи много промени в стартовия състав, след като в петък сините спечелиха титлата при гостуването на \"Уест бромич\". От първата минута започнаха Асмир Бегович, Курт Зума, Джон Тери, Нейтън Аке, Натаниел Чалобах, Кенеди, Уилиан и Миши Бачуай, а титулярните си места запазиха само Сесар Аспиликуета, Нголо Канте и Еден Азар.Тери даде старт на головото шоу в 22-ата минута. Уилиан центрира от корнер, Зума се пребори за топката във въздуха, а капитанът на лондончани се ориентира най-бързо пред вратарското поле и отблизо я изпрати в мрежата.Авансът на \"Челси\" издържа само две минути. Централните бранители на домакините действаха изключително неориентирано при центриране от левия фланг и от тази грешка се възползва Етиен Капу, който изпревари Бегович и отбеляза с глава.Тимът на Конте обаче си върна аванса девет минути преди почивката, а голът отново падна след корнер. Центрирането беше отбито, но попадна на крака на Сесар Аспиликуета, който с диагонален шут от границата на наказателното поле намери долния десен ъгъл на Еурелио Гомес.Четири минути след началото на второто полувреме домакините увеличиха преднината си. След рикошет топката се озова зад гърба над защитата в Нейтън Аке, който сервира топката за Бачуай, за когото остана само да я прати в опразнената врата.\"Уотфорд\" отново се върна в мача само две минути по-късно. Дарил Янмаат пресече пас на Канте, направи страхотен пробив в наказателното поле и технично насочи топката в далечния ъгъл.В 74-ата минута \"стършелите\" изравниха. Стефано Окака Чука се пребори за топката след центриране отдясно на Амрабат и със силен шут с десния крак не остави шансове на Бегович.Влезлият като резерва в 79-ата минута Фабрегас обаче лиши гостите от точка на \"Стамфорд бридж\", когато получи подаване по земя от Уилиан и донесе победата на \"Челси\".Сините могат да станат първият отбор в историята на Висшата лига с 30 победи в рамките на един сезон, ако в последния кръг спечели спечели срещу \"Съндърланд\" у дома на 21 май. ", "date": "2017.05.16", "title": "\"Челси\" отпразнува титлата с победа в шоу със седем гола на \"Стамфорд бридж\""}
{"url": "http://www.dnevnik.bg/sviat/2017/05/16/2971787_hilari_klintun_pravi_dvijenie_za_suprotiva_sreshtu/", "text": "Неуспелият кандидат за президент на Демократическата партия на САЩ Хилари Клинтън обяви вчера, че планира да създаде ново движение, кръстено \"Заедно напред\", което ще пропагандира политическа ангажираност и съпротива срещу действията на американския президент Доналд Тръмп, предадоха \"Франс прес\" и ДПА, цитирани от БТА. Изявлението е първи сигнал за връщането на Клинтън на политическата сцена, след като през ноември загуби президентските избори срещу Доналд Тръмп.Тя посочва в серия от постове в \"Туитър\", че през последните няколко месеца е размишлявала и е прекарвала време със семейството си. \"Повече от всякога смятам, че политическата ангажираност на гражданите е от жизненоважно значение за нашата демокрация. Изключително съм вдъхновена от всички, които започнаха да организират и водят\", добави Клинтън.Тя не скрива, че годината не се е оказала такава, каквато е очаквала, но вече знае за какво ще се бори - \"една по-добросърдечна, включваща Америка с голямо сърце. Хилъри Клинтън посочи и пет групи, които новото движение ще подкрепя: \"Индивизибъл\", \"Калър ъф чейндж\", \"Имърдж Америка\", \"Рън фор съмтинг\", и \"Суинг лефт\".", "date": "2017.05.16", "title": "Хилари Клинтън прави движение за съпротива срещу Тръмп"}
{"url": "http://www.dnevnik.bg/bulgaria/2017/05/16/2971574_junker_shte_oceniava_dnes_nominaciiata_na_mariia/", "text": "Председателят на Европейската комисия Жан-Клод Юнкер ще приеме днес номинираната за български . Срещата им ще се проведе в 10:00 часа в Страсбург.Това съобщи на пресконференция говорител на Европейската комисия, цитиран от БТА.Засега еврокомисарите няма да обсъждат въпроса какви отговорности ще бъдат възложени на Габриел. Той повтори, че решението по този въпрос е изцяло в ръцете на председателя Юнкер.Срещата на Юнкер и Габриел е първата стъпка след. След този разговор се очаква Юнкер да прецени дали номинираната може да бъде еврокомисар и в случай, че е удовлетворен, да определи нейните отговорности в ЕК.След това  ще бъде изслушана от съответната комисия на Европейския парламент и ако бъде одобрена, назначението ѝ предстои да бъде утвърдено от Съвета на ЕС.България е без еврокомисар от началото на годината, след като заместник-председателят на комисията \"Юнкер\"  през декември, за да заеме.Преди това тя направи  да стане, влизайки в конкуренция с  В крайна сметка и двете бяха надминати от португалеца Антониу Гутериш. След оставката на Георгиева портфолиото ѝ бе поето от германеца .", "date": "2017.05.16", "title": "Юнкер ще оценява днес номинацията на Мария Габриел за еврокомисар"}
{"url": "http://www.dnevnik.bg/sport/2017/05/16/2971532_a_sega_nakude_za_antonio_konte_i_chelsi/", "text": "Антонио Конте направи бляскав дебютен сезон начело на \"Челси\". Италианският специалист спечели титлата във Висшата лига и ще играе финал за ФА къп. Той заяви, че това са първите стъпки към много по-големи успехи. Въпросът е как ще продължи оттук нататък.През последните дни се появиха спекулации в италианската преса, че \"Интер\" иска да привлече Конте и го изкушава с оферта от 250 хиляди паунда седмично. Един от основните доводи за връщането му в Италия е това, че иска да е по-близо до семейството си.\"Би трябвало да бъде грандиозна оферта, за да го видим далеч от \"Челси\". Единственото нещо, заради което мениджърите се преместват от подобни позиции, е, че нямат нивото на контрол, което искат\", каза бившият играч на \"Челси\" Пат Невин, който има над 250 мача за сините в периода 1983-1988 г.Трудно е да си представим, че Конте ще напусне след само един сезон начело на \"Челси\". Италианецът е на гребена на вълната и има договор за още две години. Предизвикателното пред него е голямо, тъй като ще участва в Шампионската лига - турнира, в който той тепърва трябва да се доказва.\"Ако усеща, че има отбор, който може да спечели Шампионската лига, защо би напуснал, за да започне всичко отначало някъде другаде? Различно е, когато решението опира до семейството. Неговият личен живот е също толкова важен\", каза бившият играч и мениджър на сините Рууд Гулит.Конте спечели три поредни титли с \"Ювентус\" в Серия А между 2012 и 2014 г., но резултатите му в Шампионската лига са далеч от впечатляващи. През сезон 2012/2013 г. \"бианконерите\" бяха отстранени на четвъртфинал с общ резултат 0:4 от бъдещия шампион \"Байерн\" (Мюнхен), а година по-късно \"старата госпожа\" дори не излезе от групите.\"Конте е много добър в печелене на титли от местното първенство. Приоритет за клубове като \"Челси\" е спечелването на Висшата лига и след това да се гледа напред и да се опита да се спечели Шампионската лига. Не знаем как ще реагират играчите физически и психически, когато ще имат повече мачове и по-малко време за почивка\", заяви вратарят Марк Шварцер, който беше част от шампионския отбор на \"Челси\" през сезон 2014/2015 г.Италианецът започна престоя си в \"Челси\" със системата 4-1-4-1, но след колебливия старт и последователните загуби от \"Ливърпул\" и \"Арсенал\" през септември, той заложи на любимата си 3-4-3 - нещо, което всички очакваха още с пристигането му.Това доведе до моментален резултат и рекордна серия от 13 поредни победи в един сезон. Тази адаптивност към промените може да бъде силен коз в запазване на статуквото във Висшата лига, а защо не и голям успех в Европа.\"Той изглежда адаптивен и прагматичен и не мисля, че може да бъде уплашен от промяна. Не мисля, че ще се отпусне. Да, той работи усилено на тренировки с играчите, но когато си успешен, това прави отношението по-лесно за приемане\", каза рекордната покупка през 1999 г. Крис Сътън, който беше привлечен за 10 млн. паунда.Една от главните критики към Конте е, че разчита на това една основна група от играчи да изкара целия сезон и рядко прибягва до промени в стартовия състав. Това може да се окаже проблем, когато \"Челси\" се завърне в евротурнирите, както беше проблем когато под негово ръководство \"Ювентус\" се бореше на всички фронтове. Затова италианецът със сигурност ще има нужда да се подсили на трансферния пазар.Последният път, когато \"Челси\" спечели титлата във Висшата лига, беше през сезон 2014-15. Година по-късно сините завършиха на незавидното десето място. За последно \"Манчестър юнайтед\" защити успешно титлата си през 2007-08 и 2008-09.\"Не мисля, че сме видяли все още 50% от способностите на Конте. Изгарям от желание да го видя срещу Пеп Гуардиола и Жозе Моуриньо, които ще са още по-силни през следващата година\", заяви Невин.\"Челси\" има огромна финансова мощ и възможността да привлече играчите, които иска. Ако Конте успее да запази ядрото на отбора и да надгради състава с някои нови попълнения, бъдещето пред лондончани изглежда още по-светло.\"Когато погледнете баланса и химията, която \"Челси\" притежава, би било жалко да загубят някой от играчите си, тъй като всички играят толкова добре и разбират ролята си перфектно. Дори и да загуби някои от тях, ядрото на отбора е налице и може да гради по него\", заяви Гулит.Засега вероятна изглежда само раздялата с голмайстора Диего Коща, чието бъдеще беше под въпрос още през зимата. \"Челси\" обаче вече е набелязал негов заместник в лицето на Алваро Мората, който получава твърде малко шансове за изява след завръщането си от \"Ювентус\" в \"Реал\".На този етап останалата част от състава на Конте е непоклатима. Трудната задача ще бъде намирането на равностойни играчи на всеки пост, за да може \"Челси\" да е конкурира както във Висшата лига, така и на европейската сцена.", "date": "2017.05.16", "title": "А сега накъде за Антонио Конте и \"Челси\""}
{"url": "http://www.dnevnik.bg/bulgaria/2017/05/16/2971799_v_rukovodstvoto_na_bsp_niama_da_se_chuva_razlichno/", "text": "\"За съжаление, общото усещане е, че няма да се чува различното мнение от това на Корнелия Нинова в Изпълнителното бюро\", каза днес по Би Ти Ви Красимир Янков, който е един от . Той смята, че зад този ход стоят лични мотиви на председателя на партията.\"Едностранно е отношението, аз нямам личен конфликт с Корнелия Нинова\", обясни Янков.Според него вероятно Нинова смята, че като отстранява някои от разпознаваемите членове от ръководство на БСП се освобождава от зависимости.В отговор на въпрос, Красимир Янков обяви, че сегашното ръководство на левицата едва ли ще изкара мандата си от четири години. Един ръководител трябва да обединява, а не да разделя\", посочи бившият организационен секретар на партията Красимир Янков.Според него при изключването на Георги Гергов от ръководството на БСП не е бил изказан нито един \"аргумент срещу социалиста Георги Гергов\".", "date": "2017.05.16", "title": "В ръководството на БСП няма да се чува различно мнение от това на Нинова, смята Красимир Янков"}
{"url": "http://www.dnevnik.bg/bulgaria/2017/05/16/2971805_eksperimentalno_avtobusna_liniia_do_letishteto_v/", "text": "Експериментално от днес, в продължение на половин година, автобусна линия 84, която е основна за летището, се разделя на две, съобщиха от Столична община. Целта е да се подобри връзката с обществен транспорт между Терминал 1 и Терминал 2 на аеропорта.Автобусите ще се движат по един и същ маршрут до спирка \"Нова телевизия\". След това тези от линия 84 продължават в посока летището, като преминават първоначално през Терминал 2, а след това през Терминал1.Автобусите по линия 184 в посока летището пък първо ще спират на Терминал 1, а след това през Терминал 2.Разписанията на двете линии ще са синхронизирани двупосочно в общия участък от спирка \"Ул. Ген. Гурко\" до спирка \"Нова телевизия\", като така ще се запази интервалът на сега действащата автобусна линия № 84 по общия маршрут, уточняват от общината.", "date": "2017.05.16", "title": "Експериментално автобусна линия до летището в София се разделя на две"}
{"url": "http://www.dnevnik.bg/sport/2017/05/16/2971804_federer_otkaza_i_rolan_garos_v_tursene_na_sportno/", "text": "Рекордьорът по титли от Големия шлем в тениса Роджър Федерер ще пропусне \"Ролан Гарос\". Швейцарецът обяви, че целта му е да съхрани кариерата си.Федерер игра за последно в мастърса в Маями, където спечели титлата. След това 35-годишният тенисист заяви, че , за да си почине. Сега обяви, че няма да играе и в Откритото първенство на Франция.\"Работих много здраво на и извън корта в изминалия месец, но воден от желанието да опитам да играя още много години, почувствах, че е най-добре да пропусна сезона на клей тази година, за да се подготвя за сезоните на трева и на твърда настилка\", обяви Федерер.След спечелването на Australian Open тази година швейцарецът вече има рекордните 18 титли от шлема. Единственият му триумф в \"Ролан Гарос\" е от 2009 г.\"Стартът на сезона беше великолепен за мен, но трябва да призная, че изготвянето на програмата ще е ключът към постигането на дълголетието ми\", посочи Федерер.Този сезон той започна забележително, като след триумфа в Australian open стъпи на върха и в мастърсите в Индиън Уелс и Маями. Това го върна в топ 5 в световната ранглиста.", "date": "2017.05.16", "title": "Федерер отказа и \"Ролан Гарос\" в търсене на спортно дълголетие"}
{"url": "http://www.dnevnik.bg/kultura/2017/05/16/2971648_kinoto_sreshtu_vlastta_razkazva_za_zabranenite_filmi/", "text": "\"Киното срещу властта\" - нов документален филм на режисьора Олег Ковачев поглежда към цензурата, налагана върху българското кино по време на социализма. \"Докато народът е непросветен, от всички изкуства за нас най-важни са киното и цирка\" - с този цитат на Ленин, познат повече в \"съкратената\" си форма \"От всички изкуства за нас най-важно е киното\", започва разказът за забранявани илите показвани еднократно български филми и техните създатели - по-свободомислещи, дори когато вярват в идеите на партията. Така ги показва сценарият наизвестния режисьор Иван Георгиев-Гец, който почина през 2015 г.Първата дата в него е 1957 г., когато голямата режисьорка Бинка Желязкова и колегата й Христо Ганев снимат \"И животът си тече тихо\" - филм, който съпоставя идеализма на партизаните с лицемерието на партийната номенклатура десетилетие след 9 септември. Властта обаче не е готова за самокритика и филмът не вижда бял свят. Подобен е сюжетът на \"Понеделник сутрин\" (1966 г.) - блестящият кинодебют на Пепа Николова, която получава награда за женска роля за него над 20 г. по-късно - в края на 80-те..В напредничавият за времето си филм, заснет в стила на новата вълна тя играе Тони - момиче-бунтар, изключено от комсомола за \"битово разложение\". В нея се влюбва героят на Асен Кисимов Йордан - шеф на образцова \"бригада за комунистически труд\" в корабостроителницата в Русе, който вярва, че колективът му ще превъзпита. Присъствието й обаче само разобличава лицемерието и еснафщината на строя.- възкликва Тони пред един от мразещите я колеги. \"Свободата, свободата! Има и по-важни неща. Например хляба - и с него първо, второ, трето... И найлоновите чорапи. Телевизор, хол с две стаи... Трябва да устроим живота, си момиче!\" След \"Понеделник сутрин\" режисьорите Христо Писков и Ирина Акташева са уволнени. Освободена е и Бинка Желязкова, която през 67-ма снима метафоричният \"Привързаният балон\" (сц. Йордан Радичков, по едноименната новела), обвинен във \"формализъм\".Друг ощетен гигант на българското кино е Рангел Вълчанов. Макар филмите му днес да са визитна картичка на българското кино, и дебютът му \"На малкият остров\" (сц. Валери Петров), и бавеният повече от 20 г. \"Лачените обувки на незнайния войн\" , са посрещнати враждебно. При това без кой знае колко уронващи престижа на властта послания.- това вижда сред причините за спирането на филми режисьорът и аниматор Анри Кулев, чийто игрален \"Смъртта на заека\" също е потърпевш. Според него самите режисьори разпознават в идеологическия прочит начин да обезвредят конкурентите си. Санкцията понякога не подминава и важните - \"Една жена на 33\" (1988 г.), отново за експлоатацията на жените в строя, коства поста на режисьора си Христо Христов, тогава председател на Съюза на филмовите дейци. Но сценаристът Боян Папазов е този, който остава дълго без работа.В повечето случаи погребването на филмите започва с громящи критики в пресата, последвани от свалянето им от екран или ограничаването им до единични прожекции. Но по-важна, според сценаристите, е автоцензурата. \"Внимавайте, защото ако нещо стане, аз отивам в Париж, а вие - по селата, от които сте дошли\" - така наставлява подчинените си Павел Писарев, шеф на кинематографията през 70-те години, а също зам.-министър на културата и директор на телевизията, по собствените си думи в \"Киното и властта\".Във филма говорят още актьорът Вихър Стойчев - за спрения \"Кратко слънце\" на Людмил Киркон, режисьорът Иван Ничев за \"Иван и Александра\" и други. Николай Волев разказва за \"Да обичаш на инат\" и причините, по които Васил Михайлов се съгласил да участва в кандидаствалия с фалшив сценарий \"Маргарит и Маргарита\". След премиерата си миналата седмица \"Киното срещу властта\" ще бъде показан днес в \"Евро синема\", утре и вдругиден в \"Г8\", а по-късно и в Пловдив, Варна и Каварна.", "date": "2017.05.16", "title": "\"Киното срещу властта\" разказва за забранените филми на социализма"}
{"url": "http://www.dnevnik.bg/zelen/2017/05/16/2971808_spored_ekoministura_ima_i_priiatni_nachini_na/", "text": "Министърът на екологията Нено Димов обяви пред Нова телевизия, че даването на право на строеж по Черноморието не означава задължително, че проектът ще бъде реализиран. Повод за коментара му стана информацията, че един от първите законопроекти, с които ще се захване парламентът е. Това позволява на частни собственици на земи с променено предназначение по крайбрежието, но и на големи инвеститори на Камчийски пясъци, Корал, Карадере и Иракли, да реализират строителните си проекти до 2020 г. По сегашния закон срокът изтича след седмица.\"Не виждам защото хората със земя да не развиват търговска дейност. Има много начини на застрояване, някои от тях са приятни\", заяви Димов.По думите му с този законопроект се дава възможност на хората, които не са развили плана си за строеж, да имат още време да го реализират. Кой ще застрои крайбрежната ивица Димов каза, че не знае. Не изключи възможността изобщо да не се стига до строителство.Министърът допълни, че \"една от спирачките за липса на развитие\" по въпроса със строителството по Черноморието са териториалните устройствени планове. Според него грижата за Черноморието минава през тях, тъй като те давали правила.\"С устройствените планове ще се регламентира какво може и какво не. Когато тях ги няма, може да има корупция\", каза още Нено Димов.Той добави, че няма да му попречат на работата като министър на екологията. Причината - вече заемал политическа длъжност и това налагало да изпълнява поетите от държавата ангажименти. По думите му проблемът с фините прахови частици във въздуха е много по-сериозен от този за глобалното затопляне.Вчера за безвъзмездно финансиране за актуализация на общинските програми за качество на атмосферния въздух с общините Пловдив, Асеновград и Враца. Проектите се финансират по оперативната програма \"Околна среда 2014-2020\" и са на обща стойност 355 хил. лв.", "date": "2017.05.16", "title": "Според екоминистъра има и приятни начини на застрояване по Черноморието"}
{"url": "http://www.dnevnik.bg/sviat/2017/05/16/2971803_stachka_v_gurciia_spira_feriboti_i_korabi_dnes_i_utre/", "text": "Фериботи и кораби няма да се движат в Гърция днес и утре, тъй като моряшкият синдикат реши да обяви 48-часова стачка в знак на протест срещу обсъжданите в момента от депутатите поредни нови мерки за икономии, договорени от правителството с кредиторите на страната, в замяна на поредна порция международни заеми, съобщават гръцките медии, цитирани от БТА.Журналистите от обществените и частните медии също излизат днес на улиците. Те ще стачкуват до утре сутринта, когато започва и общата стачка в страната, свикана от синдикатите.Работещите в медиите се противопоставят на антинародните мерки и на новите ангажименти, поети от правителството за допълнително орязване на пенсиите и увеличаване на данъците. Общественият транспорт в Гърция от днес ще се движи с нарушен график.48-часова стачка утре започват и болничните лекари. Те обвиняват правителството, че мерките не само ще доведат до орязване на пенсиите, но и до уволнения и съкращения в здравната система.Протестите в Гърция се организират в момент, когато в парламента текат дебати по законопроекта с мерките за икономии, който трябва да бъде гласуван на 18 май.В рамките на предварителното споразумение, постигнато с кредиторите в началото на месеца, правителството прие да плати 3.6 милиарда евро, като събере тези средства от съкращения на пенсии и от данъци.Кабинетът пое ангажимент мерките да бъдат приложени през 2019-2020 г., тоест след 2018 г., когато изтича гръцката помощна програма. Окончателното споразумение по тези мерки трябва да бъде финализирано до срещата на Еврогрупата на 22 май, от която се очаква финансовите министри от еврозоната да дадат зелена светлина за деблокиране на следващия транш от заемите за Гърция.", "date": "2017.05.16", "title": "Стачка в Гърция спира фериботи и кораби днес и утре"}
{"url": "http://www.dnevnik.bg/tehnologii/2017/05/16/2971813_virusut_wanna_cry_e_zarazil_kompjutri_v_sofiia_i_varna/", "text": " който предизвика най-големите досега поражения в световен мащаб, вече е достигнал компютри в София и Варна, съобщи по Би Ти Ви експертът Ясен Танев. Той посъветва пострадалите да се свържат с неправителствената организация , тъй като е важно да се разбере какво представлява заразата, стигнала до България.Разпространението на вируса продължава, след като хакерите са направили нови версии. Ясен Танев посочи, че вирусът е ефективен, защото имейлите, чрез които идва, са написани много внимателно, на 20 езика и са добре таргетирани.Най-опасното е, че веднъж влязъл в компютър, WannaCry се разпространява из всички машини, свързани в мрежа, но и сканира произволни хостове и това прави разпространението му безконтролно, независимо от бдителността на потребителите.Заразата се възползва от слабост в операционната система Windows, открита и използвана от Агенцията за национална сигурност на САЩ. Той поразява компютри, на които не са правени ъпдейти за сигурност, или са с пиратски версии на Windows, или са със стари версии.WannaCry криптира ценната информация на машините, а хакерите искат 300 долара откуп, за да я върнат на собствениците.Като най-сигурна защита срещу вируса Ясен Танев съветва цялата ценна информация да се копира на няколко места, включително на източник, който не е свързан с интернет. Така дори тя да бъде криптирана, собственикът и може да си я възстанови без да плаща откуп.– Няколко дни не отварайте никакви прикачени файлове в имейли, нито следвайте линкове, независимо кой ви ги е изпратил.– Незабавно инсталирайте всички ъпдейти за сигурност, които иска Windows. Имайте предвид, че за първи път Microsoft пусна т.нар. пачове за операционни системи, които вече не поддържа, като XP и Vista.– Отворете Windows Features. Ако имате опция SMB File Sharing Support, я изключете и рестартирайте компютъра. Това ще защити машината ви от атаки от други компютри и ще спре разпространението на вируса, ако ви е достигнал.", "date": "2017.05.16", "title": "Вирусът Wanna Cry e заразил компютри в София и Варна"}
{"url": "http://www.dnevnik.bg/bulgaria/2017/05/16/2971786_klasicheska_dezinformaciia_e_prichinata_da_niama/", "text": "Класическа дезинформация. По този начин членът на Висшия съдебен съвет (ВСС) Калин Калпакчиев определи нападките на представляващия органа Димитър Узунов срещу председателя на Върховния касационен съд (ВКС) Лозан Панов, за който медиите на депутата от ДПС Делян Пеевски писаха, че е посещавал известна столична адвокатска кантора. Според Узунов подобна среща е също толкова компрометираща, колкото тази между главния прокурор Сотир Цацаров с бизнесмените Сашо Дончев и Георги Гергов и точно заради това трябвало да ѝ се направи проверка.Узунов обаче не каза защо той самият не е предложил досега да бъде направена проверка на срещите на Панов.\"Всичко, което се твърди за Панов, е част от една кампания. Това е класическа дезинформация и затова не искате да направите проверка\", обърна се Калпакчиев към Узунов в студиото на Нова телевизия. до съвета, Инспектората на съвета, министъра на правосъдието и Европейската комисия, в което с правни аргументи поставя проблема за срещата на главния прокурор с бизнесмените в частния офис на единия. Становището си Калпакчиев огласи след като ВСС отказа да се занимава със срещата \"Цацаров-Дончев-Гергов\". Тезата на главния прокурор беше, че той не е нарушил закона, тъй като участниците в срещата не са криминално проявени или подсъдими.\"Познавам начина на мислене на колегата Калпакчиев и мога да кажа, че той не е автор на това становище. Главният прокурор получи вот на доверие от членовете на ВСС без значение дали това се харесва на Калпакчиев или хората зад него\", каза Узунов.По думите му \"изконната мечта на Лозан Панов, Калин Калпакчиев, Христо Иванов и стоящите зад тях хора била отстраняването на главния прокурор и овладяването на прокуратурата\". Заради това била създадена и партията на бившия правосъден министър.Калпакчиев отговори, че при съмнения, че главният прокурор е компрометиран, се уронва престижът на цялата институция. Според него Цацаров сам се е поставил в ситуация, в която за обществото срещата му с Дончев и Гергов изглежда нередна.Димитър Узунов разкритикува ис което председателят на Върховния касационен съд поиска да се инициира специална комисия, която да разследва въпросната среща.\"Президентът е разумен човек и мисля, че няма да се подведе по интригата на Лозан Панов. Президентът няма право да прави подобна проверка\", заяви Узунов.", "date": "2017.05.16", "title": "Класическа дезинформация е причината да няма проверка срещу Лозан Панов, заяви Калпакчиев"}
{"url": "http://www.dnevnik.bg/sviat/2017/05/16/2971835_koalicionnite_pregovori_v_holandiia_se_provaliha_rjute/", "text": "Провалиха се преговорите в Холандия за съставяне на четирипартийна коалиция след  заради различия за миграционната политика, предадоха \"Асошиейтед прес\" и БТА.Преговорите се водеха между Народната партия за свобода и демокрация на досегашния премиер  - която получи най-много гласове на изборите на 15 март - християндемократите, центристката партия \"Демократи 66\" и екологичните \"Зелени леви\".\"Не се получи. Преговорите между партиите приключиха и няма да доведат до нов кабинет\", каза посредничката в преговорния процес Едит Схиперс пред журналисти в Хага.Лидерите на четирите партии заявиха от самото начало, че ще бъде трудно да преодолеят идеологическите различия. Сега Рюте трябва да търси нови коалиционни партньори, отбелязват АП и \"Ройтерс\". Възможно е той да се опита да състави по-консервативна коалиция между неговата партия, християндемократите, \"Демократи 66\" и партията Християнски съюз. Такава управляваща коалиция би имала по-малко мнозинство в парламента. Провалът на преговорите вероятно ще отложи съставянето на ново правителство с месеци, добавя \"Ройтерс\".", "date": "2017.05.16", "title": "Коалиционните преговори в Холандия се провалиха, Рюте търси нови партньори"}
{"url": "http://www.dnevnik.bg/zelen/2017/05/16/2971852_protest_sreshtu_zastroiavaneto_po_chernomorskoto/", "text": "Природозащитници излизат на протест тази вечер пред Народното събрание. В 18:30 ч. те ще се съберат пред сградата на парламента, за .Това позволява на частни собственици на земи с променено предназначение по крайбрежието, но и на големи инвеститори на Камчийски пясъци, Корал, Карадере и Иракли, да реализират строителните си проекти до 2020 г. По сегашния закон срокът изтича след седмица.\"Връщането на предназначението на земеделските земи, които не са застроени, беше възможност да се възстанови справедливостта. Трябваше да чакаме 6 години, за да влезе то в сила. Денят дойде - 23 май 2017 година. Десет дни преди това депутатите се опитват отново да бетонират нарушаването на закона\", пише в .Протестиращите настояват вносителите на законопроекта \"Обединени патриоти\" и ГЕРБ да го оттеглят. Те искат още земеделското министерство да публикува справка за всички имоти, които ще възстановят земеделското си предназначение и след това да уведоми общините, на чиято територия се намират тези имоти, като ги предупреди, че за тях не могат да издават разрешителни за строеж, преди да се извърши нова промяна на предназначението.По-рано днес екоминистърът Нено Димов разкри, че  По думите му хората със земя по крайбрежието имат право да развиват търговска дейност.", "date": "2017.05.16", "title": "Протест срещу застрояването по черноморското крайбрежие ще се проведе тази вечер пред парламента"}
{"url": "http://www.dnevnik.bg/video/2017/05/16/2971831_video_grigor_dimitrov_-_specialistut_v_chupeneto_na/", "text": "Българският тенисист Григор Димитров изигра втори пореден мач срещу силен съперник, в който изпусна добри възможности за победа. След поражението срещу Доминик Тийм в мастърса Мадрид, където имаше пет мачбола, хасковлията .В срещата си с аржентинеца Димитров показа . Недоволен от едно от изпълненията си в мача, той я хвърли в земята, а след това с ръцете си довърши започнатото.В кариерата си българинът няколко пъти е давал бурен израз на емоциите си за сметка на целостта на ракетата си. Един от последните случаи беше .Димитров е чупил ракетата си и . Година по-рано .Тогава бившият хърватски тенисист . \"Да, така се чупи ракета. Хайде, харесва ми. Много повече се радвам за потрошената ракета, отколкото за печелившата точка от бекхенда на Мъри\", заяви шампионът от \"Уимбълдън\" от 2001 г.", "date": "2017.05.16", "title": "Видео: Григор Димитров - специалистът в чупенето на ракети"}
{"url": "http://www.dnevnik.bg/skorost/avtomobilna_industriia/2017/05/16/2971828_bulgariia_e_treta_po_rust_v_es_po_prodajbi_na_novi/", "text": "България е трета по ръст сред страните от ЕС по отношение на покупките на нови автомобили през първите четири месеца на годината, сочи статистиката на Асоциацията на производителите на автомобили в Европа (АСЕА), разпространена днес. От януари до април в страната са купени 9086 нови леки коли, или точно с 20% повече от същия период на миналата година. От всички обхванати от статистиката страни само в Хърватия (25.3%) и Румъния (22.3 на сто) скокът в търсенето е по-голям.Третата позиция на България по отношение на ръста обаче не е сериозен повод за радост, тъй като срещу 9086 продадени нови коли стоят над 100 хиляди втора употреба. Според , за регистрациите в страната за първите три месеца на годината, от получилите номера 51 848 леки коли, малко над 70% (или 36 322 броя) са на възраст над 10 години. Тези, произведени преди до шест месеца са едва 6083.Данните на АСЕА показват, че продажбите на нови автомобили в страните от ЕС през април за по-ниски с 6.6% спрямо същия месец на миналата година, като основната причина са почивните дни около великденските празници. Това първо забавяне на търсенето от пет месеца насам.През април тази година в страните от ЕС са продадени 1 191 034 нови леки автомобила. От големите пазари най-сериозен е спадът във Великобритания (-19.8%), следват Германия (-8.0%), Франция (-6.0%) и Италия (-4.6%).Любопитна подробност е, че в т.нар. нови страни членки на ЕС, които се присъединиха към съюза след 2004 година, има ръст от 8.2%. С малко над 14% повече сделки отчитат и търговците на автомобили в България.За първите четири месеца на годината ръстът на продажбите в страните от ЕС е 4.7%, като той се формира от 5 332 854 нови регистрации. На всички пазари, с изключение на финландския, има повишаване на търсенето.", "date": "2017.05.16", "title": "България е трета по ръст в ЕС по продажби на нови автомобили"}
{"url": "http://www.dnevnik.bg/detski_dnevnik/2017/05/16/2971897_muzeiko_e_s_vhod_svoboden_v_evropeiskata_nosht_na/", "text": "В Европейска нощ на музеите, на 20 май, посетителите на детския научен център \"Музейко\" ще могат да го разгледат безплатно. Освен да поиграят сред експозициите, деца и родители ще имат възможност да се включат в богата програма от дейности в съботния ден, съобщиха от музея.Работното време остава стандартното – от 10 до 18 ч., но заедно с постоянните експозиции ще може да бъде разгледано и най-новото в \"Музейко\" – , която представя над 40 вида живи змии и гущери, както и миниекспозицията с експерименти, посветена на великия учен Алберт Айнщайн.Активната приказка ще бъде представена от авторката Светла Иванова. \"Вълшебна книжка\" е част от проекта й \"Тананикаща йога\" за родители и деца от 3 до 12 години. Това е първото представяне на книжката й в София. В открития урок посетителите ще имат възможността да практикуват заедно, да чуят част от песничките за раздвижване към книжката и да се запознаят с героите й.Образователният екип на \"Музейко\" ще разкаже на децата за формите и фигурите, които ежедневно ни заобикалят. Според повечето учени триъгълникът е най-стабилната (устойчива) фигура. Квадратът пък е правилен четиристен, защото има 4 еднакви страни. Посетителите ще видят какви фигури могат да направят от триъгълници и квадрати и заедно ще подредят една голяма мозайка.Студиото на детското Radio Family е отворено за всички, любопитни да разкажат любима история в радиоефир. Евелина Павлова и нейни колеги ще представят съвместната дейност на радиото и Детския научен център.", "date": "2017.05.16", "title": "\"Музейко\" е с вход свободен в Европейската нощ на музеите"}
{"url": "http://www.dnevnik.bg/bulgaria/2017/05/16/2971889_izlojba_proslediava_istoriiata_na_nabornata_voenna/", "text": "Изложба в Националния военноисторически музей в София ще разкаже историята на наборната военна служба в България от Освобождението до наши дни. Тя ще бъде открита в петък от 16.30 часа, а в събота може да бъде разгледана безплатно в рамките на поредната нощ на музеите.Изложбата е кръстена \"Дълг по задължение: история и гледни точки\" и се организира по повод Международния ден на музеите и Европейската инициатива \"Нощ на музеите\", отбелязването на които тази година е под наслов \"Музеите и оспорваните истории: да кажем в музеите неизразимото\".Изложбата представя историята на наборната служба в България от 1878 г. до 2007 г. С богатство от фотографски и видеоматериал, униформи и снаряжение, типични за войниците в различните периоди, тя показва характерните за казармения живот обучения, учения и ритуали.В звук и картина посетителите ще имат възможност да проследят разгорещените дебати \"за\" и \"против\" наборната служба и да изградят свое собствено мнение на базата на историческия прочит на темата.В Нощта на музеите Националния военноисторически музей в София ще може да се разгледа безплатно от 18.00 до 24.00 часа. Специалната програма за събота вечер включва концерт на Представителния оркестър на Сухопътните войски, инсталация от типа \"оптична илюзия\", кръстена \"Скритото послание на музея\", и Лятно кино.Наборната военна служба в България беше отменена в края на 2007 година, като сега армията се състои от професионални военни. Новият министър на отбраната , че задължителната казарма трябва да се върне.", "date": "2017.05.16", "title": "Изложба проследява историята на наборната военна служба в България"}
{"url": "http://www.dnevnik.bg/sviat/2017/05/16/2968094_korkovata_industriia_se_izmukva_ot_krizata_s_tapite_za/", "text": "Преди 10 години акциите на \"Кортишейра Аморим\" (Corticeira Amorim), най-големият в света производител на коркови изделия, не изглеждаха привлекателни за инвестиции.Най-големият ѝ клиент - винарската индустрия, флиртуваше с евтини заместители, заплашващи господството на корка. Мнозина водещи винарни започнаха да използват пластмасови тапи или бутилки с капачки на винт, като обвиняваха корка, че понякога променял вкуса на виното им.Това вече е минало. Корковата индустрия се завръща на пазара.\n    Акциите на търгуваната на борсата в Лисабон \"Кортишейра Аморим\" вече струват 6 пъти повече, а износът на корк от Португалия - доминиращият производител в света - се върна към пика си отпреди 15 години.\"Преди 12, 14, 15 години прогнозите за корка изобщо не бяха оптимистични. Днес сме на съвършено различна позиция в сравнение с това, което навремето хората смятаха, че е възможно\", казва Карлуш Жезуш, маркетинг директор на компанията.Американският Съвет за качеството на корка изчисли, че през 2009 г. в страната продажбите на пластмасови тапи и алуминиеви капачки за бутилки, произвеждани от имена като австралийската \"Амкор\" (Amcor), са заели почти половината пазар. Капачките на винт доминират австралийския пазар и се използват също в Чили и Южна Африка.Но интересът към корка се засилва, отчасти заради инвестирането в методи за откриване и премахване на онези части от корковите кори с микроскопична гъба, които може да придадат особен вкус на виното.В САЩ днес делът на корка достига 60%, а на световния пазар, който според \"Аморим\" възлиза на 1.3 млрд. долара годишно, наближава 70%. И това е само началото на битката за пазарен дял.Китай се въздига като огромен нов пазар, тъй като хората със стандарт на средна класа са повече от 100 милиона души и развиват вкус към виното. Затова от корковата индустрия и конкурентите им водят битка за спечелването на тези китайци. Засега изглежда, че коркът печели.\"Това е традиция. Тя е символ на престиж\", казва Матю Гонг, базиран в Шанхай говорител на големия китайски вносител на вино ASC Fine Wines. Все пак, добавя той, китайските потребители постепенно ще спрат да се вълнуват толкова от запечатването на бутилките, защото пазарът се разраства към младите хора, които не са претенциозни и пият евтини вина. \"На все повече хора им е все едно дали тапата е от корк или пластмаса. Но що се отнася до вината от висока категория, коркът е предпочитан.\"Износът на продукти от корк за Китай се е увеличил с 22% през 2016 г., съобщава асоциацията на производителите APCOR. Като най-голям купувач на австралийски вина Китай има потенциал да влияе върху това как се запечатва виното в страна, където доминират бутилките с капачки на винт.От федерацията на винарите в Австралия настояват, че коркът не разширява позициите си при тях. \"Със сигурност няма такава тенденция в Австралия и Нова Зеландия. Все още правим предимно капачки на винт\", казва председателят Тони Баталини. Според него винтовите капачки се използват в около 90% от бутилките.Във войната с пластмасата и винтовите капачки \"Аморим\" използва роботи, лазери и уреди за хроматографски анализ. С тяхна помощ се засича най-невидимият елемент, предизвикващ промяна във вкуса на виното. Това е химическото съединение ТСА (2,4,6-трихлороанизол), което е с концентрация от няколко части за трилион, или еквивалентът на капка в такова количество вода, че да се запълнят 20 плувни басейна с олимпийски размери.В португалския район Алентежу внимателно отделят кората от корковите дъбове. След това във фабриките на \"Аморим\" край Порто тя се нарязва на плочи и се обработва с пара. После се нарязва на малки парчета, които се подават от роботи към машините са производство на тапи. След това те се селектират и полират с лазери. Тапите с най-високо качество се подават ръчно от работници към уредите за хроматографски анализ.Процесът за индивидуален контрол на качеството NDTech, разработен от \"Аморим\", е резултат от повече от 700 милиона евро, инвестирани от португалската коркова индустрия в ново оборудване и изследвания. Други компании се надяват скоро да ги догонят.Индустрията започва да изработва за по-евтините вина и по-евтини тапи без ТСА, които се правят от накълцан корк. Това вече е практика в \"Аморим\" и във френско-португалската група \"Лафит\" (Lafitte Group). Инвестициите в разработки и изследвания са отговор на кризата, достигнала пика си в началото на ХХI век, когато дори елитни европейски винари започнаха да преминават на винтови капачки.През 2005 г. например \"Ларош\" (Laroche Wines), собственост на \"АдВини\" (AdVini), бутилира цялата си реколта шабли с алуминиеви капачки. Но 10 години по-късно винарната с годишни продажби за 25 милиона евро се върна към традицията. Сега тя отново използва корк за високия клас Grand cru, Premier cru и повечето от специалната си селекция. От края на 2016 г. компанията бутилира елитните си вина с технологията NDTech.\"След кризата с корка замърсител индустрията мина в отбранителна позиция. Но те сториха невероятни неща да променят ситуацията. Качеството на корка драстично се подобри през последното десетилетие\", казва Грегори Виеноа, технически директор в \"Ларош\".Жоау Руи Ферейра, ръководител на APCOR и главен изпълнителен директор на производителя на коркови тапи WFScork, казва, че целта не е да си върнат доминиращото положение от края на миналия век, когато световният дял на тази индустрия е бил 95%. Вместо това те се фокусират върху елитните вина, които днес са значително по-голяма част от пазара. \"Тенденциите са съвсем ясни - световното потребление на вино се мести от количество към качество\", казва Ферейра.Авторитети в бизнеса с вино още не са убедени, че е намерено решение, и смятат, че коркът продължава да създава сериозен проблем, като променя вкуса.Според APCOR до 1.2% от бутилките с вино са засегнати от проблема с ТСА, но някои производители и критици твърдят, че има откъслечни данни за по-голям дял.Лиза Пероти-Браун, която пише за сайта Robert Parker Wine Advocate, каза през април, че при дегустирането на повече от 900 вина в окръг Сонома в щата Калифорния е изхвърлила до 8% от пробите заради това, че вкусът им е бил повлиян от корка.Тя предупреждава, че въпреки високите стандарти, които поддържа \"Аморим\", ТСА все още може да повреди вино, като приглуши или промени аромата и вкуса му.", "date": "2017.05.16", "title": "Корковата индустрия се измъква от кризата с тапите за вино"}
{"url": "http://www.dnevnik.bg/biznes/2017/05/16/2971895_rastejut_na_ikonomikata_e_34_prez_purvoto_trimesechie/", "text": "През първото тримесечие на 2017 г. брутният вътрешен продукт (БВП) нараства с 3.4% спрямо същия период на 2016 г. и с 0.8% спрямо четвъртото й тримесечие, сочи експресната оценка на Националния статистически институт (НСИ). Между януари и март икономиката запазва същия темп на растеж, както през четвъртото тримесечие на 2016 г. и колкото и Експресната оценка на НСИ се основава на предварителни месечни и тримесечни данни за отделните икономически сектори, налични 45 дни след края на периода, както и на експертни оценки. Предварителните данни ще бъдат публикувани на 7 юни.Според експресната оценка на НСИ за първото тримесечие на 2017 г. БВП в номинално изражение достига 19.594 млрд. лв. Реализираната добавена стойност през първото тримесечие на 2017 г. е 16.803 млрд. лв.По елементи на крайното използване най-голям дял в БВП заема крайното потребление (87.6%), а в стойностно изражение - 17.170 млрд. лв. През първото тримесечие на 2017 г. бруто капиталообразуването е 3.425 млрд. лв. , а относителният му дял в БВП е 17.5%. Външнотърговското салдо е отрицателно.", "date": "2017.05.16", "title": "Растежът на икономиката е 3.4% през първото тримесечие"}
{"url": "http://www.dnevnik.bg/sport/2017/05/16/2971871_bostun_specheli_sedmiia_mach_s_vashington_i_stigna_do/", "text": "\"Бостън селтикс\" излезе победител в драматичния сблъсък с \"Вашингтон уизърдс\" и се класира за финала в Източната конференция на Националната баскетболна асоциация (НБА) за пръв път от седем години.\"Келтите\" направиха обрат в края на третата четвърт и спечелиха със 115:105 у дома, за да приключат серията с 4:3 победи. В опит да стигнат до големия финал в лигата те ще се изправят срещу шампиона \"Кливланд кавалиърс\", който В Западната конференция битката между \"Голдън стейт уориърс\" и \"Сан Антонио спърс\" вече започна. , след като наваксаха пасив от 25 точки, а звездата на \"шпорите\" Кауай Ленард се контузи.Серията между \"Бостън\" и \"Вашингтон\" беше единствената от полуфиналите в двете конференции, която стигна до максималния формат от седем мача. Двата отбора пък спазиха традицията домакинът винаги да побеждава в сблъсъците им. Тази сутрин това се случи за 11-и път в 11-те срещи помежду им през този сезон.Айзея Томас отново поведе своя отбор към победата, но неочакваният герой на вечерта се оказа резервният център Кели Олиник. Канадецът се включи от пейката и отбеляза рекордните в плейофната си кариера 26 точки само за 28 минути.Олиник вкара десет от 14-те си стрелби от игра и сбърка само веднъж при петте си заставания на наказателната линия, а към точковия си актив добави пет борби и четири асистенции.Той реализира 14 от точките си в последната четвърт, като десет дойдоха в рамките на три минути и бяха ключови за успеха - две тройки, стрелба от средна дистанция и успешно поднасяне, след които 3:26 минути преди края на двубоя резултатът стана 110:100.Томас беше най-резултатен за победителите с 29 точки, а освен това се отличи с 12 аситенции. Ал Хорфорд изигра поредния си стабилен мач и завърши с 15 точки, шест борби и пет асистенции, а Джей Краудър и Маркус Смарт добавиха съответно 14 и 13 точки.Брадли Бийл изигра голям мач за \"Вашингтон\" и отбеляза 38 точки. Ото Портър и Маркийф Морис също се представиха на високо ниво и комбинираха 38 точки и 19 борби (20 точки и 10 борби за Портър и 19 точки и 9 борби за Морис).Плеймейкърът на \"вълшебниците\" Джон Уол обаче нямаше ден в стрелбата. Той вкара само един от осемте си опита от тройката и записа 18 точки от 23 стрелби към седемте си борби и единадесетте си асистенции.Голямата разлика в цялата серия се оказа дължината на двете скамейки. Докато четири резерви на \"Бостън\", които получиха игрови минути, се отчетоха с общо 48 точки, 15 борби, девет асистенции, три чадъра и две откраднати топки, четири резерви на \"Вашингтон\" приключиха с общо пет точки (и петте на Боян Богданович), две борби и една асистенция.Столичани се оттеглиха с две точки аванс след първото полувреме и водеха почти през цялата трета четвърт. Те обаче не успяха да натрупат по-голяма преднина от шест точки и домакините направиха обрат след впечатляваща серия от 18:2 в края на третата и началото на последната част.\"Бостън\" ще играе във финал на конференция за пръв път от 2010 г., когато елиминира последователно \"Маями хийт\" (4:1), \"Кливланд кавалиърс\" (4:2) и \"Орландо меджик\" (4:2), преди да загуби драматично от \"Лос Анджелис лейкърс\" (3:4) в спора за титлата.Битката между \"Бостън\" и \"Кливланд\" започва на 18 май от 3.30 ч. българско време. През редовния сезон двата отбора се срещнаха четири пъти, като шампионите записаха три победи.", "date": "2017.05.16", "title": "\"Бостън\" спечели седмия мач с \"Вашингтон\" и стигна до сблъсък с шампиона \"Кливланд\""}
{"url": "http://www.dnevnik.bg/sport/2017/05/16/2971905_kavani_beshe_izbran_za_futbolist_na_sezona_vuv_franciia/", "text": "Нападателят на \"Пари Сен Жермен\" Единсон Кавани беше избран за футболист на сезона във френското първенство. Уругваецът спечели най-голямото индивидуално отличие в кариерата си, след като отбеляза 35 гола в 35 шампионатни мача.Кавани се прероди, откакто се върна на любимата си позиция като централен нападател след напускането на Златан Ибрахимович, и значително подобри личния си рекорд по брой голове в рамките на един шампионат. Предишното му върхово постижение беше 29 попадения с екипа на \"Наполи\" от сезон 2012/2013 г., когато стана голмайстор на Серия А.Общо във всички турнири през настоящия сезон 30-годишният нападател има 49 гола в 48 мача, а откакто премина в състава на парижани през лятото на 2013 г., се е разписвал 130 пъти в 196 срещи.Очаквано за най-добър млад играч в Лига 1 беше избран Килиан Мбпапе от \"Монако\". 18-годишната сензация изигра бляскав сезон, в който отборът му стигна до полуфиналите на Шампионската лига и ще спечели първата си титла на Франция от 2000 г.Мбапе отбеляза 25 гола във всички турнири и стана най-младият играч след Майкъл Оуен (\"Ливърпул\") през 1998 г., който се разписва повече от 15 пъти в някое от петте големи първенства на Европа (Англия, Франция, Испания, Италия и Германия).Представителите на \"монегаските\" обраха и останалите индивидуални награди - Леонардо Жардим беше избран за треньор на сезона, а Даниел Субашич е номер 1 при вратарите.В идеалния отбор на Лига 1 освен Мбапе и Субашич попаднаха още четирима играчи на \"Монако\" - Джибрил Сидибе, Камил Глик, Бенжамен Менди и Бернанрдо Силва. Останалите са Кавани, Тиаго Силва и Марко Верати от ПСЖ, Жан Мишел Сери от \"Ница\" и Александър Лаказет от \"Лион\".Нголо Канте беше избран за най-добър френски футболист през сезона, след като стана първият играч в историята на Висшата лига, спечелил две поредни титли с два различни отбора - преди година с \"Лестър\" и през тази с \"Челси\".", "date": "2017.05.16", "title": "Кавани беше избран за футболист на сезона във Франция"}
{"url": "http://www.dnevnik.bg/bulgaria/2017/05/16/2971916_vurhovniiat_sud_okonchatelno_reshi_che_po-visokite/", "text": "Петчленен състав на Върховния административен съд (ВАС) отхвърли решението на по-долната инстанция, с което бе отменена тарифата за новите по-високи цени на винетките, научи \"Дневник\". Решението е окончателно. Докладчикът Светослав Славов го е подписал с особено мнение.През юли 2016 г. като първа инстанция тричленен състав на ВАС отмени тарифата за по-високите цени на винетките, но решението бе обжалвано от Министерския съвет, министъра на регионалното развитие и благоустройството и агенция \"Пътна инфраструктура\" пред петчленен състав на съда.Петимата върховни магистрати, които трябваше да се произнесат до 19 февруари, , са се съгласили с жалбите им и са отменили решението на по-долната инстанция. Повече за решението на първата инстанция на ВАС четете .По-късно от пресцентъра на ВАС изпратиха съобщение за решението. В него се казва, че според Закона за нормативните актове има изискване преди внасянето на проект на нормативен акт съставителят да го публикува на интернет страницата на съответната институция заедно с мотивите, като на заинтересованите се предоставя най-малко 14-дневен срок за предложения и становища по проекта.Съдът обаче пише, че в действащата редакция на закона към момента, в който правителството е приело тарифата за по-скъпите винетни стикери не е имало задължение за доказване за обществено обсъждане, а само доказателства, осигуряващи такава възможност. За разлика от новата редакция в Закона за нормативните актове, където обществените консултации са задължителна част от процедурата по изработване на проект.По тази причина магистратите приемат, че тарифата за новите цени на винетките е издадена при спазването на законовите изисквания и предписания и е законосъобразна.До делото във ВАС се стигна след като миналата година кабинетът увеличи цената на винетките като годишната за лек автомобил стигна 97 лв., или с 30 лв. в сравнение с 2015 г. Новата цена влезе в сила от началото на 2017 г. Тя бе атакувана от няколко неправителствени организации, като след това и прокуратурата също , тъй като с тарифата не са спазени разпоредби от Закона за нормативните актове.", "date": "2017.05.16", "title": "Върховният съд окончателно реши, че по-високите цени на винетките са законни"}
{"url": "http://www.dnevnik.bg/citat_na_deniia/2017/05/16/2971920_citat_na_denia_podkrepiam_uduljavaneto_na_sroka_za/", "text": "\"\"Това заяви министърът на екологията Нено Димов пред \"Дневник\" по повод едно от , внесена от \"Обединени патриоти\", от чиято квота е издигнат и самият Нено Димов. Става дума за , с която да се удължи с още три години срокът за застрояване по Черноморието, който по сегашния закон изтича съвсем скоро – на 23 май 2017 г. Ако бъде гласувана поправката от депутатите, това позволява на частни собственици на земи с променено предназначение по крайбрежието, но и на големи инвеститори на Камчийски пясъци, Корал, Карадере и Иракли, да реализират строителните си проекти до 2020 г.След дни изтича валидността на промяната на предназначението на земите по крайбрежието и незастроените територии ще възстановят статута си на земеделска земя и върху тях няма да може да се строи. Сега депутати от мнозинството – основно от \"Обединени патриоти\", но и от ГЕРБ, искат да удължат с още 3 години срока на валидност на промяната на предназначението и така ще може да се строи до 2020 г. Според Нено Димов това право на строителство е \"заварено положение\", а с поправката в закона \"нищо друго няма да се промени, освен че се удължава срокът за строителство с три години\". Така той отговори на въпроса не освобождава ли тази поправка въпросните собственици от съобразяване с приетите през годините нови, по-строги правила за одобрение на инвестиционни намерения и контрол.Според Димов решението на проблема е приемането на устройствени планове на общините, които да дават ясен регламент за това къде какво може и какво не може. Те обаче се бавят от местните власти от години. Според Нено Димов обаче за отлагането пречат \"днешните протестиращи\", .\"Бих стимулирал да се решат по-скоро тези проблеми, като бъдат приети тези планове и те да не бъдат саботирани. Днешните протестиращи имат своята роля в отлагането на приемането им\", коментира още Димов като визира Обществени обсъждания са мястото, където ще се намери балансът на интересите, смята Димов.", "date": "2017.05.16", "title": "Цитат на деня: Подкрепям удължаването на срока за строителство по Черноморието, става дума за правата на собствениците"}
{"url": "http://www.dnevnik.bg/biznes/2017/05/16/2971915_prinosut_na_durjavata_za_dohodite_na_grajdanite_se/", "text": "През първото тримесечие на 2017 г. доходите на домакинствата нарастват с по-голям процент, отколкото разходите, но за сметка главно на гарантираните от държавата плащания. От данните се вижда, че пенсиите и помощите придобиват по-голяма тежест в семейните портфейли и именно благодарение на тях състоянието им се подобрява. Доходите от заплата нарастват символично, докато доходите от предприемачество намаляват.Общият доход средно на лице от домакинство през първото тримесечие на 2017 г. е 1281 лв. (427 средно за месец) и спрямо същия период на 2016 г. се повишава с 3.5%. Общият разход на човек е средно 1133 лв. (378 лв. на месец) и се увеличава с 2.1%.В структурата на общия доход с най-висок относителен дял e доходът от заплата (55.5%), следван от доходите от пенсии (29.1%), от самостоятелна заетост (5.6%) и от социални обезщетения и помощи (3.2%). Спрямо година по-рано относителният дял на дохода от заплата намалява с 1.6 процентни пункта, а доходът от пенсии нараства с 2.6 процентни пункта.В номинално изражение доходът от заплата нараства най-малко - с 0.6% (от 706 на 710 лв.), а доходът от самостоятелна заетост дори намалява - от 81 на 72 лв. (с 11.5%). В същото време доходите от пенсии нарастват от 328 на 372 лв. (с 13.7%), а от социални обезщетения и помощи - от 36 на 40 лв. (с 12.8%). Общият разход на член на домакинство между януари и март е 1133 лв. и се увеличава с 2.1% спрямо година по-рано. С най-голям дял са разходите за храна (30.5%), следвани от разходите за жилище (20.1%), данъци и социални осигуровки (13.4%) и разходите за транспорт и съобщения (11.0%).Спрямо същия период на миналата година намалява делът на разходите за храна и безалкохолни напитки -с 0.6 процентни пункта, за транспорт и съобщения - с 1.0 процентен пункт, а се увеличават разходите за жилище с 2.0 процентни пункта.Като абсолютни стойности разходите за храна и безалкохолни напитки нарастват с 1 лв.(с 0.3%)на 346 лв. За режийни разноски, обзавеждане и поддържане на дома между януари и март са отивали 228 лв. - с 13.7% или 28 лв. повече, отколкото преди година. Разходът за здравеопазване на член от домакинство е средно 67 лв, с 6.8% или 5 лв. по-голям. За алкохол и цигари се дават средно 50 лв., с 6.4% повече. За година намаляват разходите за транспорт и съобщения - от 134 на 125 лв. (с 6.6%) и за разнообразни стоки и услуги - от 50 на 47 лв. (със 7.2%). ", "date": "2017.05.16", "title": "Приносът на държавата за доходите на гражданите се увеличава"}
{"url": "http://www.dnevnik.bg/sviat/2017/05/16/2971936_ungariia_arestuva_germanski_neonacist_poiskal_ubejishte/", "text": "Известният германски неонацист  беше арестуван вчера в Унгария, където потърсил убежище.Той напусна Германия, за да избегне присъда за отричане на Холокоста и подбудителство към антисемитизъм, предаде агенция \"Асошиейтед прес\".Унгарската полиция съобщи, че той е бил арестуван в град Шопрон в ранния следобед.Говорител на прокуратурата в германския град Мюнхен, където е издадена европейската заповед за ареста на Малер, потвърди, че са били уведомени за ареста на 81-годишния . През 70-те години Хорст Малер става съосновател на крайнолявата Фракция \"Червена армия\", която по-късно се трансформира в крайнодясна.Той е осъждан неведнъж за престъпления, свързани с .През 2003 г. съд в град Майнц го призна за виновен за изявление, че атентатът срещу Световния търговски център в Ню Йорк на в САЩ е бил \"оправдан\", и му наложи глоба от няколко хиляди евро.Той излежаваше десетгодишна присъда за  и подбудителство към антисемитизъм, но преди 2 години беше освободен по здравословни причини. Миналата година му беше наредено да се върне в затвора, но Малер отказа.Германският в. \"Мителдойче цайтунг\" публикува по-рано писмо на Хорст Малер, в което той се обръща към \"водача на унгарския народ \" с молба да му предостави убежище, защото бил преследван по политически причини. / БТА", "date": "2017.05.16", "title": "Унгария арестува германски неонацист, поискал убежище"}
{"url": "http://www.dnevnik.bg/bulgaria/2017/05/16/2971922_seksualnoto_obrazovanie_da_bude_zaduljitelno_v/", "text": "Сексуалното образование да стане задължителна част от образователната програма като мярка срещу насилието, ранната бременност и абортите. Това предлага омбудсманът Мая Манолова с подкрепата на колегите й от 17 европейски държави. Тя е домакин на тридневна среща на омбудсманите от Европа, лобиращи за по-строги мерки за правата и сигурността на децата в и извън училищата.По думите на Манолова феноменът деца да раждат деца продължава да е сериозен проблем в България, като през последната година са родени над 6000 такива бебета, а само за първите три месеца на тази година са извършени над 500 аборта на непълнолетни момичета.В дискусията си омбудсманите припомниха статистиката от . Близо една трета твърдят, че са имали такива още на 13 години. Едва в 10% от българските училища обаче в момента има свободно избираем предмет по сексуално образование и подкрепата за уязвимите деца е слаба.Необходимо е всички деца да се образоват за рисковете от ранната бременност, да се увеличи достъпът и възможностите им за подаване на сигнали и жалби до институциите, както и да се осигури подкрепа на тези от тях, които са били жертва или свидетели на насилие, смятат обществените защитници.", "date": "2017.05.16", "title": "Сексуалното образование да бъде задължително в училищата като мярка срещу насилието, предлагат омбудсмани"}
{"url": "http://www.dnevnik.bg/politika/2017/05/16/2971909_zdravniiat_ministur_opredeli_resorite_na_zamestnicite/", "text": "Ръководният екип на Министерството на здравеопазването в третия кабинет \"Борисов\" вече е оформен и задачите им са разпределени. Министър Николай Петров ще има общо трима заместници, които вече бяха назначени със заповеди на министър-председателя, а днес ведомството обяви и ресорите, за които ще отговарят. ще отговаря за- медицинските дейности,- образованието, квалификацията и следдипломното обучение в системата на здравеопазването- въвеждането на електронното здравеопазване, европейската координация и международните дейности- управлението на търговските дружества и капиталовите разходи на министерството.Ненков се очертава с най-много задачи в новия състав на министерство, защото поема също и контрола върху дейността на регионалните здравни инспекции, центровете за спешна медицинска помощ, домовете за медико-социални грижи за деца, както и чувствителни институции като Фонда за лечение на деца, Центъра за асистирана репродукция, Националния център за обучение и квалификация в системата за спешна медицинска помощ, Изпълнителната агенция \"Медицински одит\" и на Изпълнителната агенция по трансплантация.На  са поверени- лекарствената политика, регулирането и осигуряването на лекарствени продукти и медицински изделия,- обществените поръчки в системата на здравеопазването и администрирането на международните проекти- контрол и върху дейностите, свързани с наркотични вещества.Тя ще ръководи дейностите на Изпълнителната агенция по лекарствата, Националния център по наркомании, Националния център по заразни и паразитни болести, Националния съвет по цени и реимбурсиране на лекарствени продукти, Националния център и районните центрове по трансфузионна хематология. ще отговаря за- промоцията и превенцията на общественото здраве и дейности, свързани с отчитането и оценката на националните здравни програми- специализирани донорски програми.- режимите относно водите и храните- дейностите, свързани с ваксините, които се осъществяват от главния държавен здравен инспектор.Зам.-министър Йорданова ще осъществява контрол върху държавните психиатрични болници, Националната експертна лекарска комисия, Националния център по радиобиология и радиационна защита и Националния център по обществено здраве и анализи.", "date": "2017.05.16", "title": "Здравният министър определи ресорите на заместниците си"}
{"url": "http://www.dnevnik.bg/sviat/2017/05/16/2971927_v_hakerskata_ataka_s_wannacry_ima_severnokoreiska/", "text": "Експерти от сферата на киберсигурността обявиха, че са открили потенциална връзка между Северна Корея и глобалната кибератака, която от петък насам  в цял свят, предадоха \"Ройтерс\" и БТА.Нийл Мехта, софтуерен инженер от \"Гугъл\", , показващи известни сходства между вируса WannaCry, който зарази 300 000 компютъра в 150 страни, и друга серия пиратски атаки, приписвани на Пхенян. Други експерти бързо заключиха, че тези улики, макар да не са напълно категорични, доказват, че Северна Корея може да е замислила тази кибератака.Засега са необходими повече изследвания на по-стари версии на , преди да се правят каквито и да било заключения, отбеляза фирмата за киберсигурност \"Лаборатория Касперски\". Смятаме, че това може да даде ключа към някои загадки около тази атака. Едно нещо е сигурно: откритието на Мехта е най-значимата улика досега за произхода на WannaCry, допълва \"Касперски\".Според фирмата приликите в кодовете сочат към групата киберпирати \"Лазарус\", за която се смята, че стои зад \" от 2014 г. Тогавакоито отмъщавали за филм на \"Сони\", осмиващ лидера на КНДР Ким Чен-ун. Групата е заподозряна и за атаки срещу централната банка на Бангладеш (при която задига близо 81 милиона долара) и други институции от международната финансова система. Фирмата за киберсигурност напомня и че дни след атаката срещу централната банка много малко следи водели към \"Лазарус груп\", но с натрупване на доказателства тя \"с висока степен на увереност\" се е очертала като извършител.Мащабът на операциите на \"Лазарус груп\" е шокиращ, продължават от \"Касперски\". \"Тази група е много активна от 2011 г. \"Лазарус\" е фабрика за вируси, която произвежда нови и нови модели чрез множество независими доставчици\", посочват експертите.От \"Симантек\", друга водеща компания, която предлага продукти за киберсигурност, потвърждават позицията на \"Касперски\" за съвпадение в кода. \"Интезер лабс\", израелска фирма за киберсигурност, също смята, че Северна Корея може да е замесена. Нейният изпълнителен директор Итай Тевет написа в \"Туитър\", че потвърждава севернокорейския произход на вируса WannaCry, и то не само заради работата на \"Лазарус\", и обеща скоро да предостави повече информация.Експертът по сигурността проф. Алън Удуърд, цитиран от Би Би Си, отбелязва друго – че времевият маркер в оригиналния код на WannaCry съвпада с часовата зона, използвана в Китай. Докато текстът, искащ пари от притежателите на заразените машини, изглежда като машинен превод от английски, докато китайски сегмент в него, изглежда, е написан от човек, за когото езикът е майчин. Смята се, че е действала от името на Пхенян, но от територията на Китай, припомня Би Си Си.Сходствата в кода обаче\"Лазарус груп\" е известна с това, че използва инструменти, базирани на отворен код. \"Трябва да внимаваме, тъй като съществува възможността това да е просто съвпадение на кодовете от източник, копиран от две различни групи\", казва за \"Форбс\" Дариън Хъс от компанията за киберсигурност \"Прууфпойнт\" (Proofpoint). Напълно е възможно подобни кодове да се заемат например от форум, в който различни групи, заминаващи се с киберпрестъпления, споделят инструменти.Специалисти предупредиха за опасност безпрецедентната кибератака, която, изглежда, вече е овладяна, да се повтори, посочва \"Франс прес\". Програмата, използвана от пиратите, вече \"се разпознава от средствата за киберсигурност\", заяви Мишел ван ден Берге, генерален директор на \"Оранж сибердефанс\", филиал за информационна сигурност на френската групировка \"Оранж\". Но \"идва втора вълна с варианти на вируса - мнозина ще използват източника, за да произвеждат варианти\", предупреди той пред АФП.Според него е още рано да се съди колко са пострадалите и данните на Европол от неделя за 200 000 потребители - жертви на атаката, може да нараснат още. \"Ситуацията в Европа изглежда стабилна\", заяви в понеделник за АФП говорител на Европол. По думите му много специалисти по сигурността в интернет явно са си свършили работата добре през уикенда и са задействали софтуер за сигурност.Също така в понеделник шефът на \"Майкрософт\"  правителствата, че държат данни за софтуерни уязвимости, които могат да бъдат откраднати и използвани от хакери по целия свят. Том Босърт, съветник на американския президент Доналд Тръмп по въпросите на националната сигурност, отвърна, че не става дума за \"инструмент, разработен от Националната агенция за сигурност, за да са се събират данни за откуп. Това е инструмент, разработен от отговорни страни, потенциални престъпници или чужди държави, разработен по начин, който позволява да се изпращат фишинг имейли и да се причинява заразяване и заключване на устройства.", "date": "2017.05.16", "title": "В хакерската атака с WannaCry има севернокорейска следа, твърдят експерти"}
{"url": "http://www.dnevnik.bg/bulgaria/2017/05/16/2971898_voenniiat_zavod_avionams_oficialno_stana_durjavna/", "text": "От икономическото министерство се похвалиха на сайта си, че \"Авионамс\" вече официално е собственост на държавата. От ведомството определят военния завод като \"едно от ключовите за българската икономика и военнопромишления комплекс предприятия\".През лятото на миналата годинаДо сделката се стигна, след като за продажба бяха предложени 2 090 729 акции, собственост на \"Хедж инвестмънт България\" АД. В законовия срок след обявената процедура Държавната консолидационна компания (ДКК) заплати близо 29 млн. лв., за да придобие дружеството.\"Последва обжалване на постановлението на частния съдебен изпълнител, но независимо от това ДКК предприе действия за стабилизиране и развитие на дружеството, като осигури средства за изплащане на неизплатените работни заплати и за продължаване на дейността на дружеството. С влизане в сила на постановлението на частен съдебен изпълнител ДКК вече притежава 99,9% от капитала на \"Авионамс\" АД\", пише в съобщението на икономическото министерство.Преди два месеца служебният икономически министър Теодор Седларски обяви, че ще се предприемат мерки, така че цялата летателна техника на българската армия, включително МиГ 29, Това обаче щяло да стане след получаванe на съответните разрешения от руска страна.Предприятието единствено извън Русия извършва ремонт на вертолети с гражданско и военно предназначение от типа МИ 8, МИ 17 и техните модификации и на самолети от фамилията МиГ и Су\"Авионамс\" (бивш \"Терем – Георги Бенковски\") е един от най-големите заводи за капитален ремонт и обслужване на летателна техника в Европа. Основната част от завода е разположена в района на авиобаза Граф Игнатиево.", "date": "2017.05.16", "title": "Военният завод \"Авионамс\" официално стана държавна собственост"}
{"url": "http://www.dnevnik.bg/razvlechenie/2017/05/16/2971925_hakeri_zaplashiha_da_pusnat_prejdevremenno_film_na/", "text": "Филм на студио \"Дисни\" е бил откраднат от хакери, които настояват за откуп. Компанията обаче отказва да го плати, съобщи специализираното издание \"Холивуд рипортър\", като се позова на изявление на шефа й Боб Айгър.Името на лентата не е споменато. Сред предстоящите заглавия на компанията са \"Карибски пирати 5: Мъртвите не разказват истории\", \"Коли 3\", както и, разбира се, предстоящата серия на \"Междузвездни войни\" \"Последният джедай\".Подобно на огромната хакерска атака през уикенда престъпниците са поискали откупът да им бъде заплатен в биткойн. Макар пиратството винаги да е съществувало, искането на откуп в замяна на филма е нововъведение. Преди седмици неизвестен хакер публикува в Pirate Bay 10 епизода от хитовия сериал Orange is the New Black седмици преди премиерата им, след като компанията създател \"Нетфликс\" отказа да плати откуп.", "date": "2017.05.16", "title": "Хакери заплашиха да пуснат преждевременно филм на \"Дисни\", ако не получат откуп"}
{"url": "http://www.dnevnik.bg/detski_dnevnik/2017/05/16/2971952_vtori_shesti_i_osmi_klas_shte_zapochnat_novata_uchebna/", "text": "Децата от втори, шести и осми клас може да започнат новата 2017/2018 учебна година без учебници. Причината - като част от реформата в училищното образование учениците ще учат по новите учебни програми, но .Новият образователен министър Красимир Вълчев обяви днес, че очаква учебниците да бъдат доставени в училищата най-късно до 30 септември. Дотогава децата ще минат преговорните уроци и ще започнат новия материал от електронните варианти на новите учебници, т.е. от pdf файлове.Оптимистичната прогноза обаче била сроковете по процедурите да бъдат съкратени и някои, а дори и всички училища, да имат новите учебници в първата седмица от новата учебна година.Заради съкратените срокове тази учебна година . Днес Вълчев увери, че всички училища ще имат нови учебници за първи и пети клас към 15 септември.", "date": "2017.05.16", "title": "Втори, шести и осми клас ще започнат новата учебна година без учебници"}
{"url": "http://www.dnevnik.bg/bulgaria/2017/05/16/2971914_sujuzut_na_sudiite_kum_magistrati_i_grajdani_neka_ne/", "text": "Най-голямата магистратска организация - Съюзът на съдиите - се обърна с писмо към гражданите и магистратите с призив да не се забравя разликата между \"добро и зло, морално и неморално, почтено и непочтено, агресивно невежество и аргументирано отстояване на позиция\".\"Множество случаи ни убедиха, че е напълно безрезултатно отправянето на такива (искания към институции - бел. ред.). То дори и не цели поставянето на значим обществен въпрос на вниманието на компетентната институция. Убедихме се, че и от това няма смисъл, когато обществото не е наложило успешен и ефективен механизъм, по който институцията е длъжна да действа и да се отчита пред същото това общество. Това обръщение цели само едно – припомняне на нормалността с апел да се придържаме към нея\", пишат от ССБ.Според тях за съдържанието на тези базисни понятия \"не се спори в нормалната действителност. Само в паралелната реалност им се придава обратен знак като в обърнат наопаки свят\". Писмото завършва с цитат: \"Свестните у нас считат за луди, глупецът вредом всеки почита.\"\"Всички решения и начинът на вземането им от Висшия съдебен съвет (ВСС) досега сочат само едно - мнозинството в съвета може да приеме, че черното е бяло. Без аргументи, разбира се. Просто може да го приеме. С бетонирано мнозинство. Но решението няма как обективно да превърне черното в бяло. И едва ли някой освен от мнозинството във ВСС би подложил на съмнение тази проста логика, основана единствено на здравия разум\", пишат от ССБ.Те припомнят и още едно решение от същото заседание от миналата седмица - да се приеме един от предложените от Комисията за атестиране и конкурси варианти за хронограма за предстоящия избор на председател на Върховния административен съд, но с \"корекция\" относно крайните срокове на представяне на становища и въпроси към кандидатите, публикуването им на сайта на ВСС и изслушването и гласуването на кандидатите.\"В резултат на тази \"корекция\" кандидатите следва да бъдат изслушани от пленума на ВАС непосредствено след съдебната ваканция, въпросите и становищата към кандидатите ще бъдат обявени два дни преди самия избор, който от своя страна ще се проведе на 11.09.2017 г. – два месеца и десет дни преди изтичане на мандата на сегашния председател на ВАС. Съгласно публично достъпната информация мотиви за така предложената и гласуваната от мнозинството \"корекция\" не са били обявени\", пишат още от ВСС.\"Това са само две от поредицата решения на мнозинството от членове на ВСС, които не съответстват и на минимални изисквания за логичност и последователност. Това мнозинство обаче не се чувства отговорно за тези решения и явно счита, че не дължи отчетност за взимането им. В противен случай нямаше да е неясно коя смислена теза обосновава взимането на тези решения и защо остава неопровергано усещането, че това мнозинство гласува съобразно някакви указания\", смятат от организацията.", "date": "2017.05.16", "title": "Съюзът на съдиите към магистрати и граждани: Нека не забравяме разликите между почтено и непочтено"}
{"url": "http://www.dnevnik.bg/sviat/2017/05/16/2972053_ukraina_blokira_nai-goliamata_ruska_tursachka_i/", "text": "Украйна въведе нови санкции срещу Русия, като блокира три водещи руски социални мрежи, търсачката \"Яндекс\" и редица компании, съобщи РБК, като цитира указ на сайта на президента Петро Порошенко.С документа се блокира за три години известната като руския фейсбук мрежа \"Вконтакте\", която по собствени данни има 15 милиона потребители в Украйна. Забранен е достъпът и до мрежата \"Одноклассники\", както и до ресурсите на \"Яндекс\", за която Украйна е един от трите ключови пазара извън Русия заедно с Турция и Казахстан.Украинските потребители няма да могат да ползват в следващите три години и сайта Mail.ru, който по данни на измерващата интернет трафика компания \"Алекса\" е петият най-популярен портал в Русия. Украинските граждани и юридически лица няма да имат право да извършват никакви сделки с ценни книжа на \"Мейл.РУ груп\" за период от пет години, нито да ѝ предават права за каквато и да било интелектуална собственост или технологии, а активите на компанията ще бъдат блокирани.Решението на Порошенко е свързано с обвиненията, че Москва подкрепя сепаратисткия бунт в източните украински региони - Киев блокира за гражданите си достъпа до ред много популярни интернет услуги, предлагани от руски доставчици, предава РБК.В изявление, цитирано от \"Ройтерс\", Кремъл обяви, че руските власти биха могли да отвърнат на решението на Порошенко. Същевременно говорителят на президента Владимир Путин Дмитрий Песков каза пред журналисти, че Москва не е забравила политиката си на реципрочност в подобни спорове, но отчита, че няма много украински сайтове, популярни в Русия.Три от дружествата (без \"Яндекс\") са контролирани от руския милиардер Алишер Усманов, издател на вестник \"Комерсант\". Акциите на \"Яндекс\" пък се търгуват в Ню Йорк, а търсачката е развила множество услуги като агрегатор на материали от печата и картография, припомня БТА. Блокиран е не само достъпът до услугите ѝ в Украйна - замразени са и активите й в тази страна, а търговските и финансовите й операции са ограничени.Мерките, предприети от президента Петро Порошенко, обхващат и антивирусните програми на \"Лаборатория Касперски\". Те  санкциите срещу Москва, наложени след анексията на Крим през 2014 г., последвана от конфликта с проруските сепаратисти в Донбас, които според Киев получават военна подкрепа от Русия. Досега единствената забрана, наложена от властите, беше да се купува антивирусната програма на \"Касперски\" за устройства, използвани за държавни нужди. Новият указ обаче забранява на компанията да изнася капитали извън пределите на Украйна, блокира активите ѝ и задължава интернет доставчиците да блокират достъпа до сайта kaspersky.ru.Разширеният списък съдържа имената на 1228 физически и 468 юридически лица от Русия, сред които редица телевизии и авиокомпанията \"ЮТеър\". Включени са депутати от Държавната дума, журналисти, съдии от Конституционния съд, уточнява ТАСС, като се позовава на пресслужбата на президентската канцелария в Киев.Документът, влязъл в сила на 15 март, съдържа немалко компании, чиито имена вече са били включвани в списъци със санкции, подписани от Порошенко през последните две години.Няколко руски банки, авиокомпании и медии също са част от обновения черен списък.", "date": "2017.05.16", "title": "Украйна блокира най-голямата руска търсачка и водещи социални мрежи"}
{"url": "http://www.dnevnik.bg/pr_sfera/2017/05/16/2970328_boian_petrov_se_vkljuchi_v_jubileina_fotosesiia_malko/", "text": "Големият роден алпинист Боян Петров стана част от атрактивна фотосесия по случай 15-годишнината на лидерите на пазара на оптични продукти в България – верига оптики Grand Optics и Joy Optics. Българската гордост застана пред обектива само месец преди да поеме на експедиция към връх Гашербрум II. Това ще е втори опит да изкачи този връх, след като през юли 2009 г. стига на 40 м от най-високата точка, но се отказва, защото преценява, че няма да успее безопасно да премине опасен ръб с ледени козирки. Изкачването е част от мащабния му проект \"Българин към 14x8000\".Мъжът на 2016-та годинa прие поканата да се включи в серия от снимки, направени в живописния катерачен обект \"Комините\" на Витоша планина, за да отбележи символично покорените от веригата върхове за последните 15 години от основаването й.\"Хубавото на върховете е, че от тях виждаш другите върхове и разбираш колко много имаш да работиш\", сподели наскоро Боян Петров в книгата си \"Първите седем\" и именно тези думи се превърнаха в послание на юбилейната кампания на Grand Optics и Joy Optics.Не случайно именно обичаният български алпинист се включи в юбилейната кампания на двете най-предпочитани оптики у нас \"15 години на върха\". С непобедимия си дух и борбена натура, той се превърна в живо доказателство на твърдението, че човек е толкова голям, колкото големи са мечтите му и, че и най-високият връх би могъл да бъде покорен, когато двигателят към целта е съчетание на мотивация, желание и воля. Именно тези три фактора, в комбинация с истинска грижа за здравето на своите клиенти, превръщат Grand Optics и Joy Optics в предпочитаните от мнозинството оптични центрове.По случай своя 15-ти рожден ден, Grand Optics и Joy Optics правят страхотни подаръци до 21 май включително: всеки закупил един чифт диоптрични или слънчеви очила, получава втори безплатно. Предложението важи в цялата търговска мрежа, обхващаща 37 специализирани обекта, разположени в най-големите градове на България - София, Варна, Бургас, Пловдив, Стара Загора, Плевен и Враца.\"За 15 години, откакто сме на пазара, наблюдаваме сериозен прогрес в грижата на българина за зрителното му здраве, наложен до голяма степен от променящите се условия на живот.\" – споделя Георги Симов, търговски директор на оптики Grand и Joy Optics. \"Все повече хора осъзнават предимствата на очилата за специфични дейности, които подпомагат комфортното зрение, особено при работа със смартфони, таблети и компютри. Затова все по-търсени са очилата с т.нар технология \"дигитални стъкла\", които минимизират умората при продължителна работа с електронни устройства и в едновременно предпазват очите от вредната синя светлина със специални филтри\", обяснява г-н Симов.Също така, ставащата все по-популярна култура на туризъм и практикуване на спортове на открито, налага нуждата от носене на слънчеви очила, със задължителен UV филтър и поляризация, на открити места с интензивно лъчение. Затова в актуалната фотосесия за 15-годишнината на Grand и Joy Optics можем да видим Боян Петров с едни от най-висококачествените и модерни марки очила, предлагани в магазините на компанията.Вторият чифт очила е изключително важен в съвременното ни забързано ежедневие. Липса на отговорност е да спреш да извършваш основните си дейности, поради счупване или изгубване на очилата.Повече информация за кампанията \"15 години на върха\" и актуалната промоция \"Купи 1 чифт очила, вземи 2\" може да откриете на официалните уебсайтове  и .", "date": "2017.05.16", "title": "Боян Петров се включи в юбилейна фотосесия малко преди да поеме към връх Гашербрум II (8035m) в Пакистан"}
{"url": "http://www.dnevnik.bg/evropa/2017/05/16/2971864_merkel_i_makron_sa_gotovi_za_promiana_v_dogovorite_na/", "text": "Германският канцлер Ангела Меркел и френският президент Еманюел Макрон изразиха готовност за евентуална промяна на европейските договори, която ще доведе до по-специално за реформи в еврозоната, предадоха \"Франс прес\" и БТА.\"Можем да придадем изцяло нова динамика на съюза. От германска гледна точка е възможно да се променят договорите, ако има смисъл\", заяви Меркел в Берлин след срещата с Макрон. \"Имаме общото убеждение, че не можем да се справим с напускането на Великобритания като проблем, откъснат от останалите. Вместо това трябва да мислим преди всичко как да задълбочим съществуващия Европейски съюз и особено еврозоната\", каза Меркел, цитирана от \"Франкфуртер алгемайне цайтунг\". Според нея европейските страни не бива да отхвърлят идеята за съюз, готов да променя договорите си. \"Такъв Европейски съюз би бил уязвим от всяка посока на света\", каза тя.Френският президент обеща да извърши съществени  в страната си и заяви, че те са важни и за Европа, за да може тя да се развива, предаде ДПА. Макрон отбеляза и че Франция не е успяла да се справи със своя проблем с масовата безработица през последните 30 години и обеща, че новото му правителство ще се посвети на решаването му. Той подчерта, че идеята за промяна на договорите на ЕС \"повече няма да е табу\" за Франция.Намираме се в исторически момент за Европа и \"се нуждаем от повече прагматизъм, по-малко бюрокрация и от Европа, която защитава нашите граждани\".Тонът на Меркел по време на съвместната им пресконференция звучеше по-скоро в подкрепа на намеренията на новата власт в Париж за по-добра защита на работниците от ефекта от глобализацията. Запитана дали се притеснява, че инициативата на Макрон за закон \"Купувайте европейско\" може да подкопае свободната и отворена търговия, канцлерът каза: \"В търговията, разбира се, виждам този елемент на реципрочност. Това е нещо, което много добре мога да си представя.\" По думите ѝ Берлин вече е поискал от Брюксел да анализира как да се защитят чуждестранните инвестиции в стратегически сектори на ниво ЕС. Властите в Германия са притеснени например от мащаба на китайските инвестиции в момент, когато инвеститори от ЕС се сблъскват със строги ограничения в Китай.Сред протекционистичните инициативи на Макрон са също идея да се попречи стратегически компании да попадат в ръцете на собственици извън ЕС, както и неевропейски фирми да нямат достъп до определени обществени поръчки. На първо място това би изолирало британския бизнес, който се опитва да договори максимално изгодни условия за достъп до единния пазар след Брекзит.По думите му се налага Париж и Берлин да работят по-тясно заедно заради засилването на популизма в Европа. Агенция \"Ройтерс\" отбелязва, че при пристигането му пред канцеларията на Меркел той е бил посрещнат от множество, развяващо европейски знамена и скандиращо \"Макрон! Макрон!\".Това е първото чуждестранно посещение на , който отпътува за Германия едва . Срещата му с Меркел беше белязана от консенсуса, че е нужно да се укрепи връзката между двете най-големи икономики в еврозоната, години наред известни като , и да се работи за изграждане на по-силен Европейски съюз на фона на напускането на Великобритания. Макрон е четвъртият френски държавен глава, с когото работи германският канцлер, откакто пое поста в края на 2005 г.Седмици преди разговорите на двамата лидери Берлин изпращаше разнопосочни сигнали за това дали би подкрепил плановете му за реформи в еврозоната, които част от управляващите в Германия отхвърлят. Министърът на финансите Волфганг Шойбле например отхвърляше като нереалистични идеите за създаване на премиер или дори бюджетен министър за еврозоната, тъй като подобна стъпка би изисквала политически деликатни промени в договорите на ЕС.Макрон, който първоначално допускаше възможността за създаване на т.нар. еврооблигации (позволяващи на страните от еврозоната съвместно да емитират дълг), обяви, че не поддържа идеята. \"Никога не съм защитавал еврооблигациите и съвместното поемане на съществуващия дълг, защото това води до политика на отказ от отговорност.\"Според френския президент в страните, ползващи единната европейска валута, е нужен не общ дълг, а инвестиционна офанзива. \"Трябва да вкараме свежи пари (в еврозоната)\", обяви Макрон, цитиран от \"Франкфуртер алгемайне цайтунг.\"Ден след като той  изборите, Меркел , че не подкрепя идеята. Към нея биха били чувствителни и германските избиратели заради схващането, че чрез тях Германия ще плаща дълга на южноевропейските страни. Смята се, че при въвеждането на еврооблигации някои страни биха спечелили от ниското ниво на риск, свързано с отличния кредитен рейтинг на Германия.По други въпроси като миграцията и двамата лидери обявиха, че са постигнали пълно разбиране. \"Има няколко области, в които можем да сътрудничим в краткосрочен план. Обща политика на даване на убежище, работата в друга страна от ЕС и двустранната търговия. Всичко това ще се отрази на гражданите ни\", заяви френският президент.\"Германия ще благоденства в дългосрочен план само ако Европа благоденства, а Европа ще благоденства само ако има силна Франция... Интересите на Германия по естествен начин са тясно свързани с интересите на Франция\", каза Меркел. Тя добави, че правителствата на Франция и Германия ще имат общо заседание през юли след  във Франция.", "date": "2017.05.16", "title": "Меркел и Макрон са готови за промяна в договорите на ЕС"}
{"url": "http://www.dnevnik.bg/politika/2017/05/16/2972026_rukovodstvoto_na_bsp_trugva_na_obikolki_v_stranata/", "text": "Лидерът на БСП Корнелия Нинова тръгва на обиколки в страната. Заедно с членове на Изпълнителното бюро на партията и отделни депутати тя ще проведе срещи в 28-е области в страната. Днес Нинова ще бъде в Пазарджик, където ще се срещне със земеделски производители, а довечера ще се включи в честванията, посветени на Априлската епопея в Батак, където ще бъде и президентът Румен Радев, съобщиха от \"Позитано\" 20.Целта на срещите е да се представи работата на левицата в парламента, както и законодателните инициативи, които тя има. \"Всичко, което правим в Народното събрание, е в защита правата на работещи, земеделци, малък и среден бизнес, учители, възрастните и младите хора. Всяко наше действие трябва да има подкрепата им. Този един милион българи, които ни вярват, трябва да усещат, че ние ги представляваме и няма да отстъпим от това, което сме обещали\", е заявила Нинова на заседанието на бюрото днес, съобщи партийният пресцентър.Втората задача по време на срещите е да се видят проблемите на конкретните общини и да се търсят решения.От ръководството на БСП канят всички граждани на срещите.", "date": "2017.05.16", "title": "Ръководството на БСП тръгва на обиколки в страната"}
{"url": "http://www.dnevnik.bg/sviat/2017/05/16/2972017_kodove_za_dostup_do_pilotskite_kabini_na_united/", "text": "Кодове за влизане в пилотската кабина на United Airlines са били изнесени публично, но на полетите се вземат допълнителни мерки за сигурност, съобщи авиокомпанията, цитирана от агенция \"Ройтерс\".Тя не потвърди медийните информации, че стюардеса неволно е публикувала кодовете в интернет.Преди това в. \"Уолстрийт джърнъл\" съобщи, позовавайки се на пилот от компанията, че водачите ѝ са били уведомени за инцидента.Ограничаването на достъпа до пилотската кабина е много важен въпрос за сигурността от терористичното нападение срещу САЩ на 11 септември 2001 г. Тогава похитителите поеха контрола върху самолети на United и American Airlines, за да ги разбият в Световния търговски център и Пентагона. Трети самолет се разби в Западна Пенсилвания.", "date": "2017.05.16", "title": "Кодове за достъп до пилотските кабини на United Airlines са били изнесени в интернет"}
{"url": "http://www.dnevnik.bg/bulgaria/2017/05/16/2972060_junker_iska_mariia_gabriel_da_stane_evrokomisar_po/", "text": "Кандидатът за еврокомисар от България Мария Габриел ще получи отговорността за цифровата икономика и цифровото общество. Това съобщи пресслужбата на Европейската комисия след срещата на Габриел с председателя на ЕК Жан-Клод Юнкер.Днешното събеседване между двамата трябваше да докаже, че Габриел е компетентна за еврокомисар в очите на Юнкер.Комисарят по въпросите на цифровата икономика и цифровото общество ще подкрепя изпълнението на стратегията за , която Европейската комисия прие през май 2015 г.Ако Габриел бъде одобрена, тя допринесе за постигането на , който ще спомогне да се положат основите за цифровото бъдеще на Европа, което включва телекомуникационни мрежи от континентален мащаб, трансгранични цифрови услуги и вълна от иновативни стартиращи европейски предприятия.Комисарят, отговарящ за цифровата икономика и цифровото общество, ще допринася за проекти, които се направляват и координират от заместник-председателя , отговарящ за цифровия единен пазар, и заместник-председателя , отговарящ за работните места, растежа, инвестициите и конкурентоспособността.Председателят Юнкер информира също така министър-председателя за ресора, който възнамерява да възложи на .Новият еврокомисар се назначава от Съвета на ЕС по взаимно съгласие с председателя на комисията след консултация с Европейския парламент.Днес председателят Юнкер изпрати писмо до председателя на Европейския парламент , с което го информира за намерението си да възложи на Мария Габриел отговорността за цифровата икономика и цифровото общество. Копие от посоченото писмо е изпратено до Джоузеф Мускат, министър-председател на Малта, която в момента изпълнявана Съвета на Европейския съюз.От момента, в който съветът се обърне официално за консултация към Европейския парламент, Мария Габриел ще стане кандидат за член на Европейската комисия. Тя ще има право да се допита до съответните служби на комисията за подготовката на своята размяна на мнения с Европейския парламент. Преди назначаването ѝ от съвета по взаимно съгласие с председателя на комисията тя няма да участва в заседанията на колегиума.", "date": "2017.05.16", "title": "Юнкер иска Мария Габриел да стане еврокомисар по цифровите икономика и общество"}
{"url": "http://www.dnevnik.bg/bulgaria/2017/05/16/2972025_spirkovi_ostrovi_tramvaini_ogranichiteli_i_podzemni/", "text": "Днес от 17:30 ч. в сградата на направление \"Архитектура и градоустройство\" към Столичната община ще се проведе . Ремонтът ще започне от юни, като предстои да се реши каква настилка ще бъде положена - павирана, изцяло с асфалт или комбинирана.От неправителствената организация \"Спаси София\" обявиха, че са внесли при главния архитект Здравко Здравков своите предложения за корекции в проекта, които са с акцент върху пешеходците и градския транспорт. От сдружението имат пет идеи, насочени към безопасността и комфорта на всички участници в движението.От \"Спаси София\" посочват, че през бул. \"Дондуков\" минават част от най-натоварените трамвайни линии. По самата пътна артерия пък се намират многобройни държавни и частни административни, културни и бизнес обекти, които генерират денонощен пешеходен трафик.\"Затова предлагаме изграждане на островни перони за трамвайните спирки в посока центъра на града. На спирките \"Национална опера\" и \"Бул. Васил Левски\" в посока центъра да бъдат изградени спиркови острови, като те да са изнесени максимално близо до кръстовищата съответно на ул. \"Раковски\" и бул. \"Васил Левски\", така че да обхващат пешеходните пътеки, където нивото на перона да се понижи до нивото на пътната настилка\", предлагат от организацията.Според тях така максимално ще се гарантира безопасността на пътниците, ползващи трите трамвайни линии, преминаващи през булеварда.\"Поради липсата на достатъчно пространство за обособяване на отделени спиркови острови заради предвиденото строителство на велоалея по южното платно на булеварда предлагаме да бъдат изградени т.нар. спирки с лесен достъп\", е друго предложение на \"Спаси София\".Самите спирки и районът около тях ще са с повдигнато пътно платно до нивото на тротоара. Така разликата между трамвая и настилката ще е минимална и ще помага за по-лесното качване в транспортното средство от хора с различни проблеми. Повдигането на пътното платно ще бъде като сигнал за шофьорите за наличието на спирка на самия път.От \"Спаси София\" отбелязват, че трамвайният транспорт в столицата е един от най-бавните в цяла Европа. С цел ускоряването му и подобряването на връзката между центъра на града и източните квартали те предлагат да бъдат поставени бетонни трамвайни ограничители по цялата дължина на \"Дондуков\".Бетонните ограничители са произведени от специален клас бетон, който е устойчив на метеорологични влияния, температурни амплитуди и третиране с химикали при снегопочистване. Те позволяват преминаването на автомобили със специален режим на движение през тях, осигурявайки скоростен коридор за спешните служби в рамките на трамвайно трасе.За да се осъществи тази идея, от организацията предлагат още да бъдат забранени поне част от директните леви завои към малките странични улици.\"Принцип при проектирането на улици е да се избягват твърде многото и твърде резки движения на трафика, а всички тези леви завои допринасят точно за обратното\", пишат от сдружението.\"Предлагаме хоризонталната маркировка тип защриховане при кръстовищата на булеварда с улиците \"Веслец\" и \"Кракра\" да бъде заменена с разделителни острови. Освен по-висока безопасност тези острови ще възпрепятстват неправомерното навлизане на автомобили в трамвайното платно\", предлагат от \"Спаси София\".Според тях подобна идея създава и възможност за засаждане на допълнителна дървета и декоративни цветя.От организацията твърдят, че евентуално уширяване на тротоарите в зоните на кръстовищата ще повиши безопасността чрез подобряване на видимостта. По този начин можело да се създаде възможност за повече озеленяване, поставяне на кашпи с цветя, пейки или друга градска мебел.\"Предлагаме и контейнерите за смет от северната страна на \"Дондуков\" да бъдат изпълнени като подземни в уширенията на тротоара. Освен вече установеното от Столичната община предимство и щадящия градската среда ефект на подземните контейнери те няма да отнемат пространство от пешеходците, а изнасянето им към пътното платно ще улесни и тяхното почистване\", отбелязват от \"Спаси София\".", "date": "2017.05.16", "title": "Спиркови острови, трамвайни ограничители и подземни кофи за боклук предлагат от \"Спаси София\" за бул. \"Дондуков\""}
{"url": "http://www.dnevnik.bg/sport/2017/05/16/2972048_guardiola_siti_mi_dade_vtori_shans_v_barselona_i/", "text": "Мениджърът на \"Манчестър сити\" Пеп Гуардиола определи първия си сезон във Висшата лига като неуспешен и заяви, че с подобни резултати щеше да бъде уволнен в предишните си два клуба - \"Барселона\" и \"Байерн\" (Мюнхен).Испанецът спечели 21 трофея начело на испанския и германския отбор, но засега не успява да оправдае очакванията със \"Сити\". \"Гражданите\" са четвърти във Висшата лига - на 18 точки зад шампиона \"Челси\", и дори мястото им в Шампионската лига не е сигурно.Освен това тимът на Гуардиола отпадна от \"Монако\" още в осминафиналите на най-силния клубен турнир, а в двата вътрешни турнира - ФА къп и Купата на лигата, беше елиминиран съответно в полуфиналите от \"Арсенал\" и в осминафиналите от \"Манчестър юнайтед\".\"В настоящата ми ситуация, ако бях в голям клуб, щях да съм уволнен. Със сигурност! В \"Барселона\" или \"Байерн\" трябва да печелиш с разлика. Ако ли не, не получаваш втори шанс. Тук ми беше даден втори шанс и ще опитам да го използвам и да се представим по-добре, отколкото през този сезон\", заяви Гуардиола преди днешното домакинство на \"Уест Бромич\".\"Имам договор за още две години, но ако нещата не се развият добре и следващия сезон, вероятно ще има смяна на мениджъра. Аз не съм тук, защото съм Пеп или заради това, което съм постигнал в миналото\", каза още бившият испански национал.Гуардола изрази несъгласие с коментарите на мениджъра на \"Арсенал\" Арсен Венгер, че \"някои отбори вече са в почивка\", визирайки съперниците, с които играят конкурентите за място в топ 4.\"Сити\" има аванс от три точки пред \"артилеристите\", а в последния кръг гостува на \"Уотфорд\". \"Арсенал\" има мач със \"Съндърланд\" у дома тази вечер и домакинство на \"Евертън\" на 21 май.\"Не разбирам защо мениджърите говорят за други клубове и отбори. Никога в кариерата си не съм виждал играч, който излиза на терена и не иска да победи\", коментира мениджърът на \"Сити\".\"Той (Венгер) играе срещу \"Съндърланд\" и \"Евертън\". И двата отбора няма за какво да играят, нали? Едните са изпаднали, а другите са се класирали за Лига Европа. Така че ситуацията е еднаква и няма причина да се оплакваш. Представи се по-добре през следващия сезон и няма да имаш такива проблеми\", завърши Гуардиола.", "date": "2017.05.16", "title": "Гуардиола: \"Сити\" ми даде втори шанс, в \"Барселона\" и \"Байерн\" вече да съм уволнен"}
{"url": "http://www.dnevnik.bg/bulgaria/2017/05/16/2972056_advokatskata_organizaciia_ikar_zastana_zad_iskaneto_na/", "text": " застана зад искането на председателя на Върховния касационен съд Лозан Панов и на члена на Висшия съдебен съвет за проверка на срещата между главния прокурор Сотир Цацаров, бизнесмена и издател Сашо Дончев и бившия член на ръководството на БСП Георги Гергов.\"В условията на добилия популярност като \"ЦУМ-гейт\" обществен дебат и липсата на адекватна институционална реакция ние, адвокатите от ИКАР, заявяваме, че върховенството на правото е основен принцип, който следва да се прилага и отнася към всяка ситуация и всяко лице, независимо от неговата позиция. Отказът от провеждане на разследване по случая от Висшия орган на съдебната власт – ВСС и персоналните атаки към председателя на ВКС показват по недвусмислен начин, че истината и справедливостта са умишлено поставени в състояние на будна кома\", пишат от , която беше създадена преди близо половин година.От ИКАР смятат, че не могат да останат безучастни,и остават без каквато и да е институционална реакция.\"Ето защо ИКАР заявява пълна подкрепа и се присъединява към исканията на съдия Калин Калпакчиев, отправени към членовете на прокурорската колегия на ВСС и министъра на правосъдието, да реализират правомощията си по чл. 175, ал. 5 във връзка с чл. 173 от Закона за съдебната власт и чл. 129, ал. 3, т. 5 Конституцията на Република България\", пишат от организацията и подкрепят членовете на съдебния съвет, които са т.нар. малцинство там.Лозан Панов, Калин Калпакчиев, Галина Карагьозова, Соня Найденова, Камен Иванов, Юлия Ковачева и всички други, дръзнали да изрекат на глас истинските тежки проблеми на българската съдебна система и да провокират дебат по тях. Призоваваме Висшия адвокатски съвет и всички адвокатски колегии в страната да сторят същото. Българската адвокатура не може повече да си позволи да бъде мълчалив наблюдател на събитията и е време да заеме отново по достоен начин отреденото й по конституция място! Tandem bona causa triumphat!\", завършва позицията.", "date": "2017.05.16", "title": "Адвокатската организация ИКАР застана зад искането на проверка на срещата в ЦУМ"}
{"url": "http://www.dnevnik.bg/sviat/2017/05/16/2969401_ap_e_imala_taen_dogovor_za_snimki_s_nacistka_germaniia/", "text": "В разгара на Втората световна война американската новинарска агенция \"Асошиейтед прес\" е сключила тайно споразумение с офицер от СС да получава снимки, направени от нацистки фотографи, които да се публикуват в пресата в САЩ. Сделката е станала с одобрението на високопоставени служители във Вашингтон.Агенцията  след . Според него въпросното споразумение е влязло в сила през 1941 г. и е продължило до разгрома на Адолф Хитлер през май 1945 г. Разследването бе предприето, след като преди няколко месеца германският историк Норман Домайер откри писмо, описващо сделката, в документи на тогавашния ръководител на бюрото на АП.", "date": "2017.05.16", "title": "АП е имала таен договор за снимки с нацистка Германия"}
{"url": "http://www.dnevnik.bg/detski_dnevnik/2017/05/16/2972054_prosvetnoto_ministerstvo_shte_se_bori_s_negramotnostta/", "text": "Решителни мерки за преодоляване на неграмотността и обхващане на всички деца в предучилищното и училищното образование обеща новият просветен министър Красимир Вълчев днес. Сред тях е и формиране на междуведомствени екипи, които още от тази есен да работят на терен, като издирват децата и родителите им, за да ги убеждават да започнат предучилищната подготовка и останат в училище.Първата цел на новия екип в Министерството на образованието и науката (МОН) е всички деца да бъдат обхванати в предучилищни групи в детските градини и училищата. Според новия образователен закон предучилищната подготовка за децата на 5 и 6 години е задължителна. Заради това ще се въведат и санкции за родители, които не пускат децата си в тези групи.От думите на Вълчев се разбра, че санкции може да не бъдат само финансови, но и да касаят отнемане на права, като например невъзможност за придобиване на шофьорска книжка. В момента при повече от 5 неизвинени отсъствия от училище на месец държавата спира месечните помощи за деца. Става въпрос за помощи от 37 лева за едно дете и от 87 - за две, които се получават от семейства доходи под 400 лева на член.Освен емиграцията основна причина за отпадане от училище е бедността, заради което просветното министерство ще търси начини да стимулира ходенето на училище. Сред мерките, които ще се обсъждат с общините, са уреждане на транспорта до училище, осигуряване на безплатна храна и др.От следващата година училищата ще се финансират не само спрямо броя на учениците, а и по други критерии, сред които е регионът, в който се намират. Новият екип в МОН обеща да работи не само за двойно увеличение на учителските заплати, каквото е предизборното обещание на ГЕРБ, но и за привличане на по-образовани хора в учителската професия.", "date": "2017.05.16", "title": "Просветното министерство ще се бори с неграмотността чрез издирване на отпадащите ученици"}
{"url": "http://www.dnevnik.bg/zelen/2017/05/16/2972065_obshtinite_mogat_da_kandidatstvat_za_vtoroto_izdanie/", "text": "Големи и малки общини вече могат да кандидатстват за участие във второто издание на конкурса на френското посолство , който беше открит днес официално във Френския институт.В поредицата от семинари и събития могат да се включат одобрените представители на местните власти на общини с доказани зелени практики. Идеята е регионалната власт да натрупа повече опит и увереност в екологичните и климатични политики, да взаимства френски опит как по-лесно и ефективно да прокарват устойчиви мерки и проекти, свързани с управлението на водата, отпадъците, енергията и транспорта в региона си.Категориите на конкурса са четири, а общините имат право да подават кандидатури в повече от една, ако имат постижения в няколко области.Избраните общини ще се включат в няколко тематични семинара, ще се срещнат с френски експерти и представител на френски зелени общини, както и с български общини с добри практики. На финала победителите ще получат финансова подкрепа и ще посетят френски градове с утвърдена зелена политика.\"Конкурсът \"Екообщина\" е израз на ангажираността ни за осигуряването на конкретни решения за общините и за диалога между всички публични власти, неправителствени организации и бизнес\", каза министърът на околната среда и водите Нено Димов по време на откриването.През 2016 г. в конкурса, който е под патронажа на президента, са участвали над 30 общини с 48 кандидатури в четирите категории. Победителите са посетили френските градове Париж, Лил, Страсбург и Ланс, за да видят на място как се реализират подобни политики там, в какво успяват и с какви проблеми се сблъскват местните власти там.Посланик Ерик Льобедел представи програмата на конкурса, според която на 23 май ще има семинар за управление на водата, на 31 май - за устойчиво управление на отпадъците, на 13 юни - за устойчивата мобилност, а по-късно през юни - и за енергийна ефективност.През октомври ще е официалната церемония за връчване на наградите \"Екообщина\", а през периода ноември 2017 г. - февруари 2018 г. ще са посещенията на представители на победилите общини във Франция.", "date": "2017.05.16", "title": "Общините могат да кандидатстват за второто издание на конкурса \"Екообщина\""}
{"url": "http://www.dnevnik.bg/intervju/2017/05/16/2971547_dan_shehtman_armiiata_universitetite_i_durjavnoto/", "text": "- По-добре да се започне късно, отколкото никога. Единственият проблем е, че развитието на предприемачеството отнема време - 10, 20, 30 години. Това е дълъг процес, защото трябва да промениш характера на хората. Не всички са предприемчиви по природа – в някои държави хората просто се облягат назад, почиват си, забавляват се и нямат изгарящия копнеж да започнат стартъп бизнес – това е един проблем. Другото е, че става дума за висока технология, така че тя трябва да бъде развита, а това е процес, който отнема време.Знам, че IT секторът е развит в България, така че може би това е добро място, от което да се започне. Насърчавайте младите хора да добият опит в този сектор, докато са в гимназията, а и след това. Преподавайте предприемачество в университета – това е нещо, което може да се преподава. Аз го правя от 30 години, така че очевидно може да бъде направено.- Трудно е да се каже. Израелците са в основата си неспокойни и никога не са задоволени – винаги искаме нещо повече. Във въздуха е, това е националният характер. Някои страни са много мирни и спокойни, други не. Мисля, че фактът, че израелците винаги искат нещо ново и имат порив да го потърсят, е единият фактор. Другото е, че през годините обстановката, в която живеем, се е променила и развила към предприемачеството. Ще обясня.Първо, имаме задължителна казарма. Не всички служат, но добрите хора го правят, а \"добрите хора\" означава интелигентните, предприемчивите по природа, хората, които в крайна сметка ще изградят държавата. Армията днес е високотехнологична, на върха на иновациите. А повечето от технологии имат двойно приложение – военно, но и цивилно.Ако разработиш киберзащита за армията - а ние в момента сме подложени на атаки по целия свят - тя ще е също толкова полезна за цивилния живот. Ако създадеш технология за проследяване, хардуер или софтуер, може да се ползва и за цивилни нужди. Така че много от децата или младите хора, които служат в армията, излизат оттам със знание, което е на \"върха на бръснача\", и могат да го приложат към отварянето на стартъп. Това е било развивано през годините, преди армията не е била така. Но днес в много случаи тя се занимава с подготовка за кибервойна. А и не само – днес контролираме безпилотни летящи превозни средства. Това може да се използва, за да се изчисли топографията на дадена територия – няма нужда да летиш дотам лично. В много държави това е ключово, особено в там, където заради гъстите джунгли не може да се проникне.С времето заради изключително голямата концентрация на висока технология и предприемачески дух много компании отвориха изследователски центрове в Израел. Intel например развива продуктите си там от много години. А Израел спаси Intel, като изобрети нов подход към чиповете. Това се прави в Хайфа, родния ми град, и от голяма част от завършилите Института по технологии, какъвто съм и аз.Разбира се, лошата страна е, че това е изтичане на мозъци. Хората не си отиват, но умовете работят за други компании по целия свят. Това е модерен тип изтичане на мозъци. Изцяло лошо ли е? Не задължително, защото те имат добри заплати, имат работа и все така са 5 години напред от всички останали. Хората, които работят за Intel в момента, знаят какво ще се случи след 5 години за разлика от мен и теб. А и не само Intel – Microsoft, Google, IBM, Siemens, корейски компании като Samsung, LG... Всяка компания има център в Израел, понякога голям, понякога малък. И някои от тях като IBM са там от 30 - 40 години.Другото нещо са добрите университети. За разлика от тук в България, където има нещо като 60 университета, в Израел има 7 университета за научно изследване. Другите са колежи, различен вид са. Правителството подкрепя само научноизследователските университети, колежите трябва да правят пари чрез такси за обучение. А в колежите преподават, но не правят изследвания освен в няколко случая, и искат да станат университети. Така че университетите в Израел са добри и произвеждаме добри висшисти.Това е обстановката, която е била формирана през годините в Израел и резултатът е огромно количество стартъпи.- Може да бъде променен постепенно. Изисква лидерство, за да промениш материалните неща, и тук включвам и образованието. Нематериалното нещо е културата на хората – няма да промените ДНК-то на българите например. Имате си ДНК от поколения наред, изградили сте собствения си характер, национална идентичност, амбиции. Не мисля, че това може да се промени в обозримото бъдеще. Но образованието може. И трябва.Говорих с няколко решаващи фигури в тази държава и обсъждахме точно това – как да подобрим образователната система. Не мисля, че в Израел сме добър пример, аз се опитвам да преговарям и с нашите лидери, но тук ме слушат повече.Бих ви посъветвал да промените образователната система, като докарате все по-добри учители, които да преподават. Най-важното е да им давате много по-добри заплати, отколкото това, което получават в момента, което е срамно! В Израел заплатите също са ниски, заради което имаме проблеми, но не толкова ниски, колкото тук.- Нашето мото е \"Ако се провалиш - окей, започни отново\". Много хора се провалят с първия си стартъп, а тези цифри касаят именно първата компания, която някой отваря. Статистиката показва, че вторият стартъп е значително по-успешен. И е логично, защото човекът е по-опитен, няма да прави същата грешка отново и шансовете му да успее са много по-високи.Аз казвам следното: \"Защо искаш да се учиш от собствения си опит, като аз ти говоря от опита на по-добри хора? Не започвай, преди да си записал курса ми. Докато завършиш курса ми, вече ще си имал първата си компания, сега ще отвориш втората.\" Учи се от грешките на другите. На иврит имаме поговорка: \"Не бръсни твоето лице, избръсни лицето на другия.\" Курсът показва пътя към успеха, какво трябва да направиш добре, както и кои са пречките, с които може да се сблъскаш. Когато поемеш тази информация, не си сам и се учиш от хората около теб.- Това е вярно, но провал – окей. Не се страхувай да се проваляш, не е позорно за теб, нито за семейството ти. Много хора се провалят. Започни отново. И в Израел е лесно да го направиш и ще ти обясня защо.Ако имаш добра идея за стартъп, това може да е първият ти стартъп, правителството ще ти даде пари да го отвориш. Ще ти даде начално финансиране, понякога ще ти предоставят място в инкубатори и така нататък. Ако успееш, трябва да върнеш парите, това е заем, изплащаш го от приходите си с времето. Нищо шокиращо. Ако се провалиш, било е подарък. Няма риск, когато вземеш парите. Затова много хора ще вземат тези пари и ще отворят стартъп, така правителството насърчава отварянето на стартъп компании. Както казах в лекцията си, във всяко министерство имаме главен учен. Но един от главните учени е учен, защото има да разпредели много пари. ! Стотици милиони долари, които да дава на компании. Той ми каза, че техните данни показват, че възвръщат 500 процента от инвестициите си. За всеки долар, който инвестира, държавата получава пет.- Да, защото вече имате и ще имате застаряващо население. Възрастните хора ще живеят по-дълго – в момента очакваната продължителност на живота при раждане в България е 75 години, което е ниско, ще стане 80 години. Младите ще трябва да произвеждат по-голям брутен вътрешен продукт, за да издържат системата. Стартъп компаниите са един добър начин. В Израел в момента само 60 процента от населението работи, защото има много деца. Но има бъдеще. Тук, в България, е обратното – повечето хора са на работна възраст, но какво ще стане в бъдещето? Малцина младежи ще трябва да издържат всички.", "date": "2017.05.16", "title": "Дан Шехтман: Армията, университетите и държавното финансиране подпомагат стартъп културата в Израел"}
{"url": "http://www.dnevnik.bg/skorost/2017/05/16/2972077_markata_na_bmv_za_ekologichni_avtomobili_veche/", "text": "Марката на БМВ, обединяваща най-екологичните модели на концерна, от април, се предлага в България. За момента под бранда БМВ i се продават два модела - напълно , който може да се поръча с батерии с 60 и 90 амперчаса, и .Марката се представя под формата на БМВ i агентство, като оторизираните дилърства в страната са три – \"Ауто Бавария\" (София), \"М кар\" (Пловдив) и \"Бова кар\" (Бургас). Както и другите модели на БМВ, така и екологичните автомобили се предлагат с варианти за оперативен и финансов лизинг.Към момента марката БМВ i е представена в 54 държави. Като цяло предлаганите от концерна екоколи са в девет автомобилни класа. Очакванията са за 2017 година \"БМВ груп\" да продаде 100 000 автомобила с чисто електрическо и зареждащи се от контакта хибриди.БМВ i3 е първият сериен автомобил в света, разработен от нулата за чисто електрическо задвижване. Електродвигателят с мощност 170 конски сили осигурява нужната пъргавина, като ускорение от 0 до 100 км/ч отнема 7.3. сек.Въведената тази година батерия с капацитет 94 амперчаса пък гарантира изминаването на до 300 км с един заряд, като 200 км са гарантирани независимо от стила на каране и температурата на околната среда. Зареждането на акумулатора на автомобила може да става у дома със стандартен кабел за зареждане, както и на специални зарядни станции, създадени за електрическите коли на БМВ.БМВ i8 е зареждащ се от контакта хибрид, който комбинира преимуществата на електромотор и двигател с вътрешно горене. Олекотената карбонова конструкция на колата и общата системна мощност от 362 конски сили гарантират ускорение до 100 км/ч за 4.4. секунди.Автомобилът може да измине в изцяло електрически режим до 37 км, което позволява разходът на гориво да бъде свален до 2.1 л/100 км.", "date": "2017.05.16", "title": "Марката на БМВ за екологични автомобили вече присъства официално в България"}
{"url": "http://www.dnevnik.bg/sviat/2017/05/16/2972119_bazata_indjirlik_i_bejanci_v_germaniia_otnovo_skaraha/", "text": "Решението на Германия да даде убежище на турци, обвинени, че са участвали в опита за преврат, обтегна за пореден път отношенията между двете партньорски държави. Това заяви премиерът Бинали Йълдъръм, цитиран от агенция \"Ройтерс\".414 турци с дипломатически паспорти и други документи за работа в правителството са поискали , съобщиха берлински институции миналата седмица. Министерството на вътрешните работи потвърди, че някои молби са одобрени, но не даде точния им брой.След опита за преврат Анкара започна , които доведоха до арестите и уволенията на десетки хиляди души. Президентът Реджеп Ердоган настоява, че зад пуча стои бившият му близък съюзник , който живее в самоналожено изгнание в САЩ.\"Ако Германия иска да подобри отношенията си с Турция, тя трябва да се обърне към турската република, а не към сепаратисти и членове на ФЕТО\", заяви Йълдъръм, използвайки наложеното от властите име на мрежата от последователи на Гюлен. ФЕТО е абревиатура за \"Фетхуллахистка терористична организация\". се увеличава от месеци и това повдигна въпроси за бъдещето на германските войници, разположени в турската база \"Инджирлик\". Тя е основната база на НАТО, използвана от коалицията срещу \"Ислямска държава\".Вчера канцлерът  заяви, че войниците може да бъдат преместени в друга държава, ако Турция не допусне германски депутати да ги посетят. В  има около 250 германци, участващи в американската мисия срещу джихадистите в Сирия и Ирак. От турското външно министерство коментираха пред \"Ройтерс\", че в настоящия момент не е удачно депутати да ги посещават.\"Ще трябва да потърсим и други начини да изпълним мандата си\", каза Меркел. \"Това означава да потърсим алтернативи на \"Инджирлик\", една от тях може да е .\"Анкара отказа достъп на германски политици и в края на миналата година, но по-късно визитата бе проведена. Източници от правителството в Берлин твърдят, че в идните дни германски екип ще посети Йордания, за да разгледа потенциални бази. Обмислят се и бази в Кипър и Кувейт.Говорител на германското външно министерство нарече \"абсолютно неприемливо\" поведението на Турция и заяви, че външният министър Зигмар Габриел ще повдигне въпроса на срещата на НАТО в сряда.", "date": "2017.05.16", "title": "Базата \"Инджирлик\" и бежанци в Германия отново скараха Анкара и Берлин"}
{"url": "http://www.dnevnik.bg/bulgaria/2017/05/16/2972118_prezidentut_shte_svika_zasedanie_na_konsultativniia/", "text": "Президентът Румен Радев свиква на 30 май от 10.00 часа на \"Дондуков\" 2 заседание на Консултативния съвет за национална сигурност, съобщи пресофисът на държавния глава. Темата е \"Рискове и заплахи за националната сигурност на Република България и необходими мерки за нейното укрепване\".Последният Консултативен съвет за национална сигурност бе свикан миналия ноември от президента Росен Плевнелиев. Тогава темата бе намиране на изход от политическата криза след оставката на втория кабинет на Бойко Борисов след загубата на президентските избори. На него бе поканен и Румен Радев, но той  в длъжност. ", "date": "2017.05.16", "title": "Президентът ще свика заседание на Консултативния съвет за национална сигурност"}
{"url": "http://www.dnevnik.bg/bulgaria/2017/05/16/2972109_sudebniiat_suvet_shte_pazi_sistemata_za_glasuvane_ot/", "text": "След като  доколко сигурна е електронната система, през която ще бъде гласувано за нови членове на Висшия съдебен съвет, от кадровия орган на Темида решиха да следят под лупа за хакерска атака. Това те ще правят със съдействието на ГДБОП.Това се разбира от съобщение от съдебния съвет за проведена среща между комисията по информационни технологии, фирмата - разработчик на системата за електронно дистанционно гласуване, и представители на отдел \"Киберпрестъпност\" при ГДБОП-МВР.като бяха оценени потенциалните рискове за вота през интернет. На срещата бяха набелязани конкретни действия при различни рискови хипотези\", става известно от съобщението. Предстои мерките да бъдат обсъдени в комисията.Вчера  и Висшия съдебен съвет за независим одит на софтуера за електронно гласуване за следващ състав или спешна законодателна промяна за отпадане на възможността за дистанционен вот. ", "date": "2017.05.16", "title": "Съдебният съвет ще пази системата за гласуване от хакери с помощта на ГДБОП"}
{"url": "http://www.dnevnik.bg/sport/2017/05/16/2972115_hames_rodriges_moje_da_premine_v_manchestur_junaited/", "text": "\"Манчестър юнайтед\" е получил предложение да привлече атакуващия полузащитник на \"Реал\" (Мадрид) Хамес Родригес, твърди \"Скай спортс\". Колумбийският футболист, изглежда, ще напусне \"Сантяго Бернабеу\" след края на сезона, тъй като получава малко шансове за игра от Зинедин Зидан, а \"Олд трафорд\" се очертава като най-вероятната му дестинация.\"Реал\" привлече 25-годишното крило през 2014 г., когато той направи фурор на световното първенство в Бразилия, изведе колумбийския национален отбор до най-доброто му класиране в историята - четвъртфинал, и стана голмайстор на турнира.Хамес има 109 мача с екипа на мадридчани, в които е записал 38 гола и 36 асистенции. Oткакто Зидан пое отбора обаче, колумбиецът твърде рядко играе като титуляр. Въпреки това той успя да се разпише 11 пъти във всички турнири този сезон.\"Реал\" плати 80 милиона евро на \"Монако\", за да купи Хамес. Според източник на \"Скай спортс\", близък до играча, испанският клуб е склонен да се раздели с колумбиеца още това лято срещу сума около 60 милиона евро.Родригес е обвързан със същия агент, който представлява и мениджъра на \"Манчестър юнайтед\" Жозе Моуриньо - Жорже Мендеш, което също може да спомогне за осъществяването на трансфера.", "date": "2017.05.16", "title": "Хамес Родригес може да премине в \"Манчестър юнайтед\" през лятото"}
{"url": "http://www.dnevnik.bg/bulgaria/2017/05/16/2972079_noviiat_star_predsedatel_na_suda_v_haskovo_bih_se/", "text": "Рядко срещано в практиката на съдийската колегия към Висшия съдебен съвет (ВСС) по време на изслушване за избор на председател на съд да се чуят критики към работата на кадровия орган на Темида. Това се случи по време на избора на единствения кандидат и досегашен председател на окръжния съд в Хасково Миглена Тянкова.Въпросите към нея бяха като от разнообразен и богат конспект. Въпреки това тя отговори на всички, дори на тези, свързани с оценка на дейността на Висшия съдебен съвет.С каква оценка по шестобалната система би изразила очакванията си към дейността на ВСС по принцип, не конкретно в този му състав - на този въпрос, зададен от Соня Найденова, Тянкова отговори:\"Смятам, че на този съвет му липсва административен капацитет. Отне му години да влезе в проблемите на отделните съдилища. Беше и свършено много..\"Тя заяви, че няма да даде оценка на свършеното от съвета, защото мандатът му не е приключил. \"Има още няколко месеца, могат да се случат много неща. Не е време за оценки\", заяви тя. По думите ѝ обаче атмосферата в съвета обезверява колегите им, които не искат да се кандидатират за членове на кадровия орган на Темида. \"Ако работя в такава среда, ще се разболея\", заключи тя, като няколко пъти се извинява за думите и критиките си.След уточнението на Найденова, че въпросът е бил общ за нейните очаквания, Тянкова допълни, чеВ крайна сметка кандидатът бе подкрепен единодушно и с 12 гласа \"за\" и николко \"против\" тя бе избрана за втори мандат на председателското място в Хасковския окръжен съд. В нейна подкрепа се изказаха и от мнозинството, и от малцинството в съдийската колегия като Милка Итова, Галя Георгиева и Камен Иванов.Първата заяви, че е впечатлена от представянето на кандидата и че всички трябва да си направят извод за подчертаните от Тянкова междуличностни конфликти в колегията.Иначе първата част от въпросите бяха съсредоточени върху исканите от председателя на Върховния касационен съд (ВКС) Лозан Панов протоколи от общите събрания по апелативния райони за издигане на общи кандидати на предстоящите избори за нов състав на съвета. Действието от Панов бе прието от мнозинството като недопустим опит за намеса в изборите, без да се разбере как искана информация, дори и  \"незабавно\", се тълкува като намеса. Панов направи това заради съмнения, че се е налагала волята на административните ръководители за издигането на регионални кандидатури. Обяснение по темата, която се разви на предишното заседание на съдийската колегия, четете .От изслушването на Тянкова се разбраха редица интересни неща - служебната кола на предишния председател е навивала по 6000 км на седмица, или за казус с един съдия, който бил вписан като адвокат преди прекратяване на магистратската му длъжност, както и че предишното ръководство на съда не е отказало на нито едно от 650 искания за подслушване.Обясни и въпроса с адвоката съдия. С протокол от 12 април адвокатската колегия в града вписва като адвокат Недялко Паталов, който е подал молбата за това едва предния ден. Оставка в съда от Паталов е постъпила на 19 април малко преди края на работния ден. Освен това той не е предупредил председателя си Тянкова, че подава оставка, а я е депозирал в деловодството. Тя поясни, че след подаването на оставка адвокатът-съдия е бил изключен от разпределението на делата.", "date": "2017.05.16", "title": "Новият стар председател на съда в Хасково: Бих се разболяла, ако работех в средата на съдебния съвет"}
{"url": "http://www.dnevnik.bg/pr_sfera/2017/05/16/2971443_prikazka_za_leka_nosht/", "text": "Подсичането се проявява при повечето бебета, особено при тези от 6 до 12 месеца – времето, в което будуването и опитите в следването на режим усилват още повече тревогите. Но няма никаква изненада в това, че бебешкото дупе се зачервява и възпалява. То е меко, гладко и много чувствително. Кожата му е по-тънка в сравнение с кожата на възрастен и е с по-високо рН, което я прави уязвима на дразнения и инфекции. Освен това бебешкото дупе прекарва по-голямата част от денонощието увито в топла, влажна пелена и в постоянен контакт с урината и изпражненията. Има два основни вида подсичане:По-сериозен е гънковият дерматит (във формата на Y), който е с инфекциозен произход, появява се в гънките (които осигуряват добра среда за растежа на микроорганизмите) и по-късно се разпространява по изпъкналите части. Зачервяването при него се развива в гънките заедно със сълзене, често причинено от бактериална или гъбична инфекция.Дерматит по изпъкналите части (във формата на W) е най-честият срещаният тип подсичане. Той се определя се главно от физически фактори – търкане от пелени, оклузия с изпражнения и урина. Той се локализира върху изпъкналите части на бебешкото дупе (тези, които са в пряк контакт с пелените). Грижата по време на тези епизоди на подсичане включват редовно наблюдение, добра хигиена и употреба на мехлем.На пазара има стотици продукти, които се борят за родителското внимание, особено що се касае до козметиката за бебета. Но най-важните неща, които новите мама и татко трябва да знаят, е, че през периода от 0 до 3 години кожата на малките е много податлива на различни дразнения и е чувствителна към съдържанието на различните козметични продукти и към слънчевата светлина. Затова козметичните продукти за новородени трябва да се избират много внимателно. Препоръчително е да са без ароматизатори, оцветители, спирт и консерванти.Сред останалите неща, които повлияват на бебешката кожа и я правят по-податлива на увреждане, са още няколко фактора: - Използването на синтетични пелени, които, триейки се в кожата, увеличават абсорбцията на вредни вещества.- Бебето да е по-често в легнало положение.- Изпражненията, които съдържат многобройни дразнещи ензими.- Урина (която може да се трансформира в амоняк – съединение, което е изключително дразнещо за кожата).- Неправилни хигиенни навици като употреба на агресивни сапуни, антисептици, козметични продукти с ниско качество.", "date": "2017.05.16", "title": "Приказка за лека нощ"}
{"url": "http://www.dnevnik.bg/sport/2017/05/16/2972124_iaponski_tenisist_poluchi_dojivotno_nakazanie_za/", "text": "Японецът Джун Мицухаши получи доживотна забрана да играе тенис заради манипулиране на мачове. 27-годишният състезател беше признат за виновен по обвинения в залагане на тенис срещи, опити да привлече други играчи в корупционни практики и отказ да съдейства на Международната федерация по тенис (ITF). Той ще трябва да заплати и глоба от 50 000 долара.\"Забраната влиза в сила с незабавен ефект. Играчът няма право да се състезава или да посещава който и да било турнир или събитие, организирано от ръководните органи в професионалния тенис\", се казва в изявлението на отдела за борба с нередностите в този спорт - Tennis Integrity Unit (TIU).От отдела обявиха, че Мицухаши е направил 76 залога на тенис мачове през 2015 г. в нарушение на правилата на ITF. Освен това той е поискал от южноафриканеца Джошуа Чети да говори с друг играч, за да уредят мач в турнир от сериите \"Фючърс\" в Южна Африка през ноември 2015 г. Месец по-късно същото се е случило и на турнир в Лагос.През миналата година 22-годишният Чети, достигал до 1370-ото място в света, на свой ред получи доживотна забрана да се занимава с тенис, след като също беше признат за виновен по обвинения в манипулиране на срещи.", "date": "2017.05.16", "title": "Японски тенисист получи доживотно наказание за уреждане на мачове"}
{"url": "http://www.dnevnik.bg/sviat/2017/05/16/2972123_trump_zashtiti_absoljutnoto_si_pravo_da_spodelia/", "text": "Американският президент Доналд Тръмп обяви, че е споделил информация с Русия по време на  в Овалния кабинет на Белия дом.В профила си в \"Туитър\" Тръмп написа, че има \"абсолютното право\" да предоставя информация, но не уточни дали става дума за класифицирана информация, какво съобщават американски издания.\"Като президент исках да споделя с Русия (на планирана среща в Белия дом), което имам абсолютното право да правя, факти, свързани с тероризма и безопасността на полетите\",  Тръмп и продължи: \"Хуманитарни причини, освен това искам Русия мощно да усили борбата срещу \"Ислямска държава\" и тероризма.\"В последвал туит близо час след като призна, че е споделил данни с руския външен министър, той загатна, че подозира представители на разузнавателната общност в разпространяване на информация за неговите действия. \"Моля, директор Коми и други от самото начало на администрацията ми да открият от кои лица в разузнавателната общност изтича информация\", написа президентът, имайки предвид  на Федералното бюро за разследване Джеймс Коми, когото  миналата седмица.По-рано двама високопоставени американски представители казаха, че Тръмп е споделил с руския външен министър строго класифицирана информация за операция, която се подготвя срещу \"Ислямска държава\".Според \"Вашингтон пост\" и \"Ню Йорк таймс\" става дума за секретна информация за терористичната групировка, която американците са получили от партньор с изрично условие да не се споделя с Москва. Освен това данните, предадени на САЩ съгласно споразумение за обмяна на разузнавателна информация, са били толкова поверителни, че са били държани в тайна от съюзници и са били известни на тесен кръг хора в администрацията във Вашингтон.Източниците твърдят, че споделянето ѝ с Лавров и присъствалият посланик Сергей Кисляк обърква работата с изключително важен разузнавателен източник за \"Ислямска държава\" и поставя под риск готовността на други партньори да споделят със САЩ. \"Ройтерс\" цитира източници от американската администрация, според които президентът има право да споделя и най-строго засекретената информация, но в конкретния случай е решил да действа, без да се допита до съюзника, който я е предоставил.Още преди самият президент да коментира случая, говорителят на Кремъл Дмитрий Песков опроверга информацията и я определи като \"пълна безсмислица\". Говорителят на външното министерство Мария Захарова пък написа във \"Фейсбук\", че историята за класифицираните данни е \"фалшива\". \"Току-що кацнах в Мадрид. Включих си телефона и имаше десетки съобщения. Мария Владимировна, вярно ли, е, че Тръмп е разкрил най-важната тайна?\"", "date": "2017.05.16", "title": "Тръмп защити \"абсолютното си право\" да споделя информация с Русия"}
{"url": "http://www.dnevnik.bg/bulgaria/2017/05/16/2972130_karakachanov_smiata_che_priburzano_e_bil_obiaven/", "text": "Служебното правителство прибързано е внесло в Министерския съвет доклада, с който се дава препоръка коя от офертите за нов боен самолет да бъде избрана, стана известно днес от изказване на министъра на отбраната Красимир Каракачанов. При посещението си в поделението на 68-ма бригада Специални сили в Пловдив той обяви пред журналисти, че докладът на междуведомствената работната група, класирала офертите, не е трябвало да се внася, при положение че кабинетът на Герджиков не е имал време да го разгледа.Според , която стигна до медиите в край на април, на свое закрито заседание министрите от служебното правителство са приели класацията на офертите от междуведомствената работна група и са решили, че най-изгодната оферта е на шведската компания \"СААБ\" за изтребителите \"Грипен\".\"Новото правителство ще се запознае и ще обсъди трите оферти за закупуване на нов модерен изтребител за Българската армия, допълни Каракачанов, цитиран от агенция \"Фокус\". По думите му офертите ще се изчислят пак и ще се видят възможностите, които има българската държава.Военният министър припомни, че става въпрос за сделка за милиард и половина лева, а при грешка обществото няма да прости на правителството. \"Говорим за реална преценка, а не за трикове и смяна на експертизата\", поясни още той.При посещението си в поделението в Пловдив Каракачанов каза, че условията, при които служат в момента българските военни, са тежки, а армията е недооценена. Военният министър допълни, че обществото трябва да разбере, че армията не е институция само за паради, а тя е призвана да защитава териториалната цялост и суверенитет на България и живота на българските граждани.\"По тази причина военнослужещите трябва да получават достойно заплащане, от порядъка поне на 1000 лева. Сега един редник получава 608 лева, което е напълно недостатъчно\", подчерта военният министър.Той посочи още, че в Българската армия в момента не достигат над 5000 души. Затова е започната инициатива на новото правителство за връщане на донаборната военна служба. \"На този етап въпросът е все още дискусионен, а обществото не е узряло за това\", призна Каракачанов.", "date": "2017.05.16", "title": "Каракачанов смята, че прибързано е бил обявен фаворитът за нов боен самолет"}
{"url": "http://www.dnevnik.bg/morski/2017/05/16/2972146_amerikanski_eskadren_minonosec_e_na_napomniashto/", "text": "Ескадреният миноносец USS Oscar Austin от състава на Шести американски флот в Средиземно море е на неофициално рутинно посещение във Варна, където ще остане до 20 май. Това съобщиха от Щаба на военноморските сили в града.\"Посещението ни е видимо напомняне, че ако се наложи, ще се бием заедно, каза вицеадмирал Кристофър Грейди, командващ Шести американски флот и ударните сили на НАТО. Присъствието на наши бойни кораби в Черно море е демонстрация на ангажиментите, които имат Съединените щати за колективната защита на нашите съюзници и партньорите в региона.\" Изявлението бе направено след срещата на вицеадмирал Грейди с командира на българските Военноморски сили контраадмирал Митко Петев.Според него посещението на USS Oscar Austin е планово и в неговите рамки ще бъдат разгледани въпроси, свързани със сигурността на море. Ще бъдат обсъдени предстоящи учения, развитието на боеспособностите на българските ВМС и съдействието, което американските ни партньори ще окажат за това.\"Помощта от по-добре подготвени партньори в сложна обстановка е изключително важна за нас, тъй като от това зависи защитата на националния ни суверенитет\", каза още Петев.От Щаба на Военноморските ни сили днес съобщиха, че предстоят учения, които ще се провеждат всеки месец. Най-мащабното от тях е \"Бриз 2017\".USS Oscar Austin е влязъл в Черно море на 5 май за участие в учение, проведено в териториалните води на Румъния. В него са участвали 700 военнослужещи от северната ни съседка, Великобритания и САЩ.Ескадреният миноносец носи на борда си ракетни установки \"Томахоук\", системи за морска артилерия и торпедни пускови устройства, позволяващи поразяването на вражески цели на разстояние над 1000 км.\"Нашето присъствие в български териториални води е символ на силни и трайни взаимоотношения, на споделените ценности и съвместното ни усърдие при поддържането на сигурността в Черно море\", каза още вицеадмирал Кристофър Грейди.USS Oscar Austin е многоцелеви разрушител, предназначен да обслужва целия спектър бойни действия на море, но и хуманитарни мисии.", "date": "2017.05.16", "title": "Американски ескадрен миноносец е на \"напомнящо\" посещение във Варна"}
{"url": "http://www.dnevnik.bg/zdrave/2017/05/16/2972137_kremovete_nevinagi_se_efektivni_pri_prehodi_v/", "text": "След дълъг ден на преход в планината много хора се мажат с кремове, за които смятат, че ще подпомогнат възстановяването на напрегнатите им от усилието мускули. Но това невинаги е най-добрата идея, казват експерти, цитирани от ДПА.Ефектите на така наречените активни субстанции в тези кремове не са доказани, казва Кристине Меркел, говорител на Германската трекинг асоциация.\"Превенцията, базирана на трениране на мускулите, е винаги за предпочитане пред грижите за тях след това\", добавя Юлиан Брок от Асоциацията на независимите физиотерапевти в Германия.Преди трекинг би трябвало хората добре да загреят за 15 минути. Също така би трябвало да се избягват прекомерната бързина и стръмните склонове още в самото начало на трекинга, защото това напрягане може да охлади мускулите до степен, че да се стигне до нараняване.А какво съветват експертите да се прави, когато краката започват да се усещат много тежки по време на трекинг? Отговорът е прост: започнете да правите разтегателни движения за цялото тяло.Правенето на кратки почивки може да помогне на мускулите да се възстановят, за това помага и намалението скоростта на движение.На мускулите по същия начин може да навредят джогинга и фитнеса. Ако се усети силна остра болка в тях, трябва веднага да се прекрати тренировката дори и да става дума за преход в планината.Експертите съветват ходещите по планините да избират подходящи за физическата им кондиция маршрути. Някой без подходяща подготовка не би трябвало да предприема 20-километра планински преход, дава пример Меркел.Подходящи обувки с височина, която обхваща глезена, и достатъчно вода и храна също предпазват от евентуални проблеми с мускулите, посочват специалистите.След приключване на прехода упражнения за разтягане в голяма степен ще предотвратят мускулна треска на следващия ден.", "date": "2017.05.16", "title": "Кремовете невинаги се ефективни при преходи в планината, казват експерти"}
{"url": "http://www.dnevnik.bg/politika/2017/05/16/2972180_borisov_razpredeli_funkciite_na_vicepremierite_lichno/", "text": "Министър-председателят Бойко Борисов разпредели между четиримата вицепремиери функциите по координацията на министерствата и по взаимодействието с органи на изпълнителната власт, съобщи правителствената информационна служба.Министър-председателят лично ще наблюдава дейността на министъра на финансите и държавните агенции \"Разузнаване\", \"Национална сигурност\" и \"Технически операции\", се посочва в съобщението.Вицепремиерът , чийто ресор до момента не бе оповестен, ще координира работата на министрите на регионалното развитие и благоустройството, на образованието и науката, на културата, на земеделието, храните и горите, на енергетиката, на младежта и спорта. Той ще осъществява и взаимодействието на правителството с Държавната агенция \"Електронно управление\", Националната агенция за оценяване и акредитация, Националната агенция за професионално образование и обучение, Националния статистически институт и Националния компенсационен жилищен фонд.Вицепремиерът по икономическата и демографската политика  ще наблюдава дейността на министрите на труда и социалната политика, на здравеопазването, на околната среда и водите, на транспорта, информационните технологии и съобщенията, на икономиката и на туризма. На него е поверена координацията на работата на държавните агенции за българите в чужбина, за закрила на детето, за метрологичен и технически надзор, както и на Държавната комисия за стоковите борси и тържищата. Наред с това в ресора му са и Агенцията за приватизация и следприватизационен контрол, Агенцията за ядрено регулиране и Патентното ведомство.Вицепремиерът по обществения ред и сигурността и министър на отбраната  ще наблюдава дейността на министъра на вътрешните работи, на Държавната комисия по сигурността на информацията, както и на държавните агенции \"Архиви\" и \"Държавен резерв и военновременни запаси\".В ресора на вицепремиера по правосъдната реформа и министър на външните работи попадат министрите на правосъдието и за Българското председателство на Съвета на Европейския съюз 2018, както и Държавната агенция за бежанците и Центърът за превенция и противодействие на корупцията и организираната престъпност.", "date": "2017.05.16", "title": "Борисов разпредели функциите на вицепремиерите, лично ще наблюдава службите и финансите"}
{"url": "http://www.dnevnik.bg/pr_sfera/2017/05/16/2971431_kojata_v_koiato_shte_jivee/", "text": "След радостта от появата на новия живот в семейството веднага идват и тревогите около него. Много често младите родители са объркани и затрупани с въпроси, свързани с първите грижи за бебето. Наред с коликите една от най-големите трудности се оказва справянето с кожата му – тя е толкова беззащитна, че се инфектира лесно и почти неминуемо. Педиатрите са насреща, но те невинаги могат да отделят от времето си, за да обяснят подробно и да успокоят мама и татко.Т.нар. подсичане е възпаление, придружено със силно зачервяване на кожата на бебето. Наблюдава се най-често в областта, покрита с пелени, и се причинява от механичното триене на пелената в тялото, особено когато тя е влажна и по-плътна (урината, реагираща допълнително с фекалии, дразни кожата). При по-остри възпаления може да се появят напуквания на епидермиса и дори мехури.Подсичането е пряко следствие от нарушаване на целостта на кожната бариера. Бебешката кожа все още не може \"да се защитава\", защото киселинната й \"мантия\", която предпазва от микробни инфекции, не функционира. Освен това изолиращите й липиди са с ниски нива, тъй като липсва себум и тя не се овлажнява качествено, а структурните й елементи – колаген и еластин – не са се развили напълно.Подсичането може да се прояви при всякакви условия, по всяко време, без видими причини. То се случва често, когато на бебето му растат зъбки; не се чувства добре или се възстановява след ваксинация; приема антибиотик – това може да наруши деликатния баланс в организма и да допринесе за възникване на възпалителни процеси; кожата му е по-чувствителна; има проблеми с коремчето; има промяна в хранителния му режим, особено по време на отбиване.Въпреки тези независещи пряко от родителите причини самите те могат да полагат ежедневни грижи, които да предпазват бебешката кожа. Благодарение на дългогодишната си практика водещият консултант по педиатрична дерматология д-р Дейвид Атертън и неонатологичната сестра Катрин Милс са стигнали до оптималния начин как да се случи това:- Всеки ден бебешката кожа трябва да се почиства нежно при всяка смяна на замърсената пелена с топла вода или бебешки кърпички, които не съдържат алкохол;- Нужно е да се ползват силно абсорбиращи пелени с добро качество и при всяка смяна на пелените да се прилага продукт, който осигурява по-добра бариерна функция;- Ефикасността на продуктите за поддържане на кожната бариера трябва да е клинично изпитана. Действието им трябва да наподобява естествената функция на кожата – трябва да формират дълготрайна бариера, за да поддържат оптимални нива на хидратация.- Не трябва да съдържат излишни съставки, включително антисептици, консерванти и парфюм (и други потенциално дразнещи съставки), както и съставки, които са токсични или с недоказана безопасност.", "date": "2017.05.16", "title": "Кожата, в която ще живее"}
{"url": "http://www.dnevnik.bg/morski/2017/05/16/2972170_ministerstvoto_na_kulturata_shte_proveriava/", "text": "Комисия от Националния институт за недвижимо културно наследство (НИНКН) ще направи оглед на 42 стари сгради, които подлежат на деклариране като недвижими културни ценности. Проучванията на обектите ще бъде направено в периода 12 – 16 юни, съобщиха от общинската дирекция \"Архитектура, градоустройство и устройствено планиране\". След това трябва да бъдат изготвени предварителни оценки на сградите, въз основа на които се издава заповедите на министъра на културата за определянето на статута им, обясниха от дирекцията.През 2015 г. община Варна актуализира и разшири списъка със сгради, предложени за паметници на културата. По данни на дирекция \"Архитектура, градоустройство и устройствено планиране\" списъкът от 1987 г. включва околоКъм тях са добавени още 157 обекта, които чакат одобрение от НИНКН. На 70 от тези сгради е извършен оглед, но няма окончателно становище.В края на април кметът на Варна Иван Портних изпрати отворено писмо до министъра на културата, в което призова експертите от НИНКН за активна работа с оглед защита на архитектурното богатство на Варна. Внесено е и предложение до общинския съвет за създаване на звено в администрацията, което ще бъде част от националната система за опазване на културното наследство.Още в средата на февруариза имоти, в които се намират сгради, предложени за деклариране като недвижима културна ценност, но процедурата за тях все още не е приключила. Към заповедта бе приложен и списък със защитените градски части, в които се намират имотите в режим на културно-историческа защита според Общия устройствен план на Варна.Повод за заповедта на варненския кмет стана . Още в края на юли м.г. живеещи в съседни имоти съобщиха, че всички корнизи и орнаменти по фасадата на къщата са заличени, а многоцветната й декорация, която ги е подчертавала, е заменена с бяла боя. Така, напълно обезличена, къщата бе \"подготвена\" за оглед от комисията, която трябваше да прецени, че\"Не може общината да е положила всички усилия в продължение на цели две години, да е направила паспортизация по всички изисквания и в момента да няма щатен конструктор към Националния институт за паметници на културата, което да спира създаването на комисии и въвеждането на забрана за събаряне\", каза по повод на събарянето на къщата Портних. Според него .По данни на община Варна паметниците на културата в града са 450, а други 250 чакат да бъдат включени в него по предложение на администрацията от есента на 2015 г. Заради бездействието и мудните процедури на Министерството на културата обаче и до този момент това не се е случило и всяка от тях може да бъде разрушена от собствениците си.Масова практика във Варна е като преди това са старателно подготвяни за това. Състоянието на няколко къщи в централната част на града, строени в началото на миналия век, издава точно такива намерения.Според строителни експерти причината зае именно опасението, че това ще стане невъзможно след реализацията на общинската програма за разширяване на регистъра с паметници на културата. Намерението на администрацията, обявено преди повече от година, беше всеки нов собственик, придобил имот в историческата част на града, да получава и инструкции какво може, какво няма право да прави с него и как трябва да го съхранява. По този начин Варна трябваше да стане вторият град в страната след Несебър, който има на територията си архитектурен резерват.", "date": "2017.05.16", "title": "Министерството на културата ще проверява състоянието на 42 стари сгради във Варна"}
{"url": "http://www.dnevnik.bg/bulgaria/2017/05/16/2972164_muj_e_pochinal_sled_zadurjaneto_mu_za_opit_za_krajba/", "text": "Късно тази нощ при опит за кражба от автокъща в София е бил задържан мъж, който е починал скоро след като е бил закопчан с белезници. За смъртта при мистериозни обстоятелства съобщи пресцентърът на държавното обвинение.Прокуратурата в София е започнала разследване за причиняване на смърт по непредпазливост. \"В ранните часове на 16 май 2017 г. пострадалият А.К. влязъл на територията на автокъща в района на бул. \"Овча купел\" 63 с намерение да извърши кражба\", се казва в съобщението на прокуратурата.Опитът му за кражба бил забелязани от свидетел, който подал сигнал в полицията.Същевременно се задействала и сигнално-охранителната техника в обекта, поради което на място се отзовали и служители на охранителна фирма.\"При опита за задържането на А.К. той оказал съпротива, включително използвайки подръчни метални предмети. Това наложило прилагането спрямо него на помощни средства - белезници\", съобщава от прокуратурата. Оттам отказаха повече коментар по темата. Според неофициална информация белезниците са използвани от полицаите, а не от сотаджиите. Това обаче подлежи на доказване в хода на досъдебното производство..Малко след като е бил закопчан с белезници, мъжът се е почувствал зле и минути след това починал по неизяснени към момента причини.До момента разследващите са извършили оглед на местопроизшествието, разпитали са свидетели и са назначили съдебномедицински експертизи. Работата по случая продължава.", "date": "2017.05.16", "title": "Мъж е починал след задържането му за опит за кражба"}
{"url": "http://www.dnevnik.bg/sviat/2017/05/16/2972203_v_avstriia_shte_ima_izvunredni_parlamentarni_izbori_na/", "text": "Всички партии в Австрия се споразумяха, че страната трябва да гласува на предсрочни парламентарни избори и подходящата дата за това е 15 октомври, съобщи \"Ройтерс\". Засега социолозите показват, че националистическата Партия на свободата е най-популярна сред избирателите с дял от около 30%.Кризата, предизвикала съкращаване мандата на парламента, дойде от дясноцентристката Народна партия, която призова за извънреден вот.В неделя тя бе оглавена от 30-годишния външен министър Себастиан Курц, който ядоса коалиционните си партньор от Социалдемократическата партия на канцлера Кристиан Керн с оставка от вицеканцлерския пост и предизвикването на криза. Народната партия е далеч назад на трето място по популярност, но Курц има възможност да подобри шансовете ѝ. Някои дори спекулират, че той може да изведе партията до първото място.Датата на изборите бе договорена на среща при президента Александер ван дер Белен.", "date": "2017.05.16", "title": "В Австрия ще има извънредни парламентарни избори на 15 октомври"}
{"url": "http://www.dnevnik.bg/sviat/2017/05/16/2972218_za_svobodna_turgoviia_na_london_s_es_e_nujno/", "text": "Британците може да се наложи да чакат - и да се надяват - че всяка от останалите страни в Европейския съюз плюс 5-те белгийски региона ще одобрят евентуално споразумение за свободна търговия на британския бизнес с единния пазар. Това произтича от решение на Съда на Европейския съюз, огласено във вторник.То също така може да забави или потенциално да блокира поредица от други подобни споразумения, включително с Япония и Латинска Америка. Причината е, че в решението на съда за споразумението за свободна търговия между ЕС и Сингапур се казва, че то не може да влезе в сила, докато не е ратифицирано от 35 национални и регионални парламента.Европейската комисия, която преговаря за външнотърговските отношения на ЕС, се надяваше, че Брюксел може да получи повече свобода да прилага споразумения без риск да се повтарят ситуации като тази със сделката с Канада СЕТА, която миналата година едва не се провали заради парламента на Валония в Белгия. Комисията се обърна към съда за тълкувания и във вторник коментира, че сега са по-ясни разделителните линии между правомощията на националните правителства и парламенти и институциите на ЕС в Брюксел.Лондон иска едно бъдещо споразумение за достъп до пазара на ЕС да бъде договорено бързо и да влезе в сила скоро след като британците напуснат през март 2019 г. Но преговарящите от името на останалите 27 държави предупредиха, че подобни споразумения отнемат поне между 3 и 5 години само за преговори плюс още години за ратифицирането им. Това засилва натиска да се постигнат преходни срокове, след като реалните преговори за Brexit започнат след британските предсрочни избори на 8 юни.Всяко търговско споразумение с Великобритания след Brexit ще трябва да бъде одобрено в Брюксел от всички 27 правителства. Но решението на Съда на Европейския съюз показва, че и националните парламенти ще имат право на вето, както и петте регионални парламента в Белгия.Сред елементите от споразумението със Сингапур, които според съда попадат извън правомощията на централните институции в Брюксел и изискват отделни национални ратификации, е и създаването на механизъм за уреждане на съдебни спорове между компаниите и правителствата.Именно такива наднационални права на съдебна институция бяха в основата на опозицията срещу СЕТА. От една страна, в евроинституциите искат да успокоят хората, че създаването на такава власт е в полза на големите корпорации и орязва регулаторните правомощия на държавите. От друга, британският премиер Тереза Мей постави сред приоритетите си за Brexit отхвърлянето на регулациите на ЕС и на съдилища извън Великобритания, какъвто е Съдът на ЕС в Люксембург.Това означава, че преговорите с ЕС ще са много трудни, когато се стигне до въпроса кой ще надзирава и регулира бизнеса.Споразумението със Сингапур от 2013 г., смятано от мнозина за модел за бъдещи глобални търговски сделки, е едно от първите за ЕС, които се простират отвъд взаимното намаляване на митата и включват инвестиции, обществени поръчки и екорегулации.Брюксел разчита скоро да бъдат подписани търговски споразумения с Япония, Мексико и групата МЕРКОСУР (Аржентина, Бразилия, Парагвай и Уругвай). Досега еврокомисията настояваше, че търговията попада в изключителната ѝ компетенция и споразуменията няма нужда да чакат години наред с риск да се провали ратифицирането им в някой европейски парламент. Одобряването на подобен текст с Южна Корея отне почти 5 години.Съдът потвърди изключителната компетенция на еврокомисията във всички сфери с изключение на две - непреките чуждестранни инвестиции и уреждането на спорове между компаниите и държавите. В решението се казва, че изваждането на споровете от правомощията на националните съдилища може да стане единствено с одобрение от националните парламенти.", "date": "2017.05.16", "title": "За свободна търговия на Лондон с ЕС е нужно одобрението на десетки парламенти"}
{"url": "http://www.dnevnik.bg/bulgaria/2017/05/16/2972210_prokuraturata_za_pismoto_na_panov_do_prezidenta/", "text": "\"Недопустимо, неприемливо, необективно, несправедливо\" - това са част от думите, с които прокуратурата определя твърденията на председателя на Върховния касационен съд Лозан Панов от писмото му до държавния глава Румен Радев. С да назначи специална комисия, която да провери срещата в ЦУМ, на която присъстват главният прокурор Сотир Цацаров, бизнесменът и издател Сашо Дончев и бившият член на ръководството на БСП Георги Гергов.Позицията на държавното обвинение, разпратена от пресцентъра, вади цитати от писмото и казва, че с тях Панов внушава, че прокурорите работят само изпълнявайки разпореждания, а прокуратурата е несъобразена със закона и повлияна от корупционни практики.В писмото Лозан Панов твърди, че заради отказа да бъдат проверени фактите имиджът на България ще катастрофира, а доверието в съдебната власт ще се срине съвсем. Освен това според него прокуратурата действа не въз основа на закона, а \"чрез лични контакти, непрозрачно влияние и корупционни практики\".\"По този начин, председателят на Върховния касационен съд компрометира честта и достойнството на прокурорите, изразява неуважение към труда им и сериозно и целенасочено уврежда престижа на прокурорската професия.\"От държавното обвинение не отричат правото на Панов \"да отправя искания до държавни институции, включително и до държавния глава\", но намират занаправените от него, в качеството на председател на Върховния касационен съд, внушения за необективна работа на Прокуратурата на Република България\"За държавното обвинениеса твърденията на Панов, след като прокуратурата има \"постигнати добри резултати, признати и в констатациите на европейските партньори\". В позицията се цитира, че: \"прокурорите се ползват от значителна независимост при работата им конкретните дела\"; \"нараснал е броят на нови следствени дела и дела, внесени в съд\" за корупционни престъпления; са постигнати \"трайни резултати\" от специализираната прокуратура; се оценява проактивният подход на прокуратурата по \"предстоящата мащабна реформа на съдебната карта\".\"Подобни твърдения с основание поставят въпроса дали председателят на ВКС би се произнесъл обективно, когато правораздава по дела, образувани по актове на същата тази прокуратура, чиито действия изначално окачествява като несъобразени със закона. Ръководството на прокуратурата изразява уважение към труда на всеки съдия и при никакви обстоятелства няма да си позволи такива квалификации като оценка за работата на българските съдии\", пишат от държавното обвинение.Те завършват, че еизползването на подобни оценки и внушения за работата на прокуратурата като аргумент за постигане на цели, които нямат нищо общо с функциите на правораздаването и статута на председателя на върховната съдебна инстанция.", "date": "2017.05.16", "title": "Прокуратурата за писмото на Панов до президента: Недопустимо, неприемливо, необективно, несправедливо"}
{"url": "http://www.dnevnik.bg/sport/2017/05/16/2972216_bivsh_bulgarski_futbolist_e_obvinen_v_opit_za_urejdane/", "text": "Бивш футболист с инициали Иван С. е обвинен от районната прокуратура в Пловдив в опит за манипулиране на футболни срещи. Обвиняемият е на 25 години, като предстои съдът да насрочи заседание по делото.Иван С. е бил активен футболист до 2015 г. Същата година е получил телефонно обаждане от непознато лице, което му е предложило да участва в манипулиране на футболни срещи на отбора, в който играе, сочи информацията. Иван С. е бил подтикнат да въвлече свои съотборници, но е отказал предложението.През октомври 2016 г. той е получил ново обаждане и се е срещнал с двама непознати, единият от които бил същият, с когото се срещнали през 2015 г. Те поискали от Иван С. да манипулира резултата на срещата от елитната група до 19 години между \"Локомотив\" (Пловдив) и \"Ботев\" (Враца) от 5 октомври 2016 г.Подбудителите поискали от Иван С. да убеди играчи на черно-белите да се включат в манипулирането на мача, като на всеки един от тях са били предложени по 1000 евро.Обвиняемият е говорил с трима футболисти на \"Локомотив\", които отказали предложението. Те уведомили своя треньор, а по-късно е било съобщено и на полицията.", "date": "2017.05.16", "title": "Бивш български футболист е обвинен в опит за уреждане на мачове"}
{"url": "http://www.dnevnik.bg/sport/2017/05/16/2972243_djumulen_hvurli_rukavicata_kum_kintana_s_blestiashta/", "text": "Холандецът Том Дюмулен излезе начело в генералното класиране и отправи голямо предизвикателство пред фаворита Найро Кинтана след първия индивидуален етап по часовник в колоездачната обиколка на Италия.Състезателят на \"Сънуеб\" спечели категорична победа и натрупа 2:23 минути преднина пред колумбиеца в битката за розовата фланелка. Той измина десетия етап - 39.8-километрова отсечка от Фолиньо до Монтефалко, за 50:37 минути.Втори с 49 секунди пасив финишира лидерът на \"Скай\" Герант Томас, който в предишния етап стана жертва на групово падане след сблъсък с полицейски мотоциклет. Уелсецът загуби повече от пет минути и отпадна от сметките за розовата фланелка.Боб Юнгелс допълни първата тройка на 56 секунди зад Дюмулен и успя да си върне първото място в битката за бялата фланелка, която се дава на най-добрия млад състезател в джирото.Двукратният шампион Винченцо Нибали завърши шести в етапа с 2:07 минути изоставане от победителя, а Кинтана се нареди 23-и, като времето му беше с 3:53 минути по-слабо от това на Дюмулен.Бауке Молема допълни силния холандски ден с 11-о място в часовника, което го изведе на трета позиция в генералното класиране. Състезателят на \"Трек - Сегафредо\" изостава с 2:38 минути от Дюмулен и с 15 секунди от Кинтана.Французинът Тино Пино е четвърти на 2:40 минути зад лидера, а изоставането на петия Нибали до първото място е 2:47 минути.Юнгелс се придвижи до шестата позиция с пасив от 3:56 минути, а Доменико Позовиво (4:05 мин.), Илнур Закарин (4:17 мин.), Андрей Амадор (4:39 мин.) и Стивън Краусвайк (5:19 мин.). Томас е 11-и на 5:33 минути зад Дюмулен.", "date": "2017.05.16", "title": "Дюмулен хвърли ръкавицата към Кинтана с блестяща победа в първия часовник на Джиро д'Италия"}
{"url": "http://www.dnevnik.bg/kultura/2017/05/16/2972151_alarma_punk_djaz_zapochva_afroviziia_-_festival_za/", "text": "Последната група на фестивала ще е проектът Hugo Race Fatalists. Австралиецът Хюго Рейс е добре познат от участието си в Nick Cave and the Bad Seeds, а сега ще гостува у нас с италианската си група, сформирана от басиста Франческо Джампаоли, барабаниста Диего Граментиери и китариста Джовани Ферарио.Рейс е свирил в България и преди, включително през лятото на 2015 г., но сега ще се завърне с два нови албума. На концерта се предвижда Hugo Race Fatalists и King Ayisoba да изпълнят няколко песни заедно на сцената.Цената на предварителните билети за събитието е от 18 до 24 лева.", "date": "2017.05.16", "title": "\"Аларма пънк джаз\" започва \"Афровизия\" - фестивал за музика от африканския континент"}
{"url": "http://www.dnevnik.bg/v_pamet/2017/05/16/2972248_pochina_pochetniiat_predsedatel_na_minnata_kamara/", "text": "Днес почина почетният председател на Българската минно-геоложка камара Лъчезар Цоцорков, съобщиха от браншовата организация.Цоцорков е един от основателите на камарата през 1991 г., а до края на април беше неин председател.Професионалната му кариера е изцяло свързана с минно-обогатителния комплекс \"Асарел-Медет\" . Той постъпва в един от цеховете на комбината като стажант през 1971 г.  През 1986 г. става главен директор на \"Асарел-Медет\", а впоследствие е дългогодишен изпълнителен директор до 2014 г., когато става председател на надзорния съвет.Лъчезар Цоцорков завършва Техническия университет в София и има специализации по мениджмънт и маркетинг в България, Австрия и Япония. През 2000 г. защитава докторска дисертация на тема \"Основи на фирмената култура в минно-обогатителните комплекси\", а от 2013 г. е почетен професор на Минно-геоложки университет \"Св. Иван Рилски\" – София., информират от камарата.От утре в офиса на организацията ще е отворена Книга за съболезнования, която по-късно ще бъде предадена на семейството.", "date": "2017.05.16", "title": "Почина почетният председател на минната камара Лъчезар Цоцорков"}
{"url": "http://www.dnevnik.bg/bulgaria/2017/05/16/2972235_stolichnata_obshtina_e_sezirala_prokuraturata_za_imot/", "text": "Столичната община е сезирала Софийската градска прокуратура за възможна измама при реституция на земеделски имоти в софийския квартал в \"Младост\". По-рано тази седмица в свой репортаж Би Ти Ви показа, че част от метростанция \"Младост 3\" попада в частен имот, реституиран през 1992 г.От материала се разбра, че в архива на Втора нотариална камара, където се съхраняват документите за реституцията, книжата за конкретния имот липсват.По искане на столичния кмет Йорданка Фандъкова от районната община в \"Младост\" са изпратени всички налични документи по казуса.Съмненията на кмета са, че в конкретния случай не става въпрос за законно връщане на земя, а за измама. С този мотив днес от Столичната община са изпратили сигнал до прокуратурата.От пресцентъра на общината съобщиха и че ще бъде отправено искане до Министерството на земеделието да определи краен срок за приключване на процеса на реституция.Мотивите за това са, че крайният срок за всички реституции е бил до 1997 г. и днес, 20 г. по-късно, реституцията продължава, защото е бил многократно удължаван.", "date": "2017.05.16", "title": "Столичната община е сезирала прокуратурата за имот на метростанция \"Младост 3\""}
{"url": "http://www.dnevnik.bg/sviat/2017/05/16/2972179_germaniia_obmislia_da_preimenuva_kazarmi_s_imena_ot/", "text": "Германският министър на отбраната обяви, че страната ще промени имената на казарми, именувани на офицери от нацистката армия или на лица, свързани с възхода на Третия райх, съобщават германските медии.\"Смятам, че Бундесверът (германските въоръжени сили) трябва да дадат ясен сигнал, че не се движат в традицията на Вермахта\", каза Фон дер Лайен за вестник \"Билд ам зонтаг\".Според нея армията трябва да има по-ясно съзнание за собствената си шейсетгодишна история. \"Защо (това да не се случва и) чрез имената на казармите? Дебатът трябва да се поведе отново и в светлината на сегашните събития\", обясни министърът, имайки предвид установените случаи на крайнодесен радикализъм във въоръжените сили на страната.След края на Втората световна война германската армия е била основана наново, за да отхвърли всякакви връзки с . Новият Бундесвер от 1955 г. е демократична институция на \"войници граждани\", която има правото да отхвърля неморални нареждания. По-рано този месец обаче властите в германия наредиха претърсване на казармите за нацистки символи, след като бе съобщено, че военен е заподозрян в планиране на расистка атака.От Мемориала на германската съпротива, който е посветен не само на всички противници на нацисткия режим, а и на опита за убийство на Адолф Хитлер, организиран от Клаус фон Щауфенберг през юли 1944 г., също обявиха, че \"отдавна е необходимо\" да се преименуват и последните германски казарми, носещи имена на офицери от Вермахта. \"По-скоро трябва да се наименуват на онези, войници, съпротивлявали се (срещу нацизма)\", казва Йоханес Тухел, който управлява мемориала, цитиран от \"Шпигел\". Мемориалът е изграден на мястото, където е извършен неуспешният атентат през 1944 г.Ще се преработи и моралният кодекс на Бундесвера, приет през 1982 г. Става дума за документ, който уточнява как германската армия трябва да подхожда към историята, основаването и предшествениците си.\"Когато в близките месеци ние модернизираме кодекса, трябва да засегнем и темата за имената на казармите\", каза Фон дер Лайен. Тя добави, че въпросът вече е повдиган от представители на Бундесвера, но досега е срещал съпротива във военните среди.Досега германското правителство подхождаше много внимателно към темата и се въздържаше от коментар, когато ставаше дума за казарми със спорни имена. Като министър на отбраната в предишния кабинет на Меркел Томас де Мезиер (който сега оглавява вътрешното министерство) също е предлагал да се сменят имената, но неуспешно, припомня списание \"Шпигел\". \"Казармата Генерал фелдмаршал Ромел\" в Дорнщад в провинция Баден-Вюртемберг в Южна Германия е кръстена на Ервин Ромел, ключов командир от Вермахта, който впоследствие се оказва замесен в заговора за убийството на Хитлер. На Ромел е кръстена и друга казарма в Аугустдорф, в Северен Рейн–Вестфалия. На пилота от нацистките военновъздушни сили Хелмут Лент е кръстен обект в Ротенбург в провинция Долна Саксония, в северозападната част на страната. В същата провинция е \"Казарма Лилиентал\", която носи името на фелдфебел Дитрих Лилиентал, както и \"Казарма Хинденбург\". Паул фон Хинденбург, президент на Германия по времето, когато Хитлер завзема цялата власт в страната. В провинция Мекленбург–Предна Померания, недалеч от Балтийско море, е казармата, наименувана на пионера на германската авиация генерал Херман фон дер Лийт-Томзен, оттеглил се от армията заради проблем с очите през 1928 г., но завърнал се в министерството на авиацията след създаването на военновъздушните сили на Третия райх \"Луфтвафе\" през трийсетте години на миналия век.", "date": "2017.05.16", "title": "Германия обмисля да преименува казарми с имена от времето на Вермахта"}
{"url": "http://www.dnevnik.bg/bulgaria/2017/05/16/2972253_prezidentut_ne_e_razsledvasht_organ_obiavi_radev_za/", "text": "Президентът на България Румен Радев обяви в Пазарджик пред журналисти, че споделя тревогата на Лозан Панов, председател на Върховния касационен съд, за състоянието на съдебна система, но че не може да създава комисии.Коментарът му, цитиран от агенция \"Фокус\", е по повод призива на Панов към него като арбитър между трите власти да инициира създаването на специализирана комисия по случая, при който главният прокурор Сотир Цацаров се срещна с бизнесеман Стоян Дончев в офиса на бизнесмена и бивш член на ръководството на БСП Георги Гергов.Радев коментира, че в същото време буди недоумение фактът, че точно съдия номер едно го призовава в разрез с Конституцията да сформира Специализирана комисия.\"Президентът, съгласно правомощията по Конституция, не е следовател или разследващ орган\", посочва държавният глава.В писмото си съдията се позовава и на Решение № 25 от 1995 година на Конституционния съд, че при определени политически ситуации, президентът има право на извънконституционна намеса.\"Само че в своето писмо към мен спестява най-важното - какви са формите на тази намеса, а те много ясно са казани. Тази намеса е чрез писмени и устни изявления. Ето нещо, което сега правя и пред вас\", каза Радев.Той допълни че всички очакват съдебната система, използвайки всички органи и инструментариуми и механизми по Конституция, да докаже своята самостоятелност и независимост и да се справи с тези проблеми.\"Наистина в дневния ред на България не са крамолите във Висшия съдебен съвет. Ние очакваме от този съдебен съвет да бъде пример за разум, за мъдрост, за гражданско отговорно поведение\", каза също Румен Радев.Държавният глава отказа да прави и друго, предложено този път от ГЕРБ, действие - да определи районите на страната по внесения от тях проект за промени в Изборния кодекс, с които се предлага депутатите да бъдат избирани мажоритарно.\"България е парламентарна република и президентът не може да направи мажоритарно райониране на страната\", обяви Радев във Велинград.\"Виждам, че някои депутати се държат все едно сме президентска република. Ако наистина го искат, нека да го кажат, ако не - да не бягат от своята отговорност. Президентът няма такива правомощия, неговата роля в изборите е регламентирана ясно в Конституцията и закон не може да я променя\", заключи Радев.", "date": "2017.05.16", "title": "Президентът не е разследващ орган, обяви Радев за срещата в ЦУМ"}
{"url": "http://www.dnevnik.bg/video/novinite_na_bnt/2017/05/16/2972271_video_drugite_novini/", "text": "\"Другите новини\" е рубрика за уеб новини на БНТ.- 4000 камери се включват в борбата с преписването на матурите.- Експерти намират прилика между вируса Wannacry и пиратски атаки, приписвани на Пхенян.- Спират лиценза на MP3.- 400 огромни саксии ще предпазват дефилиращите в Кан.- Появи се първият трейлър на \"Блейд Рънър 2049\".- Хакнаха и нов филм на \"Дисни\".", "date": "2017.05.16", "title": "Видео: Другите новини"}
{"url": "http://www.dnevnik.bg/sport/2017/05/16/2972266_kusen_gol_na_bandalovski_donese_dobur_rezultat_za/", "text": "\"Пирин\" и \"Верея\" завършиха 1:1 в първия полуфинален плейоф в осмицата на Първа лига. Старозагорци се добраха до ценния гол на чужд терен след красиво попадение на защитника Иван Бандаловски в последната минута на добавеното време.Преди това Иван Цветков беше дал преднина на \"Пирин\" след отлично изпълнен пряк свободен удар.Реваншът е на 20 май. Победителят от тази двойка ще играе с \"Ботев\" или \"Берое\" за място на бараж, даващ право на участие в квалификациите на Лига Европа. В понеделник .Двата отбора започнаха двубоя предпазливо и припряно, като на моменти липсата на концентрация в защита можеше да доведе до гол. \"Верея\" имаше превес в началните минути, но постепенно \"Пирин\" заигра мотивирано и изравни играта.Първата по-опасна ситуация дойде пред вратата на домакините. В седмата минута Педро Еуженио проби отдясно и стреля по диагонал. Ударът и последвалата добавка на Георги Андонов бяха спасени от стража на \"Пирин\" Благой Макенджиев.В 27-ата минута дълъг пас на Юлиян Попев намери Кристиян Кощърна в наказателното поле, който свали към Станислав Костов. Нападателят на \"Пирин\" отправи удар, който беше спасен от вратаря на гостите Пламен Колев.В 79-ата минута стражът на \"Верея\" игра с ръка извън наказателното поле в опит да спре извеждащ пас. Иван Цветков изпълни отлично последвалия пряк свободен удар и даде аванс на \"Пирин\".Няколко минути по-късно се стигна до напрежение между футболистите на двама тима. Влезлият като резерва Аймен Суда беше изгонен за удар без топка срещу Еуженио. Португалецът също беше отстранен след два жълти картона в рамките на минута.\"Верея\" изравни с последното положение в мача. Бандаловски се оказа най-съобразителен в наказателното поле и с ножичен удар отбеляза за 1:1.", "date": "2017.05.16", "title": "Късен гол на Бандаловски донесе добър резултат за \"Верея\" в плейофа с \"Пирин\""}
{"url": "http://www.dnevnik.bg/gradska_sreda/2017/05/16/2972154_liniite_ot_gradskiia_transport_i_metroto_ne_mojelo_da/", "text": "Разписанията на линиите от наземния градски транспорт с тези на метрото в София не могат да бъдат синхронизирани така, че да няма сериозна разлика във времето за пристигане и чакащи на спирките. Това се разбира от отговор от Центъра за градска мобилност на въпрос на \"Дневник\".Според Центъра за градска мобилност синхронизацията е невъзможна по две причини. Първата е, че превозните средства от наземния градски транспорт се движат на по-големи интервали спрямо тези на метрото. Втората е, че според общинското дружество \"не е възможно разработване на разписания на наземния градски транспорт, обслужващ метростанциите\", което да осигури средство от наземния градски транспорт, малко след пристигането на метровлак.От дружеството посочват, че разписанията се изработват така, че да има равномерни интервали на база пътникопоток. В случай, че интервалите на наземния градски транспорт бъдат по-малки, за да съвпадат с тези на метрото, превозните средства биха се движили \"полупразни\", казват още от Центъра за градска мобилност.", "date": "2017.05.16", "title": "Линиите от градския транспорт и метрото не можело да се синхронизират"}
{"url": "http://www.dnevnik.bg/sport/2017/05/16/2972291_otsechkata_aladja_manastir_se_zavrushta_v_rali/", "text": "Една от традиционните отсечки в рали \"България\" - \"Аладжа манастир\", се завръща в трасето на състезанието. Надпреварата ще се проведе от 19 до 21 май, като за втора година ще е във Варна и околностите.Бюджетът на 48-ото рали \"България\" е свит до 163 хил. лева, обяви председателят на БФАС Владимир Илиев.Организаторите са доволни от интереса. Заявки за участие са подали 54 екипажа - българските са 28, турските - 24, има и два грузински. С първи номер ще стартира миналогодишният шампион на България Пламен Стайков с навигатор Давид Кварацхелия-Давидоне с Mitsubishi Lancer Evo 9, който обаче е с грузински лиценз и ще стартира под друг флаг.За първи път двукратният шампион от Hyundai Racing Trophy Григор Григоров ще стартира от името на \"Рейсинг тим Григоров\" с новия си автомобил – Peugeot 208 R2 от клас RC4. Въпреки техническите проблеми, които има с електрониката, той ще дебютира с автомобила.Състезанието ще започне с най-дългия 26-километров откриващ етап \"Дюлино\". Заради това, че пътят свършва в село Козичино, се налага същата отсечка да се кара в обратна посока. \"Това противоречи донякъде на правилата на ФИА. Възможна е негативна оценка от наблюдателя на международната федерация\", обявиха от БФАС.В двата дни във Варна в кв. \"Чайка\" ще има по един супер специален етап, въпреки високите разходи за охрана. Решението е взето заради желанието за привличане на повече публика.", "date": "2017.05.16", "title": "Отсечката \"Аладжа манастир\" се завръща в рали \"България\""}
{"url": "http://www.dnevnik.bg/sviat/2017/05/16/2972287_migrantite_da_se_prisposobiat_kum_zapadnite_cennosti/", "text": "Висшата съдебна инстанция в Италия постанови, че мигрантите трябва да се приспособят към западните ценности.Взетото вчера и обнародвано днес решение на Касационния съд е по жалба на , който желае да не подлежи на законовото изискване и да може да носи със себе си церемониалния нож кирпан, предаде ДПА.Присъдата отклонява възражението на жалбоподателя срещу наложената му глоба от 2000 евро за отказ да предаде своя кирпан. смятат този нож по-скоро за религиозен символ, отколкото за оръжие.Стигането на казуса до висшата съдебна инстанция е важен правен прецедент, отбеляза ДПА.  \"За мигрантите е важно да приспособят своите ценности към ценностите на западния свят, където те доброволно са решили да се интегрират, а също да проверят предварително дали тяхното поведение е съвместимо\" с местните норми, се казва в решението на Касационния съд.Решението предизвика широк дебат в Италия, където през последните години рязко нараства населението с чуждестранен произход и която е под натиска на  от Северна Африка.Председателят на антиимигрантската \"Северна лига\" Матео Салвини приветства присъдата. \"Ако Лигата каже това, то ще е расизъм, но даже в този случай ние сме прави: или ще се интегрираш, или се връщай у дома!!!\", написа той във \"Фейсбук\".По думите на Чезаре Мирабели, бивш съдия от Касационния съд, магистратите правилно са отхвърлили жалбата в името на сигурността на обществото, но с позоваването на западните ценности в своите мотиви са навлезли в \"трудна територия\".В Италия живее втората по численост сикхска общност в Европа - около 60-70 хиляди души.Религията им ги задължава да носят тюрбани, което също поражда правни проблеми, например заради изискването мотоциклетистите да носят предпазни каски. / БТА", "date": "2017.05.16", "title": "Мигрантите да се приспособят към западните ценности, нареди висш италиански съд"}
{"url": "http://www.dnevnik.bg/gradska_sreda/2017/05/16/2972305_nastilkata_po_bul_dondukov_shte_bude_s_paveta_i_asfalt/", "text": "Макар и все още да не е взето окончателно решение, най-вероятно бъдещата настилка на столичния булевард \"Княз Александър Дондуков\" ще бъде от асфалт и павета. Това се разбра от думите на зам.-кмета по транспорта на Столична община Евгени Крусев по време на провелото се днес на проекта за бъдещата визия на булеварда, който ще бъде подложен на основен ремонт от следващия месец., който предвижда промяна на част от канализационната система, реконструкция на тротоарите, намаляване на пътните платна от две, на по едно в посока, поставяне на ограничители между тях и трамвайните линии, изграждане на велоалея. След приключването на ремонта паркирането ще бъде възможно само от северната страна (от страната на ЦУМ) на булеварда. Изпълнител на ремонтите дейности е дружеството \"Трейс Груп Холд\", като общата стойност е 7.7 млн. лв с ДДС.Целта на промените е да бъде максимално затруднено движението на автомобили по бул. \"Дондуков\" за сметка на трамваите, велосипедистите и пешеходците.\"Има готов проект за булевард \"Дондуков\", който предвижда запазването на паветата, но и поставянето на асфалтови панели\", каза Крусев. По думите му, паветата, които ще бъдат монтирани, ще бъдат повече отколкото са в момента като за целта Столичната община ще използва наличните на склад. На предишното обществено обсъждане Крусев изказа мнението си, че \"велоалея само на павета не става\", с което даде да се разбере, че най-вероятно новата настилка на булеварда ще бъде и с асфалт. По информация на \"Дневник\" именно такава ще бъде бъдещата настилка.На днешното обществено обсъждане бяха представени и постъпилите предложения за изменения на проекта за бул. \"Дондуков\", като се разбра, че нито едно от тях не е било взето предвид. Днес от , но на обсъждането всяко едно от тях бе отказано с различни мотиви.", "date": "2017.05.16", "title": "Настилката по бул. \"Дондуков\" ще бъде с павета и асфалт"}
{"url": "http://www.dnevnik.bg/sviat/2017/05/16/2971738_hakeri_predlagat_abonament_za_otkradnati_internet/", "text": "Това , претендираща, че е откраднала три четвърти от арсенала за онлайн шпионаж на Агенцията за национална сигурност на САЩ (NSA). Според публикации в специализирани издания групата е разпространила WannaCrypt - програмата, стояща в основата на започналата в петък рекетьорска атака по цял свят, блокирала близо 300 000 компютъра в над 150 държави.Две от \"интернет оръжията\" на NSA бяха пуснати в dark web (специална част от интернет, недостъпна за обикновените търсачки) през април и анализатори смятат, че това е станало, защото Shadow Brokers не са успели да намерят купувач за тях. В свое съобщение от вторник групата потвърди, че е организирала \"аукцион\", но никой - нито държавните агенции, нито технологичните корпорации, не е участвал в него. Западни медии твърдят, че според разузнавателни източници е много вероятно тази група да работи за или да е част от руските спецслужби.\"Файненшъл таймс\" цитира шестима анализатори и служители на разузнаването, според които NSA може да са създали подобни програми, но основната им цел определено не е била да се използват за рекет. Хакери съставляват втора група, която след пускането им онлайн преработва програмите за престъпни цели, а трета - операторите на вируса-червей WannaCry, са добавили елемента да искат откуп в замяна на премахване на криптирането на данните на превзетия компютър.Каталин Косой, главен стратег на компанията за киберсигурност Bitdefender, казва пред изданието, че гурпата зад WannaCry са аматьори. \"Просто са видели възможност и са се възползвали от нея\", коментира той и допълва, че в невидимата част от интернет няколко групи активно превръщат разпространените откраднати средства на NSA в истински оръжия за престъпления.В съобщението си от вторник Shadow Brokers критикуват правителствата и ИТ индустрията, че не са се защитили преди месеци, когато стана известно за голямата кражба от NSA, и заплашват, че всеки чесец ще пускат още от тези програми на всеки, който си плати за достъп до някои от най-големите тайни на компаниите.Групата заплашва да пусне програми за използване недостатъци на операционната система Windows 10, на интернет търсачки и рутери, както и \"разсекретени данни от доставчици на SWIFT услуги и от централните банки\".Shadow Brokers казват още, че \"не се интересуваме от това да отмъкнем пенсията на някоя бабичка, защото винаги е ставало дума за нас срещу EquationGroup\" - мистериозна група от изключително професионални специалисти за кибервойна и дигитално разузнаване, за които се предполага, че са част от NSA. В \"Майкрософт\" и други американски технологични компании има шпиони на EquationGroup, твърдят още хакерите.Не е ясно какви са мотивите на Shadow Brokers - групата обяви във вторник, че е готова да прекрати дейността си, стига \"отговорните фактори да откупят цялата изгубена информация преди тя да бъде продадена\". Това се възприема като обявяване, че продължават да очакват оферта от NSA да си върне откраднатото. \"Имате нашите сметки за превеждане на биткоин\", завършва дългото послание от вторник.\"Каква е разликата между искане на откуп и продажба?\", започва съобщението. \"Продажба е когато купуваш или не, но нищо не ти се случва, ако се откажеш. Рекетът е, че ти се случват лоши неща, ако не платиш, нали? Търгът е продажба с оферти или не. Търгът не е искане на откуп\".EsteemAudit се възползва от по-стари версии на операционната система \"Уиндоус\" като Windows Server 2003 / Windows XP, които още не са защитени с допълнението, което \"Майкрософт\" разпространи. Благодарение на слабо място в тази система, която \"Майкрософт\" не поддържа, може дистанционно да бъде превзет целия компютър, сървър или информационна мрежа.", "date": "2017.05.16", "title": "Хакери предлагат абонамент за откраднати \"интернет оръжия\" на САЩ"}
{"url": "http://www.dnevnik.bg/zelen/2017/05/16/2972282_grajdani_protestiraha_sreshtu_uduljavaneto_na_sroka_za/", "text": "Близо стотина граждани протестираха пред Народното събрание срещу . Според действащото законодателство възможността инвеститорите да застроят плажовете, които имат статут на земеделска земя, на Камчийски пясъци, Корал, Карадере и Иракли изтича след по-малко от седмица. Проектът за изменение беше внесен от депутати от ГЕРБ и \"Обединените патриоти\" миналата сряда и ще бъде гласуван на заседанието на Народното събрание този четвъртък.Днес граждани изразиха недоволството си срещу законопроекта със скандирания \"Искаме природа, не искаме бетон\" и \"Оставка\", като блокираха движението по булевард \"Цар Освободител\" за повече от час.  предвижда да се удължи от 6 на 9 години срокът, след който земеделската земя с променен статут за застрояване става отново земеделска. Този срок изтича на 23 май 2017 г., но предложението предвижда това да се случи след през 2020 г., като според него той защитава правата на собствениците, които не са могли да реализират инвестиционните си намерения. \"Не виждам защото хората със земя да не развиват търговска дейност. , каза Димов.", "date": "2017.05.16", "title": "Граждани протестираха срещу удължаването на срока за строителство по Черноморието"}
{"url": "http://www.dnevnik.bg/sport/2017/05/16/2972286_mariia_sharapova_ostana_bez_pokana_i_niama_da_uchastva/", "text": "Руската тенисистка Мария Шарапова няма да участва в \"Ролан Гарос\". Тя остана без покана от организаторите.Носителката на пет титли от Големия шлем се завърна наскоро в игра след 15-месечно наказание за употреба на мелдоний. Заради отсъствието си тя изгуби много позиции в световната ранглиста и в момента е 211-а.Класирането й не й позволява да участва нито в основната схема, нито в квалификациите на втория турнир от Големия шлем за сезона.\"Покана може да бъде дадена на състезател, който се завръща след контузия, но не и на такъв, който идва след допинг наказание\", обяви председателят на френската федерация по тенис Бернар Ферадини.\"Съжалявам много за Мария, съжалявам много за феновете. Те могат да са много разочаровани, тя може да е много разочарована, но моята отговорност и мисия са да защитавам високите стандарти на играта, върху резултатите от която да няма никакви съмнения\", добави той.\"Ролан Гарос\" започва на 28 май. Именно турнирът във Франция е единственият от Шлема, който Шарапова е печелила повече от веднъж. Тя стана шампионка през 2012 и 2014 г.В \"Ролан Гарос\" няма да участват още две звезди - рекордьорите по титли от Големия шлем при жените и мъжете. Серена Уилямс е бременна, а .", "date": "2017.05.16", "title": "Мария Шарапова остана без покана и няма да участва в \"Ролан Гарос\""}
{"url": "http://www.dnevnik.bg/biznes/2017/05/16/2972307_bulgari_ot_treti_strani_shte_rabotiat_do_90_dni_v/", "text": "Собствениците на туристически обекти ще могат да назначават без трудово разрешение в рамките на 90 дни граждани от трети страни. Това обяви вицепремиерът по икономическата и демографска политика и съпредседател на \"Обединени патриоти\" Валери Симеонов в предаването \"Още от деня\" по БНТ.Според него туристическият бранш се вълнува какви облекчения ще получи за този сезон.Симеонов уточни, че от облекчението ще могат да се възползват най-вече българите от Молдова, Украйна, Беларус, Русия и други. \"Спрямо тях ще се прилага правото и възможността, която дава законът в рамките на 90 дни да присъстват и да упражняват трудова дейност без трудово разрешение\", посочи вицепремиерът.Симеонов поясни, че до момента те имат правото да го правят, но е много сложна процедурата по разрешение. Той поясни, че става въпрос за 2000 човека и повече, които имат квалификация, завършили са курсове или са от туристически паралелки. \"Това са наши сънародници, които говорят български, руски и някой западен език\", каза Симеонов.Вицепремиерът допълни, че е имал среща с министър Бисер Петков и той го е уверил, че от следващия понеделник ще се открият районни бюра за такива кандидати във Варна и Бургас.", "date": "2017.05.16", "title": "Българи от трети страни ще работят до 90 дни в туризма без разрешително"}
{"url": "http://www.dnevnik.bg/sport/2017/05/16/2972232_falkao_i_koentrao_sa_obvineni_v_ukrivane_na_obshto_7/", "text": "Нападателят на \"Монако\" Радамел Фалкао и защитникът на \"Реал\" (Мадрид) Фабио Коентрао са обвинени в укриване на данъци на обща стойност 7 милиона евро в периода 2012 - 2014 г. Прокуратурата в Мадрид е внесла съдебен иск срещу двамата футболисти, пише в. \"Марка\".Фалкао, който игра в \"Атлетико\" (Мадрид) от 2011 до 2013 г., е обвинен в укриване на данъци на стойност 5.66 млн. евро. Дължимата сума е върху имиджовите права на футболиста. Според обвинението Коентрао дължи 1.29 млн. евро за периода 2012 - 2014 г.От \"Реал\" и \"Атлетико\" са отказали да коментират случая. Агентите на двамата футболисти също запазват мълчание до наличие на допълнителни доказателства.Фалкао е обвинен, че е създал корпоративни структури - базирани в Колумбия и Вирджински острови фирми (Business Tiger и Fardey Overseas) с цел да скрие приходите от имиджовите си права. Той е трябвало да плати 822 609 евро през 2012 г. и 4 839 253 евро през 2013 г.В случая с Коентрао португалският защитник е подписал договор през 2011 г., за да отстъпи имиджовите права на базирана в Панама фирма - Rodinn Company, която четири дни по-късно ги дава на ирландската агенция Multi-sports Management.", "date": "2017.05.16", "title": "Фалкао и Коентрао са обвинени в укриване на общо 7 млн. евро данъци"}
{"url": "http://www.dnevnik.bg/biznes/2017/05/16/2972165_polovinata_ot_obshtinite_formirat_vsichkite_im_dulgove/", "text": "Просрочените задължения на общините към края на първото тримесечие на годината са общо 185.6 млн. лв., от които по бюджета на общините са 175.8 млн. лева. Просрочените задължения по бюджетите на общините са формирани от 137 общини (52 % от общия брой общини). Над 48 % или 128 общини от всички завършват първото тримесечие на 2017 г. без просрочени задължения в бюджета.Това показва анализът на данните за общините за периода януари-март, изготвен от Министерството на финансите.Сравнено със същия период на миналата година, намаление на просрочените задължения отчитат 36 % (95 общини), като общият размер на намалението, реализирано от тези общини, е 36.6 млн. лв. В същото време 69 общини (или 26 % от всичките) увеличават просрочените си задължения в рамките на една година общо с 28.8 млн. лв.Само 2 общини (Генерал Тошево и Нови пазар) запазват размера на просрочените си задължения без изменение в рамките на последната година. В делегираните от държавата дейности просрочените задължения са в размер на 5.3 млн. лв. или 3 % от размера на просрочените задължения в бюджета. От началото на годината министърът на финансите е съгласувал планове за финансово оздравяване на 5 общини – Перник, Белово, Тетевен, Септември и Велинград. Плановете на общините Велинград и Септември са съгласувани през април, когато са предоставени и заеми за финансово оздравяване на тези общини, а на Тетевен – в края на март, поради което на този етап не може да се даде категорична оценка на наблюдаваните показатели и финансово състояние на тези три общини.Приходите превишават разходите към края на първото тримесечие при 18 % от общините. Тази тенденция към края на 2016 г. е била в полза на разходите. Наличните в края на март 2017 г. задължения за разходи към годишния размер на разходите на национално равнище достигат 5.3 % (при .5 % към 31.03.2016 г. и 8.4 % към 31.12.2016 г.). Броят на общините, превишаващи средните нива за страната, е 75 (при 86 за същия период на миналата година и 70 към края на 2016 г.). Към 31.03.2017 г. в 30 общини задълженията за разходи към годишния размер на разходите надвишава 15 на сто (при 34 общини за същия период на миналата година и 37 в края на 2016 г.).", "date": "2017.05.16", "title": "Половината от общините формират всичките им дългове"}
{"url": "http://www.dnevnik.bg/biznes/2017/05/16/2972311_toplofikaciia_pusna_predsrochno_vodata_na_niakoi/", "text": "\"Топлофикация София\" е приключила преди определения от нея краен срок в някои квартали, в които топлоподаването бе спряно на 9 май и трябваше да приключи на 19 май.Според съобщението на компанията поетапно е започнало да се възстановява топлоподаването в кварлатите, засегнати от ремонтите.Вече би трябвало да имат топла вода в \"Дружба\"- 1 и 2, \"Полигона\", \"Слатина\", \"Гео Милев\", \"Изток\", \"Изгрев\", \"Дианабад\", \"Младост\"- 1А, 2 и 3 (с изключение на блоковете, засегнати от реконструкциите на тръбопроводите), като все още в отделни части са възможни временни колебания.Блокове в ж.к. \"Младост\"-3, засегнати от реконструкция на топлопроводите, които няма да имат топла вода до приключване на ремонтите: блокове №№ 324, 324А и 325 А вх.1,2,3,4; блокове №№ 303 вх. А-Б, 305 вх. А-Б, 307 вх. А-З, 308 вх. А-В, вх. 309 вх. А-В, 310 вх. А-Г, 313 вх. А-Г, 314 вх. А-Г, 316 вх. А-Б, 317 вх. А-Ж, 318 вх. А-Ж, 319 вх. А-Д, 320 вх. А-В, 321 вх. А-Д, 321-А вх. А, 321-Б вх. А, 144 СОУ \"Народни будители\", 81 СОУ \"Виктор Юго\", ОДЗ \"Пролет\".", "date": "2017.05.16", "title": "\"Топлофикация\" пусна предсрочно водата на някои квартали"}
{"url": "http://www.dnevnik.bg/sport/2017/05/16/2972323_sharapova_se_ottegli_ot_turnira_v_rim_zaradi_kontuziia/", "text": "Трикратната шампионка Мария Шарапова се оттегли от турнира в Рим заради контузия. Руската тенисистка получи травма в лявото бедро по време на двубоя от втория кръг срещу Миряна Лучич-Барони и прекрати участието си при резултат 4:6, 6:3, 2:1.Носителката на пет титли от Големия шлем напусна централния корт със сълзи в очите в един кошмарен за нея ден, в който Отпадането във втория кръг в Рим й коства и шансовете да събере достатъчно точки, за да влезе в основната схема на \"Уимбълдън\". Достигането до мача с Лучич-Барони все пак гарантира на бившата номер 1, че ще попадне в квалификациите в Лондон, ако организаторите не й дадат \"уайлд кард\".Шарапова допусна пробив срещу Лучич- Барони още в първия гейм, след което пропусна шанс бързо да изравни и до края на сета не получи нова възможност за връщане на пробива при мощната игра на съперничката.Във втората част обаче рускинята доста подобри играта си и започна да сервира много стабилно. Тя се възползва при един от трите си шанса да пробие, не даде нито една възможност на хърватката, печелейки 20 от 26-те точки в своите подавания, и стигна до решаващ трети сет.Шарапова го започна по перфектен начин. Тя реализира пробив на нула, след което затвърди предимството си с лекота и поведе с 2:0. В третия гейм рускинята пропусна четири точки за втори пореден пробив и Лучич-Барони спря серията й, а секунди след това дойде оттеглянето на бившата номер 1.", "date": "2017.05.16", "title": "Шарапова се оттегли от турнира в Рим заради контузия"}
{"url": "http://www.dnevnik.bg/sport/2017/05/16/2972315_ludogorec_pobedi_levski_vuv_vulnuvasht_mach_v_sofiia/", "text": "\"Лудогорец\" победи с 3:1 \"Левски\" в хубав мач на \"Георги Аспарухов\". Шампионите използваха по-добре възможностите си и стигнаха до успеха.Марселиньо откри резултата, а след това два гола вкара Вандерсон. За \"Левски\" точен беше Давид Яблонски.Срещата беше без особена стойност за шампионите, които си осигуриха шестата поредна титла още преди два кръга. Загубата обаче усложни задачата на \"Левски\" да се пребори с ЦСКА за второто място. Сините са с три точки зад съперника си, като имат и мач повече.За водения от Николай Митов отбор това беше трета загуба в последните четири мача при голова разлика 3:8.В двубоя сините изтърпяха  заради вдигнатата свастика в дербито с ЦСКА.Мачът беше хубав с атакуващ футбол и много положения. \"Левски\" можеше да постигне по-добър резултат, но удари три греди - една при 0:0 и две при 1:2.В 17-ата минута Франсис Нар стреля от разстояние, но улучи страничния стълб на вратата. Четири по-късно Марселиньо даде преднина на отбора си след удар от границата на наказателното поле.Почти веднага \"Лудогорец\" удвои Джонатан Кафу и Вандерсон направиха двойно подаване в близост до вратата и последният стреля силно, като след рикошет в крака на Мехди Бурабия резултатът стана 2:0 за разградчани.В 25-ата минута Божидар Краев направи забележителен пробив, като се справи с четирима играчи на съперника в наказателното поле. След това падна, но съдията Стефан Апостолов прецени, че дузпа няма.\"Левски\" намали в 31-ата минута, когато при далечната греда Яблонски засече с глава центриране от дясно. Последва размяна на пропуски от чисти позиции - първо на Клаудиу Кешеру, а след това и на Антон Огнянов. До почивката Вандерсон и Бабатунде Адениджи също пропуснаха.През второто полувреме атаките към двете врати продължиха. След няколко пропуска дойдоха и гредите след удари на Адениджи и Краев. Малко по-късно Вандерсон се възползва от грешка на Краев в центъра, напредна и вкара за 3:1.След това темпото поспадна, а възможностите намаляха. \"Левски\" беше близо до намаляване на изоставането си - в 85-ата минута Илия Юруков проби отлично и стреля, след рикошет в играч на съперника топката се насочи към другия ъгъл, но Ренан успя да избие. В добавеното време Николай Кръстев спаси диагонален удар на Върджил Мисиджан.", "date": "2017.05.16", "title": "\"Лудогорец\" победи \"Левски\" във вълнуващ мач в София"}
{"url": "http://www.dnevnik.bg/sport/2017/05/16/2972326_shefut_na_bulgarskata_atletika_se_obiavi_sreshtu/", "text": "Световният рекорд на Стефка Костадинова не е застрашен от анулиране, заяви президентът на Българската федерация по лека атлетика Добромир Карамаринов. Той беше част от .Участието му в процеса и това, че в личния си в профил в \"Туитър\" подкрепи идеите, .\"Категорично не поддържам анулирането на световни рекорди. Рекордите, които са с български имена. Това е световният рекорд на Стефка Костадинова, европейският на Йорданка Донкова, световният рекорд за девойки на Тереза Маринова - по мое мнение те не са застрашени. Аз не поддържам тази теза и не смятам, че в крайна сметка това би станало факт\", каза Карамаринов пред \"Нова телевизия\".Той обясни, че предложенията на работната група на Европейската атлетика, предизвикали много коментари, тепърва трябва да се обсъдят на конгреса на международната федерация (IAAF).\"Ясно и категорично ще кажа - аз съм за реформи в нашия спорт. В случая реформи, които касаят световните рекорди, но които не касаят световните рекорди в миналото. Моята позиция е, че анулирането на световни рекорди няма да помогне за връщане на доверието и утвърждаване на авторитета на нашия спорт. Нещо, което на нас ни е нужно.\"Карамаринов коментира и случая \"Дънекова\". Българската атлетка, отстранена от олимпийските игри в Рио 2016 заради обявена положителна допинг проба, се почувства победител след . Заедно с адвоката й .\"Ако тук се визират действия, недостойни от страна на БФЛА - първо, че категорично такива няма и второ Българска федерация лека атлетика се ръководи само от принципи, от правилници и от документи\", заяви Карамаринов.БФЛА е обжалвала решението на дисциплинарната комисия, защото тя е \"надвишила правомощията си\", добави той. И посочи, че федерацията няма нищо против никого, нито пък вменява вина, а единствено се бори \"да защити реномето\" си като институция.", "date": "2017.05.16", "title": "Шефът на българската атлетика се обяви срещу анулирането на рекорда на Костадинова"}
