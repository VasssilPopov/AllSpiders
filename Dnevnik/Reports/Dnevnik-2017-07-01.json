{"url": "http://www.dnevnik.bg/sport/2017/07/01/2999608_vezenkov_izborut_v_drafta_na_nba_e_priznanie_no_nishto/", "text": " е едно голямо признание, но нищо повече. Нищо не е гарантирано и трябва много да се трудя, ако искам един ден да попадна там.\"Това заяви българският баскетболист Александър Везенков, който беше избран под №57 от \"Бруклин нетс\". Той ще остане в настоящия си отбор \"Барселона\", за да продължи развитието си, каквото беше желанието на всички страни.\"Така прецениха от \"Бурклин\". Мисля, че така и трябва да бъде. Аз още нищо не съм постигнал в Евролигата и това е моята цел за следващата година. Искам първо да се докажа в Европа. Според мен това решение (да остана в \"Барселона\") е най-доброто за всички\", каза още той на пресконференция в Правец.Крилото на \"Барселона\" се присъедини днес към лагера на националния отбор, с когото му предстоят мачове с Беларус и Португалия от предварителните квалификации за световното първенство. Той изкара последния близо месец в Орландо, където за втора поредна година се готвеше индивидуално при известния кондиционен специалист Джеф Игуера.\"За мен нищо не се промени. Да, щастлив съм, че един отбор от НБА ще ме следи, ще наблюдава представянето ми. Но за мен всичко си е същото, трябва да се работи още повече. В момента ме интересува да се докажа в \"Барса\", да не говорят хората, че това, което постигнах, е било случайност, или защото сме имали контузени\", обясни той. Българският баскетболист обаче заяви, че сега мислите му са изцяло насочени към мачовете с националния отбор. \"После ще мисля за \"Барса\". Mиналият сезон не беше успешен за нас. Не спечелихме нищо, не играхме нито един финал. Така че не мога да кажа, че моето представяне е било много добро. Винаги може повече и това е целта ми - да се подобрявам с всеки изминал ден. Дано следващият сезон да е много по-успешен.\"\"Надявам се само да съм здрав, да продължавам да работя и да помагам на отбора да побеждава. Искам да се докажа в \"Барса\", да спечеля някоя титла. А какво ще стане следващото лято никой не знае. Сега мисля само за националния отбор и \"Барселона\". За \"Бруклин\" ще мисля след една, две или колкото години те преценят. Важното е да продължавам да работя упорито и \", каза още Везенков. ", "date": "2017.07.01", "title": "Везенков: Изборът в драфта на НБА е признание, но нищо повече"}
{"url": "http://www.dnevnik.bg/regioni/2017/07/01/2999517_ekoinspekciiata_proveriava_hotel_na_kavacite_po_signal/", "text": "Регионалната инспекция по околната среда и водите в Бургас проверява сигнал за замърсяване, причинено от хотел в местността Каваци. Това съобщи Министерството на туризмаПосетители на хотела са се оплакали, че хотелът е свързал отпадните си води към тръба на дъждовната канализация, след което биологични отпадъци и тоалетна хартия са се изсипали на близкия плаж.На място експерти от Министерството на туризма и Комисията за защита на потребителите ще направят цялостна инспекция за работата на хотела, посочват от министерството.", "date": "2017.07.01", "title": "Екоинспекцията проверява хотел на Каваците по сигнал за замърсяване на плажа"}
{"url": "http://www.dnevnik.bg/sviat/2017/07/01/2999507_papata_otstrani_kardinala_otgovoren_za_katolicheskata/", "text": "Германският кардинал Герхард Мюлер, крайно консервативният ръководител на органа на Ватикана, натоварен с надзора на католическата доктрина, е отстранен от папа Франциск, съобщи БТА.Мюлер бе назначен за префект на Конгрегацията за доктрината на вярата на 2 юли 2012 година. Той е смятан за един от най-големите критици на апостолическото насърчение за любовта и семейството Amoris laetitia на папа Франциск. В документа, публикуван миналата година, папата казва, че хората, които са се развели и сключили повторно брак, при определени обстоятелства, може да получат достъп до светото причастие.В изявление на Светия престол се казва, че Франциск е благодарил на Мюлер за свършената работа. Мандатът на Мюлер изтича този уикенд, а през декември той навършва 75 години, което е нормална възраст за пенсиониране на епископите. Франциск е можел да удължи мандата му, но е отказал да го направи.Ватикана посочва, че папата е избрал йезуитския монсеньор Луис Ферер, настоящ номер две в Конгрегацията за доктрината на вярата да замени Мюлер на поста.По-рано тази седмица отпуск си взе , кардинал Джордж Пел, обвиняван в родната си Австралия за сексуални посегателства. ", "date": "2017.07.01", "title": "Папата отстрани кардинала, отговорен за католическата доктрина"}
{"url": "http://www.dnevnik.bg/sport/2017/07/01/2999512_chelsi_privleche_vratar_ot_manchestur_siti/", "text": "Уили Кабайеро официално е футболист на , след като днес сините обявиха трансфера на вратаря. Аржентинският страж пристига като свободен агент от \"Манчестър сити\".Кабайеро, който е на 35 години, стана ненужен на \"Етихад\" след трансфера на португалеца . Ветаранът игра за \"Сити\" между 2014 и 2017 г., но по-често беше втори избор, записвайки само 23 мача във Висшата лига.\"Много съм щастлив, че подписвам с шампиона на Англия. Нямам търпение да се срещна с момчетата и да помогна за постигане на целите на тима\", каза Кабайеро.В \"Челси\" аржентинецът отново ще бъде втори избор след Тибо Куртоа. През май сините продадоха Асмир Бегович на \"Борнемут\".", "date": "2017.07.01", "title": "\"Челси\" привлече вратар от \"Манчестър сити\""}
{"url": "http://www.dnevnik.bg/sviat/2017/07/01/2999524_germanskite_vlasti_evakuiraha_cial_zatvor_zaradi_bomba/", "text": "Спешна евакуация на затворниците от югоизточния германски град Регенсбург се наложи след като в непосредствена близост до сградата на затвора беше намерена неизбухнала 225-килограмовата авиобомба от Втората световна война, предаде Асошиейтед прес, цитирана от БТА.Всички обитатели на затвора - над 100 души, са били отведени на място, чиято локация се пази в тайна.Също и близо 1500 жители на съседните къщи са получили нареждане да напуснат домовете си, преди сапьорите да започнат да обезвреждат оръжието. То е било намерено при строителни работи до затвора.", "date": "2017.07.01", "title": "Германските власти евакуираха цял затвор заради бомба от Втората световна война"}
{"url": "http://www.dnevnik.bg/sport/2017/07/01/2999519_cska_podpisa_s_portugalski_half/", "text": "ЦСКА привлече трети нов футболист за това лято. След бразилеца Енрике и литовския вратар , червените представиха халфа Тиаго Родригес.Футболистът е на 25 години и идва с трансфер от \"Порто\". Тиаго има записани мачове за всички младежки гарнитури на Португалия.В кариерата си играе още за \"Витория\" (Гимараеш), \"Маритимо\" и \"Насионал\". През миналия сезон записва 22 мача за \"Насионал\" в португалския елит.В същото време спортният директор на ЦСКА Пламен Марков разкри, че Арсенио вече не е част от отбора.\"Той няма да бъде играч на . Доколкото знам става въпрос за трансфер в \"Морейрензе\", коментира Марков.Директорът на червените обясни още, че очаква \"удари под кръста\" през сезона срещу ЦСКА, но не обясни конкретно какво има предвид.", "date": "2017.07.01", "title": "ЦСКА подписа с португалски халф"}
{"url": "http://www.dnevnik.bg/bulgaria/2017/07/01/2999513_v_cialata_strana_ima_kolabirali_ot_jegata_nai-visokata/", "text": "В средата на деня, за който е в сила , най-висока температура и рекордна за града е отчетена в Русе.Термометрите на русенската хидрометеорологична станция показват 43.3 градуса по Целзий на сянка в 15 ч., което е рекорд за тази дата, надминавайки отчетените през 1963 г. 37.2 градуса. До 18.00 часа има вероятност температурата да се повиши още и да мине абсолютния максимум за месеца от 44 градуса, регистриран на 26 юли 2000 година, съобщава БТА.До 15 ч. Метеорологичната служба на БАН, цитирана от Агенция \"Фокус\", регистрира екстремни температури също и в Сандански, където термометрите са показвали 41 градуса, както и в Плевен, Ловеч и Свищов, където са измерени 40 градуса. В Хасково, Кюстендил, Силистра, Кнежа и Лом са измерени 39 градуса, а в Кърджали, Гоце Делчев и Сливен температурата е била 38 градуса. В София са измерени 37.4 градуса.В други градове също са постигнати температурни рекорди за датата 1 юли. В Плевен е измерена стойност, каквато не е имало в началото на юли за над 115 години, в които се води статистиката, съобщава местния филиал на НИМХ. Измерени са 40 градуса температура на въздуха на сянка към 15 ч. - с 3 градуса повече от предишния рекорд през 1963 г. В Севлиево с 41 градуса днес е надминат рекорда от 2012 г., както и в Шумен с 37.2 градуса на сянка.От Националната метеорологична служба поясняват, че е обичайно времето в началото на юли да бъде горещо, но и че някои от измерените температури са малко над нормата.В повечето населени места в страната се отчитат многобройни сигнали за колабирали хора и почувствали се зле заради жегата. В Русе те са около 30% повече от нормалните за деня сигнали - общо 30 потърсили помощ и 10 припаднали.В Пловдив спешните екипи са се отзовали на над 30 сигнала, в Ловеч - над над 50, в Добрич - на 15. Над 40 човека са потърсили помощ също в Спешното отделение на болницата в Пазарджик, и над 70 в това на Ловеч.В София само до обяд имаше .Екстремален индекс за пожароопасност е обявен в 23 области в страната, показва справка на сайта на НИМХ. При този индекс са възможни бързо разпространяващи се много силни пожари с въвличане на дървесните корони. Висок риск има в цяла Севeрна България, както и в южната и югоизточната част на страната. На хората се препоръчва да бъдат внимателни сред природата, да не палят огън на открито, нито да изхвърлят незагасени цигари.Степента на предупреждението важи за части от областите: МВР съобщава за пламнал житен масив в близост до кв. \"Дружба\" в Плевен. Сигналът е подаден по обяд и огънят към момента е локализиран, но огнеборци с четири противопожарни автомобила продължават действията по гасенето. Унищожени са около 1000 дка посеви с жито, няма пострадали хора.До 12 ч. днес звената на МВР са реагирали на 68 сигнала за произшествия, от които 44 пожара и 24 спасителни дейности.", "date": "2017.07.01", "title": "В цялата страна има колабирали от жегата, най-високата температура е измерена в Русе"}
{"url": "http://www.dnevnik.bg/citat_na_deniia/2017/07/01/2999504_citat_na_denia_jivotut_na_milioni_bi_bil_mnogo/", "text": "Това заяви германският канцлер Ангела Меркел, живяла в бившата ГДР, на . Германският канцлер, управлявал 16 години, е наричан \"обединителят на Германия\" и смятан за политик с огромен принос за разширяването на ЕС,  на 87-годишна възраст.\"Скъпи Хелмут Кол, благодарение на теб аз стоя тук днес. Благодаря за шанса, който ти направи възможен за мен и много хора\", добави Меркел.", "date": "2017.07.01", "title": "Цитат на деня: Животът на милиони би бил много различен без Хелмут Кол, включително моят"}
{"url": "http://www.dnevnik.bg/sport/2017/07/01/2999531_djokovich_specheli_titlata_v_iistborn/", "text": "Новак Джокович затвърди добрата си форма преди  с титла в турнира на трева в Ийстборн. Сърбинът спечели с 6:3, 6:4 срещу Гаел Монфис за 1.17 часа.Трикратният победител от \"Уимбълдън\" не загуби нито сет в Ийстборн, като в целия турнир показа много стабилна игра. Изненадващо или не това е първа титла за Джокович от януари, като в последните месеци формата му не беше добра.\"Това е възможно най-добрият начин да се подготвиш за \"Уимбълдън\", така че се надявам да бъда на това ниво и следващата седмица\", каза  след спечелването на 68-ата титла в кариерата си.За първи път 2010 г. насам той участва в турнир на ATP, който е само седмица преди \"Уимбълдън\". В последните сезони сърбинът използваше последните дни за тренировки.Междувременно стана ясно, че Марио Анчич е новото попълнение в щаба на Джокович. Той ще бъде в екипа на сърбина за \"Уимбълдън\" заедно с Андре Агаси.В турнира при дамите титлата отиде при Каролина Плишкова. Чехкинята се наложи 6:4, 6:4 над Каролине Вознячки за 1.22 часа.", "date": "2017.07.01", "title": "Джокович спечели титлата в Ийстборн"}
{"url": "http://www.dnevnik.bg/bulgaria/2017/07/01/2999550_ianka_takeva_ostava_predsedatel_na_sindikata_na/", "text": "Янка Такева беше преизбрана за председател на Синдиката на българските учители за пети път с 312 гласа от делегатите на седмия конгрес на СБУ. Тя оглавява най-големия синдикат в България, представляващ 72 хиляди професионалисти, от 1994 г. насам без прекъсване.От тогава до днес Такева е също и председател на Националната комисия за работа с жените, младежите, децата и семейството към Конфедерацията на независите синдикати в България и част от Изпълнителния комитет на КНСБ, и от 1999 г. - председател на \"Обществен женски парламент - XXI век\" към КНСБ.От 2007 г. е член на Националния съвет за закрила на детето към Държавната агенция за закрила на детето, а от 2008 г. - вицепрезидент или президент на Женския комитет на Пан-европейския регионален съвет към Международната конфедерация на профсъюзите.\"Благодаря ви за голямото доверие. Ще продължавам да работя всеотдайно, за да мога да оправдая вашето доверие. И се моля Господ да ми даде здраве, за да мога да изпълня обещанията си. Обещанията, които дадох пред вас. Има обаче едно обещание, което трябва непременно да се случи. Това е издигането на авторитета на българските учители. СБУ е най-големият синдикат в България с около 72 000 членове. Надявам се в скоро време да достигнем 100 000\", каза Янка Такева пред конгреса след като беше преизбрана днес. За заместник-председател на СБУ беше преизбран Красимир Попов и за председател на Централната контролно-ревизионна комисия - Диана Иванова.", "date": "2017.07.01", "title": "Янка Такева остава председател на синдиката на учителите за 23 поредни години"}
{"url": "http://www.dnevnik.bg/sviat/2017/07/01/2999528_dvama_bulgari_zaginaha_v_tejka_katastrofa_v_turciia/", "text": "Двама български гражданин загинаха в катастрофа на микробуса им в Турция, съобщи Министерството на външните работи (МВНР).Други шестима са ранени и са настанени за лечение в болници в гр. Кония. Самоличността на починалите засега не е официално потвърдена. Произшествието е станало днес на пътя Кония – Караман в Турция, след като микробус със софийска регистрация се е блъснал челно с турски микробус.От МВнР посочват, че българското посолство в Анкара е в непрекъсната връзка с роднините на пострадалите и им оказва необходимото съдействие. Консулът Георги Пантелеев ще посети болниците, където са настанени те.", "date": "2017.07.01", "title": "Двама българи загинаха в тежка катастрофа в Турция"}
{"url": "http://www.dnevnik.bg/sport/2017/07/01/2999570_gerant_tomas_specheli_purviia_etap_v_tur_dyo_frans/", "text": " е първият носител на жълтата фланелка в тазгодишния \"Тур дьо Франс\". Състезателят на \"Скай\" спечели 14-километровото индивидуално бягане по часовник в Дюселдорф с време от 16:04 минути.Втори се класира шампионът на Швейцария Щефан Кюнг (BMC), който остана на пет секунди, а трети е съотборникът на Томас – Васил Кириенка, на седем секунди.Съставът на \"Скай\" наложи пълна доминация в първия етап, след като Крис Фрум и Михал Квятковски влязоха в Топ 10. Шампионът е шести на 12 секунди, а полякът – 8-и, с три секунди зад него.Томас, който е най-верният помощник на Фрум и взе участие при всеки един от трите му успеха в Тура, спечели своята първа етапна победа в големите обиколки. Британецът, който беше лидер на \"Скай\" в Джирото, се завръща след тежкото си падане в Италия.\"Направо не мога да повярвам какво се случи. През цялото време си казвах, че някой ще ме изпревари, не мислех, че моето време е най-доброто. Докато карах бях спокоен, нямаше напрежение. От колата ми казаха да намаля, защото съм влизал опасно в завоите, но си мисля, че можех да бъда и по-бърз\", каза след етапа 31-годишният Томас.Освен етапната победа на Томас \"Скай\" нанесе много сериозен удар по всички съперници на  за крайната победа.Най-напред от тях се класира Ричи Порт, завършвайки на 47 секунди зад етапния победител и на 35 зад Фрум. Австралиецът направи много слаб часовник за своите стандарти, а това доказва и класирането на Найро Кинтана, който беше само със секунда по-бавен от него.Ромен Барде, който завърши втори в генералното класиране миналата година, финишира с 51 секунди изоставане, а повече време от него загубиха само Фабио Ару (52'') и Алберто Контадор (54'').Тони Мартин, който беше надеждата на Германия да облече жълтата фланелка в родината си, също не направи най-добрия си часовник. Световният шампион в дисциплината се класира четвърти на осем секунди.Лошото време в първия етап и почти непрестанният дъжд, който се изсипа над Дюселдорф направи трасето много тежко за колоездачите.Сред тези, които имаха нещастието да карат на по-наводнено трасе, беше . Вторият най-силен колоездач на \"Мовистар\" падна с много висока скорост на един ляв завой и се заби в предпазната ограда.Валверде беше откаран в най-близката болница с дълбоко порязване по крака и съмнения за сериозна фрактура. Той прекратява участието си в Тура.На същия завой падна и друг испанец – Йон Исагире. Лидерът на \"Бахрейн Мерида\" също напусна състезанието със съмнения за тежка контузия.Утре е вторият етап от Тура и първи с общ старт. Колоездачите ще стартират от Дюселдорф и ще завършат в белгийския град Лиеж, а отсечката е 195.5 км.Етапът е изцяло за спринтьори. Днес най-бърз сред претендентите за зелената фланелка беше Марсел Кител, който остана на 16 секунди зад Герант Томас.", "date": "2017.07.01", "title": "Герант Томас спечели първия етап в \"Тур дьо Франс\", Фрум удари по конкурентите си"}
{"url": "http://www.dnevnik.bg/sviat/2017/07/01/2999245_helmut_kol_shte_bude_pogreban_dnes_sled_unikalna/", "text": "Хелмут Кол - германският канцлер в продължение на 16 години, наричан \"обединителят на Германия\" и смятан за политик с огромен принос за разширяването на Европейския съюз към Централна и Източна Европа - ще бъде погребан днес след уникална церемония в Страсбург. България ще бъде представена от премиера Бойко Борисов.Само трима души, включително Жан Моне и Жак Делор, в историята са удостоени с титлата Почетен гражданин на Европа заради изключителните си заслуги за развиването на европейския проект и това вероятно също е имало значения за последната му воля.Макар да е логично той да бъде изпратен с държавно погребение в Германия, волята му е лидерите от Европа и света, които ще се съберат в негова памет, да го направят в Европейския парламент, който е на френска територия. След това ще има траурна служба и погребение в романската катедрала в Шпейер в Западна Германия близо до родния му град Лудвигсхафен. Храмът от XI век, превърнал се в семейна църква на Кол, съхранява тленните останки на няколко германски владетели и императори на Свещената Римска империя.Последната воля на бившия канцлер раздели страната, която той обедини, коментира преди седмица \"Файненшъл таймс\".В Страсбург ковчегът му ще бъде покрит единствено от знамето на Европейския съюз и ще бъде внесен от 8 германски военни. Но дни наред медиите в Западна Европа коментират, че Кол за последно си разчиства сметките с политиците в Берлин и в частност с канцлера Ангела Меркел и федералния президент Франк- Валтер Щайнмайер.Кол имаше сложни отношения с партията си, а протежето му Меркел помогна за отстраняването му от поста на почетен председател след скандал за партийна черна каса. По-късно Меркел подкрепи с половин уста номинирането му за Нобелова награда за мир. Куп спекулации се появиха за това, че вдовицата Майке Кол-Рихтер не е искала да допуска Меркел да произнесе слово на прощалната церемония. Наложи се адвокатът на Кол-Рихтер да ги опровергае.Социалдемократът Франк-Валтер Щайнмайер бе началник на кабинета на канцлера Герхард Шрьодер в момент, когато канцлерството инициира разследване дали Кол не е унищожил документи преди да напусне поста си. \"Кол смяташе, че някои политици са се отнесли с него несправедливо и са казали за него грозни неща. Вероятно не е приел те да говорят над ковчега му\", коментира историкът Михаел Щюрмер.Миналия четвъртък в Бундестага имаше скромна възпоменателна церемония, на която председателят Норберт Ламерт каза, че \"пътят на Кол бе осеян с травми - тези, които той получи и онези, които причини на другите\", както и че най-вероатно Берлин е бил най-подходящото място за поклонение, защото тук е естествено да присъства и федералният президент.По-късно съветник на семейството сподели, че бившият канцлер не е имал намерение да унижава Берлин или политиците там, защото \"той още преди смъртта си даде да се разбере, че не е политик от Берлинската република, а от Бонската република и Рейнланд - той искаше погребението му да бъде почитане на Европа и европейската му политика\".Днешната церемония в Страсбург е резултат и на разговори между семейството на Кол, германското и френското правителства и представители на Европейската комисия, включително за това кой да говори в Европейския парламент.Според предварителния списък слово ще произнесат бившият американски президент Бил Клинтън, руският премиер Дмитрий Медведев и бившият испански министър-председател Фелипе Гонсалес.\"Европейската церемония за отдаване на почит\" ще включва още слова на председателя на Европарламента Антонио Таяни, на председателя на Европейския съвет Доналд Туск и председателя на Европейската комисия Жан-Клод Юнекр.Накрая ще говорят френският президент Еманюел Макрон и канцлерът Ангела Меркел.", "date": "2017.07.01", "title": "Хелмут Кол ще бъде погребан днес след уникална \"европейска церемония\" в Страсбург"}
{"url": "http://www.dnevnik.bg/sport/2017/07/01/2999536_maradona_putin_e_fenomen_a_trump_e_kato_personaj_ot/", "text": "Легендарният  отдавна си е заслужил репутацията на човек, който казва какво мисли. Бившият футболист и треньор на Аржентина вече говори все по-малко за футбол, затова пък е много активен на политичеса тематика.Марадона определи руския президент Владимир Путин като човек, който може донесе мир по земното кълбо. В мометна легендата е на обиколка в Русия.\"Мисля, че заедно с Уго Чавес и Фидел Кастро, Путин е в топ лигата на политическите лидери. Той е човек, който може да донесе мир по света – Путин е феномен, истински феномен\", каза Марадона.За сметка на това легендата не се изказа никак ласкаво за американския лидер . Марадона смята, че президентът на Щатите не може да бъде приеман сериозно.\"Той ми прилича на персонаж от комикс. Като анимационен герой е, просто като го видя по телевизията и веднага сменям канала\", казва още 56-годишният бивш футболист.Според Марадона Америка вече не е доминантна сила в международните отношения.\"Не знам защо хората говорят само за Щатите. Няма как да забравиш Русия, Китай и дори Северна Корея. Америка не е шерифът, защото другите имат същите оръжия\", завърши в типичния си стил Марадона.", "date": "2017.07.01", "title": "Марадона: Путин е феномен, а Тръмп е като персонаж от комикс"}
{"url": "http://www.dnevnik.bg/regioni/2017/07/01/2998991_opasni_jegi_ochakva_se_temperaturite_da_nadhvurliat_40/", "text": "Най-силното предупреждение за опасни горещини - червен код, е в сила за 17 области на страната днес. В останалите части е обявен оранжев код, показва справка на сайта на Националния институт по метеорология и хидрология при БАН.Метеоролозите очакват  по Целзий в областите Монтана, Враца, Плевен, Ловеч, Пазарджик, Пловдив, Хасково, Стара Загора, Ямбол, Сливен, Габрово, Велико Търново, Шумен, Русе, Разград, Търговище и Силистра.\"Очакват се сериозни смущения при дейности на открито. Пътувайте само при крайна необходимост\", съветват метеоролозите. Те призовават да се следват съветите на властите и хората със здравословни проблеми да бъдат особено внимателни.По-ниската степен - оранжев код, е в сила в областите Видин, София-град, София-област, Перник, Кюстендил, Благоевград, Смолян, Кърджали, Бургас, Варна и Добрич. Там се очакват .\"Бъдете подготвени, че високите температури могат да доведат до здравни проблеми за чувствителни и болни хора, възрастни и деца. Следете прогнозите и действайте според съветите на властите\", гласи предупреждението за оранжев код.Заради високите температури в областите от Дунавската равнина е обявен и . Опасност от избухване на пожар има в южните области Хасково, Ямбол, Стара Загора, южните части от Ямболско и Бургаско, както и в райони от Югозападна България.В следобедните часове днес облачността ще се увеличи, но вероятността за валежи е много малка.По Черноморието ще бъде слънчево и горещ, с максимални температури на въздуха от 32 до 35 градуса, на морската вода - 22-26 градуса. Вълнението на морето ще е 2 бала. Слънчево ще бъде и в планините,където ще духа умерен до силен, а по най-високите части - временно бурен вятър, от югозапад. Максималната температура на височина 1 200 м ще е около 33 градуса, на 2 хил. метра – около 25 градуса.", "date": "2017.07.01", "title": "Опасни жеги, очаква се температурите да надхвърлят 40 градуса днес"}
{"url": "http://www.dnevnik.bg/sport/2017/07/01/2999574_ludogorec_dopusna_purva_zaguba_v_predsezonnata/", "text": "\"Лудогорец\" допусна първа загуба в контролите от подготвителния лагер в Австрия. Българският шампион отстъпи с 1:3 срещу новака в руската Премиер лига \"Динамо\" (Москва).Това беше предпоследна проверка за тима от Разград, който в предишните си контроли записа победи срещу руския \"Зенит\" (1:0), казахстанския \"Габала\" (2:0) и румънския \"Университатия\" (1:0) и завърши наравно с шампиона на Гърция \"Олимпиакос\" (1:1).Срещу \"Динамо\" Георги Дерменджиев заложи предимно на резервни състезатели, като искаше да ги тества в пълните 90 минути. В неделя, когато разградчани приключват контролите с двубой срещу \"Ахмат\" (Грозни), треньорът ще направи същото, но с титулярите си.\"За етапа от подготовката, в който се намираме, съм доволен. Направихме добър мач. Второто полувреме допуснахме две фатални грешки, но въпреки всичко се представихме добре\", коментира Дерменджиев пред \"Диема спорт\".\"Допуснахме грешки при изнасянето на топката. Не искам да обвинявам никого персонално, защото може да се случи на всеки, но това трябва да ни е за урок. Има моменти, когато е необходимо отборът да загуби, за да види, че може да пада\", допълни треньорът на \"Лудогорец\".\"Динамо\" започна по-добре мача и можеше да открие резултата още в четвъртата минута. Вратарят Ренан обаче спаси изстрел на Вандерсон от границата на наказателното поле.В следващите минути най-активният в състава на руския отбор Алексей Йонов имаше две възможности да обстрелва вратата на разградчани, но ударите му бяха блокирани.\"Лудогорец\" организира първата си добра атака в 18-ата минута. Жоао Пауло получи отлично извеждащо подаване по десния фланг и веднага намери Клаудиу Кешеру пред вратарското поле. Румънецът обаче не успя да уцели добре топката и тя се озова в ръцете на вратаря Шунин. В ответната атака и \"Динамо\" беше близо до гола, след като Йонов напредна отляво и центрира към Панченко, чийто диагонален удар от воле премина встрани.В 25-ата минута \"Лудогорец\" откри резултата. Върджил Мисиджан пусна страхотен извеждащ пас за Пауло, който технично преодоля вратаря Шунин и от малък ъгъл прати топката в мрежата с левия крак. Седем минути по-късно Кешеру пропусна чудесен шанс да удвои аванса на българския шампион, а в 37-ата минута и Кишада не намери целта от границата на наказателното поле.В 41-ата минута \"Динамо\" изравни с гол на бразилеца Вандерсон. Йонов проби отдясно и центрира към Панченко. Последва удар с глава, който беше спрян от защитник. Топката обаче се озова право във Вандерсон, който нямаше как да сбърка на метър от голлинията.Само две минути след почивката руският отбор направи обрат в резултата. Поредното силно включване и точно центриране на Йонов доведе до изстрел на Бечирай, който се отби в напречната греда. Топката обаче се върна в него и той направи лесна добавка с глава отблизо.В 54-ата минута \"Динамо\" стигна до трето попадение, а в основната на всичко отново беше Йонов. Toзи път той проби отляво и центрира към вратарското поле. Топката се отби в гърба на Венцислав Кирчев и се озова в Алекасндър Зотов, който хладнокръвно отбеляза със силен удар. До края на мача и двата отбора имаха доста възможности да стигнат до още попадения, но не ги оползотвориха.", "date": "2017.07.01", "title": "\"Лудогорец\" допусна първа загуба в предсезонната подготовка"}
{"url": "http://www.dnevnik.bg/sport/2017/07/01/2999248_uefa_obmislia_istoricheska_promiana_s_vuvejdaneto_na/", "text": "УЕФА обмисля сериозно възможността да въведе таван на заплатите в европейския футбол. Целта е да се овладее проблемът с увеличаващата се пропаст между големите и по-малките клубове.\"Най-заможните клубове стават все по-богати и разликата между тях и останалите се увеличава\", каза президентът на УЕФА Александър Чеферин пред словенското списание \"Младина\", цитиран от \"Ройтерс\".\"В бъдеще ще трябва сериозно да разгледаме възможността да ограничим бюджетите на клубовете за заплати\", посочи той. Според словенеца проблем е и това, че някои големи клубове привличат футболисти, които не са им нужни и които накрая не играят никъде.\"Въвеждането на таван на заплатите ще принуди клубовете да са по-рационални. Това ще е голяма борба и спечелването й според мен ще представлява историческа промяна\", каза още президентът на УЕФА.В задълбочен доклад в началото на годината . \"Като пазител на играта в Европа, УЕФА трябва да бди и да си вземе бележка за най-малко положителните тенденции, които се виждат в доклада като увеличаващите се заплати и повишаващата се концентрация на спонсорски и търговски приходи за шепа клубове\", подчерта Чеферин в доклада.Президентът на УЕФА посочи, че европейският футболен съюз към момента няма планове за въвеждането на видеоповторенията. По думите му ще е трудно тази технология да го убеди. \"Не бива да нарушаваме ритъма на играта, като позволим спиране на действието за по няколко минути на всеки десет минути.\"ФИФА използва видеоповторенията по време на Купата на конфедерациите. До момента технологията беше използвана в няколко случая за разрешаване на спорни положения.", "date": "2017.07.01", "title": "УЕФА обмисля \"историческа промяна\" с въвеждането на таван на заплатите"}
{"url": "http://www.dnevnik.bg/sport/2017/07/01/2999297_tur_dyo_frans_2017_moje_li_niakoi_da_pobedi_kris_frum/", "text": "Има ли кой да свали Крис Фрум от трона му в , това е най-често задаваният въпрос преди началото тазгодишното състезание. Трикратният победител (2013, 2015 и 2016 г.) за пръв път не изглежда непобедим и пристига във Франция без нито един успех през 2017 г.Дългогодишният му съотборник Ричи Порт е считан от специалистите за най-сериозния претендент да отмъкне жълтата фланелка от Фрум, но Найро Кинтана, който два пъти завърши втори (2013 и 2015 г.), също има своите козове.Обиколката на Франция започва днес с индивидуален часовник от 14 км в Дюселдорф, а 21 етапа и общо 3540 км ще определят победителя в 104-ото издание на надпреварата.Участници и специалисти вече определиха тазгодишния тур като най-необичайния заради маршрута. Със само 36 км бягане по часовник това определено дава предимство на чистите катерачи и предполага по-отворена битка в следващите три седмици.Въпреки че състезанието започва с часовник, първите разлики между претендентите за генералното класиране може би ще се получат в петия етап. Той завършва на прочутата Ла Планш де Бей Фийе. Изкачването е само 5.9 км, но със среден наклон от 8.5% (на места стига до 20%), а точно тук през 2012 г. Фрум спечели първия си етап в Тура.Деветият етап в планината Юра е точно преди първия почивен ден. И макар че не завършва на изкачване, може да обърка сметките на много колоездачи. Последното изкачване Мон дю Ша е на по-малко от 20 км до финала, но е със среден наклон от 10%.Втората седмица предлага два етапа в Пиринеите – 12-и и 13-и. Отсечката от По до Пейрагюд завършва на кратко и стръмно изкачване, а етапът до Фоа е само 101 км, но с три височини.Развръзката е запазена за третата седмица и Алпите. В 17-ия етап ще бъдат изкачени Кроа дьо Фер, която е 24 км и легендарната Галибие, в комбинация с Кол ду Телеграф преди нея. Именно Галибие, която не е включвана в Тура от 2011 г., е последното изкачване за деня преди 30 километрово спускане.Кралският етап е 18-ият, който завършва на прочутата височина Изоар (2360 м). Последният шанс за фаворитите да правят разлика е 20-ият етап – 22 км индивидуално бягане по часовник в Марсилия, в което има и кратко, но много стръмно изкачване.Липсата на резултати за Фрум през 2017 г. накара много специалисти да се запитат дали пикът в кариерата на британеца е минал. Самият той счита, че се намира в същото състояние като преди 12 месеца. Но трикратният победител Грег Льомонд предупреди, че Фрум не трябва да бъде подценяван.\"Ако някой си мисли, че той няма да бъде в по-добро състояние от Дофине, значи жестоко се лъже\", каза Льомонд.Липсата на дълги часовници е в ущърб на Фрум, но през миналата година той показа, че може да печели време на всякакъв терен, изненадвайки Кинтана в спускане и при страничния вятър в 11-ия етап.Другият важен фактор за Фрум освен формата му е отборът на \"Скай\". Преди началото на състезанието Ричи Порт от BMC сподели, че \"Скай\" не е толкова силен, колкото преди. До момента британският тим има година изпълнена с най-различни инциденти и технически дефекти и изненадващо малко на брой победи.За капак най-силният помощник на Фрум в планинските етапи Вoут Пулс не беше избран в състава заради дълго лечение на контузия. В тима обаче са почти всички от миналата година, начело с Герант Томас, Васил Кириенка и Микел Ланда, а единственото ново име е това на Михал Квятковски, който е най-силно представящият се състезател на \"Скай\" през 2017 г.Самият Порт беше определен от Фрум като най-сериозният му опонент за състезанието. Тасманийският дявол се намира в страхотна форма през 2017 г. Той спечели Обиколката на Романдия и домашното си състезание в Австралия, а в  остана втори, губейки жълтата фланелка в последния етап.След дълги години като помощник на Фрум, вече на 32, Порт се чувства готов за успех в една от трите големи обиколки. Победителят в Тура от 2011 г. Кадел Еванс също определи своя сънародник като човекът, който може да прекъсне доминацията на Фрум във Франция.\"Ричи вече не е млад и има достатъчно опит. Той познава Фрум по-добре от всички други, може би по-добре и от сегашните му съотборници и знае как да го победи. Но това не е лесна задача\", каза Еванс.Ахилесовата пета на Порт без съмнение е отборът на BMC, който сравнен с този на \"Скай\" не изглежда никак впечатляващо. Още в \"Дофине\" се видя, че австралиецът лесно може да бъде изолиран в планинските етапи.От всички претенденти за крайната победа най-голямата загадка е Найро Кинтана. Колумбиецът не се е състезавал след Обиколката на Италия, където завърши .От \"Мовистар\" вече успокоиха, че лидерът им се намира в отлична форма и е готов да спори за крайната победа. Анализите на испанския отбор показват, че Кинтана се чувства по-добре във втората обиколка, когато кара две поредни, визирайки победата му във Вуелтата през миналата година.Самият колоездач обясни, че маршрутът тази година не е в негова полза.\"Колкото повече изкачвания, толкова по-добре за мен, но тази година маршрутът не ме фаворизира. Ние обаче ще дадем всичко от себе си и ще сме по-дръзки отколкото досега\", обеща колумбиецът.Французите също имат своите надежди, след като миналогодишният втори Ромен Барде показва отлична форма този сезон. Колоездачът на AG2R е считан за един от най-агресивните в колоната, а малкото километри по часовник определено са в негова полза.Тазгодишният Тур най-вероятно ще бъде последен и за Алберто Контадор. Точно 10 години след първата си победа във Франция, Пистолета мечтае отново да стъпи на най-високото стъпало в Париж. Вече на 34 години, Контадор не показва блестяща форма, но винаги е способен на изненада.С общо девет етапа, даващи шанс на спринтьорите, спорът за зеленото трико обещава да бъде не по-малко интересен. Фаворит №1 е , който печели фланелката в последните пет години. Ако го направи и тази година, словакът ще изравни Ерик Цабел, който има шест поредни между 1996 и 2001 г.Маршрутът обаче дава големи шансове на чистите спринтьори като Марсел Кител и Андре Грайпел, а австралиецът Майкъл Матюс също има амбиции за фланелката. След прекарана мононуклеоза ще стартира и Марк Кавендиш, който е само на четири победи от абсолютния рекорд на Еди Меркс за най-много спечелени етапи в Тура (34).", "date": "2017.07.01", "title": "\"Тур дьо Франс\" 2017: Може ли някой да победи Крис Фрум"}
{"url": "http://www.dnevnik.bg/intervju/2017/07/01/2996652_nikolai_grozni_pisatel_na_vsichki_tvurde_mnogo_im_puka/", "text": "Срещаме се в сенчеста градина на ресторант в центъра на София по обяд. Грозни говори, както пише - непринудено и искрено. Не дава банални отговори и не се страхува, че някой ще се обиди. Пред \"Дневник\" той говори за автоцензурата, консервативното мислен, революцията на джаза и будизма.- Мисля, че пречи, да - това, че съм се занимавал с будизъм. Живеем в малко пуританско и консервативно общество с възход на Православието след падането на Берлинската стена. Липсва космополитизъм.Но това са нещата, които ме вълнуват. Селинджър е писал 40-те, 50-те години в Америка и спокойно е цитирал \"Свещените книги на Изтока\" на Макс Мюлер , първите издания от началото на века, с текстовете на Бхагавад Гита и Упанишадите, будитски сутри и така нататък. Изтокът е бил нещо нормално, когато битниците са писали, и никой не се е замислял, че това е нещо външно. Било е част от културата, част от цвета на това ново поколение писатели и музиканти.Джон Колтрейн, например, се е интересувал и от Упанишадите. Жена му, Алис Колтрейн, се занимава с хиндуизъм. Това не е довело до някакъв остракизъм, въпреки че става дума за чернокожи хора по време на сегрегацията. Колтрейн хваща малко и след този период, макар че това е чисто условно в Америка, расизмът в негово време е бил гигантски. Той е прекарал целия си живот в брутална сегрегация, но това не му е пречело да има един космополитен поглед за целия свят, за всички философии, религии, за всякакви мирогледи. Никой не е казал: \"Колтрейн е хиндуист\" или \"Колтрейн се занимава с будизъм.\"Имам чувството, че ние сме доста провинциално село в това отношение и всеки, който мисли малко по-различно от шопската салата и от поповете общо взето няма място в България. Когато преподавах магистърски курс по тибетски език и философия в Нов Български университет, една студентка каза, че не иска да пише есе, тъй като аз съм преподавал неща, които нямат нищо общо с България, а ние сме юдео-елинистична държава. И аз много се учудих, казах ѝ, че никой не я е карал насила. Това е курс по избор, за да си вземеш някакви \"кредити\" и да завършиш.Накратко, да, имам чувството, че, като писател, има някаква дискриминация към мен. Аз не се боря, защото не се усещам като писател, който прави кариера, не ме интересуват такива аспекти. Но има някакво отношение. Един вид: \"Е, да, това е Грозни, той пише за говорещи крави или за някакви индийски неща.\" Аз не проповядвам никаква религия, аз съм видял и преживял много и просто давам своята гледна точка.Мисля, че в българската литература има едни търсени патетизми - някакъв Вазов, Ботев, с удивителна, който да е истински български писател, по възможност православен. В което няма нищо лошо, ако това се харесва, но не съм част от това по никакъв начин.- Не, за другите романи не съм свирил, за да ги пиша. Примерно, за \"Крака на костенурка\" непрестанно слушах Колтрейн. Когато попаднах в Хималаите след \"Бъркли\", нямах никаква музика. Купих си малко, скапано касетофонче и единственото, което намерих бяха касети на Колтрейн - , , няколко албума. Сигурно съм ги преслушал един милион пъти за 4 години в Индия. За да мога да се включа на тази вълна обратно към хималайските ми години, слушах Колтрейн през цялото време- Будизмът не е религия, затова не мога да кажа, че съм религиозен. Това е светоглед и философия. Това е все едно да кажеш, че си сократист или питагореец. Не включва някакъв авторитет, който е на небето или на земята.Последните думи на Буда са били, че всеки трябва да търси истината сам за себе си, в крайна сметка. Той не оставя наместници, не поставя свои последователи, които да основават църква. Напротив, казва, че всеки трябва да бъде маслена лампа сам за себе си по пътя и да не се подчинява да чуждия авторитет. Изначално се приема, че истината трябва да се преживее лично, субективно и да е нещо, което всеки сам намира независимо от външен авторитет. От някаква гледна точка това е може би най-антисистемната философия. Тя смята, че за нея системата винаги е срещу истината.- Не знам. Мисля, че това беше най-щастливият период от живота ми. Просто, защото нямах абсолютно никакви отговорности. Бях се отказал от всичко, а това е изключително освобождаващо. В един момент става проблематично, но в този отрязък от време беше много освобождаващо.Идеята, че  да правиш неща - да имаш план за бъдещето,  да се качваш по някаква стълба или да следваш някакъв определен път, за да направиш правиш пари, семейство, къща и така нататък... Това е програмирано в нас, софтуер, който дори да не мислим за него, работи. И ако не го изпълняваш, се депресираш, че твоите връстници са напред, а ти си изостанал, защото си правил други неща, направил си грешки по пътя.Това надбягване на плъхове е изключително пагубно. В нашето хиперконсуматорско общество целият ти живот може да мине по този начин - да се опитваш да догонваш хора, които си мислиш, че са по някакъв начин твои \"колеги\". Възможността просто да захвърлиш абсолютно всичко (и то на ранна възраст, аз бях на 22 години, когато станах монах), да престанеш да правиш планове, да престанеш да мислиш за бъдещето и просто да си тук, сега с това, което е... Беше изключително освобождаващо. Особено след Америка.Това, което видях в Щатите бе изключителната екзистенциална невроза на едно общество, където от теб се очаква да постигнеш нещо, за да се докажеш - или да бъдеш смачкан. Това за мен е пагубно на духовно, и на човешко ниво. Америка не е сама, това е целият свят.- Има страхотна промяна. Аз продължавам да виждам в София неща, които са тук още от онова време, което за мен е изключително ценно. За мен това прави София град, в който искам и обичам да живея. Живял съм на много места, но тук продължавам да виждам свобода, и в отношението между хората, и въобще в живота.Дори тази градина тук сред, някакви блокове. Това, че можеш да се разхождаш с бира в ръка из \"Кристал\", а не да бъдеш ударен в гръб от полицай и арестуван за 24 часа, както ще бъде в Америка, ако тръгнеш с бира в ръка. Не казвам, че трябва да вървиш с бира в ръка, идеята е, че имаш тази опция.Хората, които са израснали тук, не го оценяват и взимам това като метафора за много неща. В много западни страни малко по малко правилата променят мисленето и се създава подсъзнателна автоцензура за това какво може. Тя е изключително дълбока. Невъзможно е тя да не прокърви в изкуството - една квадратност, една механичност, от която цял живот се опитвам да избягам.По време на комунизма тя се опитваше да бъде наложена чрез чисто комунистически пуританизъм. Спомням си от дете, ако ритнеш някакъв боклук в парка, винаги се намираше някоя баба или дядо, които да ти кажат, виж какво работническата класа за теб, а ти какво правиш. Имаше някакъв морал. Работническата класа беше доброто и всеки, който мисли или действа по различен начин я обижда и е враг на народа. Това се опитваше да влезе като софтуер и да се наложи тази автоцензура, която, в крайна сметка, си личи в изкуството, в романите и поезията, които са писани.Не говоря за свобода в политически смисъл - да можеш да казваш всичко, каквото си искаш за политиката. А за емоционалната свобода, да изразяваш себе си, което, за мен, при едно строго форматирано консуматорско общество изчезва - за да може да съществува, то е обословено от съществуването на автоцензурирани консуматори. Ако консуматорите си задават прекалено много въпроси и чувстват, те не са добри купувачи, нито пък са добри консуматори. Колкото повече въпроси си задава човек, толкова по-малко консумира.Това се отразява в изкуството. Джазът, всъщност, за мен, е точно взривяване на една система на автоцензура, налагала се дълго време. Неслучайно тръгва от чернокожите в Америка. Самото естество на джаза е невероятно интересно като социален феномен.Те взимат разни песни, които се пеят по това време от белите в бели барове, бели ресторанти, бели театри, белите танцуват на тях - като My Favourite Things и други стандарти, които са, нека си кажем честно, бози! Писани са като комерсиални бози, за да могат се запомнят, танцуват и така нататък. И това, което чернокожите правят, еманципирайки се духовно и емоционално, е, че взимат тези бели бози, изнасилват и ги правят напълно свои, те ги счупват. Създават цяла вселена от музика, която е продукт на свободата, желанието да счупиш оковите и да взривиш системата.Естествено, след това джазът става напълно систематизиран, тъй като загубва първоначалния си, революционен заряд. Както и рокендролът! Той се движи паралелно с джаза, носи същото, но от гледна точка на белите - те също счупват собствената си парадигма, като приемат черната музика.И в един момент тези две традиции се срещат и се олицетворяват от Майлс Дейвис, за който се твърди, че е създал най-великата рок банда на всички времена - Pangaea, Agharta, всичките му албуми! Има един период от 7-8 години, в които той свири нещо, което наричат \"джаз-рок\", а то си е рокендрол. Той е харесвал рокендрол и той е искал да свири рокендрол, но не е имал вокалист. Ако чуеш внимателно Agharta, концертните му албуми, барабаните свирят чист рокендрол, ритъмът е такъв. Те се срещат в това нещо и се обединяват.Те взимат автоцензурата - доста иронично наречена \"стандарти\", и го счупват по изключителен начин. Това, което Колтрейн прави е просто космическо.- Мисля, че да. Автоцензурата е това, което те потиква към конформизъм, тя е другото му название. Цензурираш се, за да намериш място в някаква система и това убива изкуството. Пишеш неща, които са имитация на нещо, което ти си мислиш, че публиката би искала да прочете.Почти всичките ми любими автори са били хора, които аз лично смятам за искрени емоционално. Към себе си и към преживяванията си. Като Томас Бенхард, например. \"Племенникът на Витгенщайн\" или \"Крушенецът\" - това са феноменални книги. Но той е доста брутален в перцепциите си за австрийското общество и лицемерието му.Бернхард има автобиографична книга, в която разказва как в края на живота му го награждават, с каква неприязън взима наградата и започва да се подиграва на всички в залата, които цял живот са се държали с него като към неавтор. В завещанието си, доколкото знам, е сложил клауза, че няма да му се издават книгите в Австрия, като последно отмъщение към родната му страна, която той искрено ненавижда. Това е човек, който не крие чувствата си, за да напише един патетичен роман, който да го превърне във великия австрийски писател. Такава смелост почти винаги липсва.Чарлс Буковски! Къде е Чарлс Буковски днес? Кой би дръзнал да напише и пет реда като Чарлс Буковски? Никой! Просто на всички много им пука, всъщност, през цялото време. Няма как да създадеш нещо ново, да се еманципираш от някакви парадигми, когато през цялото време се самоцензурираш. Вълкът и агнето няма как да са на едно място. Въпрос на избор е.", "date": "2017.07.01", "title": "Николай Грозни, писател: На всички твърде много им пука, през цялото време"}
{"url": "http://www.dnevnik.bg/kultura/2017/07/01/2999001_kakvo_da_se_pravi_s_chiniiata_na_buzludja/", "text": "Преди десетина дни стана известно, че БСП вече не може - известен като Дом-паметника на Българската комунистическа партия, или сред народа - \"чинията\". Това бе възможност в продължение на няколко години, но от левицата така и не направиха постъпки да завършат процедурата, изчислявайки, че реставрацията ще им струва 15 млн. лв. Сега обаче социалистите веднага : 10 г. безвъзмездно ползване без инвестиционни намерения.Докато висеше в небитието между държавата, БСП и областната управа, рушащият се паметник се превърна в , но и опасни български архитектурен обекти. \"Чинията\" не е паметник на културата и според депутати от дясно би  Други пък са против да се върне на БСП, за да не се превърне отново в култов обект (макар че оттам обещаха \"музей на историята\"). Какво да се прави с паметника? \"Дневник\" попита архитекти, художници и изкуствоведи във втора част на Това отдавна НЕ Е нито дом, нито паметник на каквото и да било... Това просто е един от малкото у нас архитектурни шедьоври на социалистическия модернизъм със загубена, слава богу, идеологическа функция, който е белег на отминало време и неговите мегаломански идеи. Като такъв привлича все повече внимание, и като такъв трябва да се запази – едва ли в България някой някога пак ще има желание или ресурс за подобни проекти.Преди 1 година изнасяхме лекция за българската архитектура пред студенти в Грац. В началото ги питахме дали знаят някоя известна българска сграда. Последва мълчание, след това някой се провикна: \"Бузлуджа. Даже ходих да я снимам миналото лято\". В момента има огромна вълна на неформален туризъм по обекти от тоталитаризма в цяла Европа. Има и официален трансевропейски културен маршрут по програмата ATRIUM към Съвета на Европа. А Бузлуджа, за добро или за лошо, засега е най-известната българска сграда в чужбина - появява се в чужди блогове, клипове и модни изложения. Може да искаме това да са Базиликата в Плиска или Александър Невски, но не са.Смятаме, че би било популистки кич Бузлуджа да се превърне в музей на всички епохи от българската история. Тя е прекалено тясно свързана с точно една епоха - и смислово, и символно, и стилово, и това не трябва да ни плаши. Ако Бузлуджа се превърне в музей, най-логично е това да е музей на самата сграда: къде, как и защо е построена, моменти от историята ѝ и т.н. (което всъщност и интересува туристите, които са там, за да си направят селфи с нея или да я снимат за блога си).Задължително да се запази, да се разпознае като ценна държавна собственост – да се поеме финансова отговорност, да се реставрира – да му се признаят естетическите достойнства, да се обяви международен конкурс за използване на концесия. Да има експозиция, как и защо е изглеждал в началото, с позоваване на политически и културно- политическия контекст – образователната му функция. Широко да се рекламира и да се дава под наем като мащабна зала за събития – от специални театрални постановки и международни конференции до сватби. Няма да стане веднага – нужни са пътища и друга инфраструктура, но това ще се развива с неизбежност, инак всичките приказки за наличие на велико културно наследство са митове за вътрешна употреба.Абсурдно е този монумент да се използва като разменна монета и да се прехвърля между партиите. Както нееднократно е посочвано, необходимо е национално отговорно решение. И то не трябва да се съобразява с политически и партийни интереси, а единствено с мнението на специалисти, които могат да видят перспективата на неговото съществуване извън дребните битки на днешния ден. Събирането на международен съвет не би било излишно. Необходимо е да се видим през очите на другите. Този паметник не е само наш. Той говори за една обща история, която далеч надхвърля географските ни граници. Може да послужи и за общото ни бъдеще, като активен център, в който уроците от миналото и възможностите за утрешния ден ще намерят адекватно и съвременно тълкуване. В този смисъл дори и финансирането може да се търси отвън, за да се създаде една обща наднационална платформа. Крайно време е да разберем, че нито сме самодостатъчни, нито сме най-важните. Отвореността към света ще ни помогне да научим повече за сее си.Замислен като ехо на Шипка, вместо всенародно дело, той е еманация на демонстрацията на неограничените възможности на партията–държава. Освен средище на партийните избранници, той изявява и личната творческа амбиция за уникалност на отговарящия за архитектурата и строителството в ЦК на БКП. Финансиран е с мощна държавна кампания за привидно доброволни дарения, а е изграден по задължение от строителни войски.По международния изследователски проект , колектив от НИНКН направи оценка и обосновка за включването му в международен културен маршрут на Съвета на Европа. Може само да се съжалява, че такава институционална грижа не бе проявена към архитектурното наследство в България от първата половина на ХХ век.Да се санира и обезопаси. Проектиран е за зала събрания, би трябвало и при бъдещо ползване да се използва като такава, плюс музейна част, и кула отворена за наблюдения, и посещения на туристи. Който има интерес да го развива като конгресен център и/или музей.Бъдещето му не бива да се финансира от държавата. Дори да има добри идеи за бъдещето на сградата, те винаги ще бъдат бламирани от наследниците на Комунистическата партия, които усещат сградата като своя и ще искат тя да представя комунистическата история в най-добра светлина. В този смисъл - не би било адекватно държавата да финансира изчистването на имиджа на един съвсем резонно обявен за престъпен режим. Двата най-логични варианта, според мен, са или сградата да бъде закупена и стопанисвана от БСП и те да я използват по какъвто начин си решат, или - ако има финансов интерес - да се използва напълно аполитично, като интересна от архитектурна гледна точка сграда от архитекти - отново, без държавно участие. Кой има по-голям интерес обаче трябва да се реши с конкурс и търг, а не с лобиране пред съмнително честни политици и държавни управници.", "date": "2017.07.01", "title": "Какво да се прави с \"Чинията\" на Бузлуджа"}
{"url": "http://www.dnevnik.bg/sviat/2017/07/01/2999060_malkata_no_umna_e-stoniia_poema_predsedatelstvoto_na_es/", "text": "Естония поема официално председателството на Съвета на ЕС. Събитието бе отбелязано в четвъртък с концерт в  в столицата Талин в присъствието на председателите на Европейския съвет и на Европейската комисия Доналд Туск и Жан-Клод Юнкер.Гордеем се със събитието, коментира пред журналисти естонският президент . Тя отбеляза, че не всичко е готово, защото заради отказа на Великобритания да председателства Съвета на ЕС покрай решението да напусне Общността, Естония (както и България от 1 януари догодина) се налага да оглави институцията половин година по-рано от предвиденото.Напускането на Великобритания няма да бъде определящо за нашето председателство, но покрай този процес всички разбраха, че да обвиняваш Брюксел излиза скъпо, коментира Калюлайд. Тя определи като голям приоритет за Естония укрепването на Шенген.Доналд Туск заяви на официалната церемония по откриването на председателството, че Естония е пример в трудния . ЕС доказа, че е всичко, което сме се надявали да бъде - мир и свобода, и избор, за който не съжаляваме, посочи естонският премиер . Имаме много да научим от Естония, особено по въпроса за цифровизацията, допълни Жан-Клод Юнкер.Достиженията в електронното управление са днешната  и това е тема, която присъства постоянно в разговорите с политици и предприемачи. Според официалната статистика само въвеждането на електронния подпис в личните карти на естонците пести на държавата с население от 1.3 милиона души по 2% от брутния вътрешен продукт на година - стойност, равна на бюджетите за отбрана на държавите от НАТО през 2024 г., според общите намерения. Информационните технологии осигуряват 7% от БВП на Естония.Нямаме магистрали и не сме свикнали да управляваме автомобил с висока скорост, пояснява президентът Калюлайд. Но добавя, че аз сметка на това всички естонци имат \"висока кибернетична хигиена\". По нейните думи за въвеждането на електронното управление не са необходими най-нови технологии, а трябва електронна култура. Според нея държавите, които са в началото на този път, е добре да оставят изборите по електронен път за по-нататък.Естония започва първите опити в електронизирането на живота през 90-те години на миналия век, а днес е водеща сила в тази посока и е готова да споделя опита си. Естонците разполагат с \"правото да отговарят само веднъж\" - т.е. властта няма право да им задава повторно въпрос, на който вече са отговорили - например какъв е имейлът им или къде се намира жилището им. Сред малкото услуги, недостъпни онлайн, са сключването на брак и изповядването на имотна сделка. Те са изключени от електронното управление от съображения за сигурност.Едва 4% от естонците днес не подават данъчните си декларации онлайн. Гражданите имат право да попълват данните и на хартия, но фирмите могат да общуват с администрацията само по електронен път. Според представителите на правителството, така отпада нуждата от наемането на счетоводители, а бюрокрацията се свежда до нула.По данни на естонското министерство на икономиката, в резултат Естония има \"най-добра данъчна събираемост в света и 50 пъти по-добра полиция\". В страната 85% от училищата са електронизирани, от повече от десетилетие са въведени електронни здравни картони. Естония първа в света въвежда през 2005 г. електронното гласуване, достъпно от 116 държави. Всеки трети естонец избира управляващите онлайн и това прави изборите 2.5 пъти по-евтини.Според Клен Ярац, директор по въпросите на ЕС в естонското министерство на икономиката, неговата страна е политически най-добре вписаната в ЕС от балтийското трио (с Литва и Латвия). По неговите думи е \"досадно\", когато за Естония се говори като за Източна Европа. /БТА", "date": "2017.07.01", "title": "Малката, но умна Е-стония поема председателството на ЕС"}
{"url": "http://www.dnevnik.bg/analizi/2017/07/01/2998907_v_tursene_na_udobni_sudilishta/", "text": "Ако има нещо, по което можем да приравним всички партии в действащото Народно събрание (НС), то това е виждането им за българското правосъдие и в частност как то да бъде \"реформирано\" в посока повече справедливост. И в предизборните платформи на повечето партии, и в поведението им през последните години присъства тезата, че законите са лоши и трябва да бъдат променени, като това се отнася с пълна сила за кодекса, уреждащ организацията на наказателния процес – Наказателно-процесуалния кодекс (НПК).И ето чеЩе си помисли човек, че България прави световни открития в наказателното право и процес. Или пък политическата класа е направила 32 неуспешни съдебни реформи чрез НПК за 11 години?Ако основен акцент на готвените изменения в НПК бяха именно проблемните звена във воденето на делата като остарелите способи за доказване или взаимодействието между полицията и прокуратурата, тогава принципно можем да изразим подкрепа за начинанието на 44-ото Народно събрание. Дали, обаче, това е така?Под безбройните предлагани редакции на НПК една прави съществено впечатление – тази за промяна на подсъдността на делата за корупция по висшите етажи на властта. В настоящия момент те са подсъдни на Софийски градски съд (СГС). \"Реформираният\" НПК ще ги изпрати за разглеждане в Специализирания наказателен съд (СНС)Според мотивите на законопроекта за изменение на Наказателно-процесуалния кодекс СНС е по-подходящ да се произнася по делата за политическа корупция Върховният касационен съд (ВКС) изглежда не е на това мнение. При извършване на анализ на дейността на Специализирания наказателен съд (СпНС), ВКС е установил следното: ВКС също така отбелязва и неразбиране от страна на СпНС на основен принцип в наказателния процес - \"неучастие на защитник в хипотезата на задължителна защита\". Налице са и редица други притеснителни констатации в анализа.Според заместник-председателя на ВКС съдия Павлина Панова Специализираният наказателен съд е наскоро създаден, а работещите в него съдии идват от най-ниска инстанция и опрокуратурата, като тепърва започват да разглеждат дела срещу организираната престъпност.Висшият адвокатски съвет, чрез адвокат Емилия Недева, също се противопоставя на концепцията Специализираният съд да гледа делата за корупция по високите етажи на властта, като припомня, че такава идея вече е била аргументирано отхвърлена през 2010 годинаСлед като вече имат ненарушаваща покоя им прокуратура, изглежда те са на път да си обезпечат и съд, в случай че нещо се обърка. Паралелната държава е вече факт, а от общественото съгласие по темата ще проличи имаме ли и послушно да участва в такава държава население.", "date": "2017.07.01", "title": "В търсене на удобни съдилища"}
{"url": "http://www.dnevnik.bg/sviat/2017/07/01/2999050_s_morkov_a_ne_toiaga_izrael_prokarva_svoiata_programa/", "text": "Младият палестинец Фарис Абу-Маяле скоро ще разбере как се е справил на последните си изпити в гимназията, на които е отговарял на въпроси за бащите основатели на Израел и историята на ционизма.18-годишният Фарис е избрал да учи израелската програма вместо палестинската, надявайки се, че това ще му отвори повече врати в колежите в Израел и ще му помогне да си намери работа там.\"Знам, че това е \"окупация\". Но Палестина, Израел - това не ме интересува. Просто искам да отида в университет\", каза Абу-Маяле, който живее и учи в Източен Ерусалим, анексиран от Израел след близкоизточната война от 1967 г.Израел се надява, че много други палестинци ще споделят мнението на Абу-Маяле, след като предложи допълнително финансиране за палестинските училища в Източен Ерусалим, ако те се съгласят да преподават израелската програма. Властите казват, че целта е да се помогне на младите палестинци да получат необходимата квалификация, за да си намерят по-лесно работа в Израел.Това също така предлага на Израел възможност да отклони някои палестинци от програма, която според него е пълна с антисемитизъм и подстрекателство. Това е въпрос с емоционална натовареност за директорите, родителите и учениците.Много палестински училища отчаяно се нуждаят от финансиране, но за мнозина палестинци приемането на израелската образователна програма, включително израелско гражданско учение и история, е равносилно на приемане на историческата версия на врага. От миналата година досега само 10 от обществените палестински училища в града са се съгласили с предложената промяна, а едва около 5000 от 110 000 палестински ученици в 185-те обществени и частни училища в Източен Ерусалим изучават израелската програма.\"Не е лесно\", каза палестински учител, който преподава израелско гражданско учение в палестинско училище. \"Децата искат да учат за своя народ. Преподавам много неща, в които не вярвам, но нямам избор.\" Не всяко училище използва същите учебници, но палестинските и израелските програми значително се различават по някои исторически събития.Съгласно израелската програма на учениците се преподава, че арабско-израелската война от 1948 г., когато е създаден Израел, е била битка за независимост на държава, която да бъде убежище за евреите след векове на преследване. Палестинската програма учи, че това е Накба или Катастрофата, когато стотици хиляди палестинци са избягали или са били принудени да напуснат домовете си при сраженията.Служителите в училищата в Източен Ерусалим, които говориха пред \"Ройтерс\", поискаха да не се разкриват имената им, защото нямаха разрешение да бъдат интервюирани и се страхуваха за своите работни места.Директорът на училище в Ерусалим, отхвърлил израелската програма, каза, че властите са предложили да увеличат тройно годишния бюджет за всеки ученик от около 500 шекела (144 долара) на 1500. Друг палестински директор каза: \"Предложиха ми повече пари, но аз отказах. Родителите тук не го искат. Това не е нашата история, ние искаме да преподаваме палестинската история.\"Израелският образователен министър Нафтали Бенет, който е лидер на религиозно-националистическата партия \"Еврейски дом\", каза, че програмата има за цел да премахне несъответствията в образованието, бедността и безработицата, които измъчват 320-те хиляди палестинци в Ерусалим от десетилетия. \"Млад мъж от Източен Ерусалим, който има израелска диплома, има много по-голям шанс да получи работа. Нашата цел е да дадем тласък на икономическия напредък, затова използваме морков, не тояга\", каза Бенет пред \"Ройтерс\".Образователното министерство не даде пълни подробности за допълнителния бюджет и стимули, които получават тези училища, освен финансирането за допълнителни учители и учебни часове. Попитан дали финансирането може да бъде увеличено тройно за всеки ученик в училищата, приели израелската програма, източник от образователното министерство каза, че това \"несъмнено е възможно\", но предложенията за допълнително финансиране се различават за отделните училища.Сдружението за граждански права в Израел и други правозащитни организации казват, че програмата е дискриминационна. Те казват, че палестинските училища в Източен Ерусалим са недостатъчно финансирани, а израелските власти би трябвало да финансират еднакво всички училища в града. \"Израелските власти от години пренебрегват образователната система в Източен Ерусалим\", каза ръководителката на Ерусалимската програма в сдружението Нисрин Алян. \"Въпреки че правителството и общината за първи път виждат нужда да бъдат премахнати несъответствията в Източен Ерусалим, програмата е замислена съгласно политически дневен ред.\"Бенет отхвърли критиките. \"Не налагам нищо на никого. Казвам: направете го достъпно\", заяви той. \"Вярвам, че пазарните сили ще свършат работата. В крайна сметка родителите ще кажат на децата си: искам да вземеш израелска диплома, за да работиш като програмист, а не като чистач.\"Израелските власти признават, че несъответствията в образованието задълбочават пропастта между източната част на Ерусалим, която палестинците искат за столица на своя бъдеща държава, и предимно еврейската западна част, правейки по-трудно за палестинците да успяват в живота.Над една трета от палестинските деца в Ерусалим отпадат от гимназия. Сред израелските деца този дял е едва 2 процента. Почти 80 процента от палестинците в града са безработни или предимно на по-ниските стъпала на стълбата на трудовия пазар, показват данни на израелското Централно статистическо бюро. Според него националното ниво на заетостта в Израел е 64 процента, а в Ерусалим 58 процента от израелците имат работа.Петиции до Върховния съд и доклади на правозащитни организации, включително сдружението за граждански права, показват трайни несъответствия между палестинските и израелските училища в Ерусалим, включително разпределение на служителите и финансиране за образователните програми. Има недостиг на 3800 класни стаи, който несъразмерно засяга по-бедните палестински и ултраконсервативни еврейски сектори. Общината наема апартаменти в някои райони, за да създаде място, или доставя подвижни къщи, които да служат като класни стаи.Основното училище за момчета \"Ас Сауахере\" в квартала \"Джабел Мухабер\" в Източен Ерусалим се помещава в преустроена двуетажна жилищна сграда. Учениците, разделени главно на групи от по 25-30 човека, са натъпкани в шест класни стаи с площ около 12 квадратни метра, а условията са лоши. Когато звънецът удари в края на деня, 150 момчета в светлосини униформи се втурват през сбутан, тесен двор и се изсипват през автомобилен портал на неравен, разбит път, край който има препълнени контейнери за боклук.Жителите виждат рязък контраст с добре поддържаните улици на израелския квартал \"Армон Ханацив\" отсреща. \"Там виждам нормални училища\", каза Махмуд Ауисат, баща на шест деца от \"Джабел Мухабер\", който е шофьор на училищен автобус в Западен Ерусалим. \"Това са два различни свята.\"Кметът на Ерусалим Нир Баркат признава несъответствията в качеството на училищата. \"Но ние наваксваме. Тъкмо взехме заем от един милиард шекела (284 милиона долара), за да изградим 1000 класни стаи, а половината от тях ще бъдат в Източен Ерусалим\", каза той пред Ройтерс. /БТА", "date": "2017.07.01", "title": "С \"морков, а не тояга\" Израел прокарва своята програма в палестинските училища"}
{"url": "http://www.dnevnik.bg/sport/2017/07/01/2999332_italianski_trenyor_napusna_levski/", "text": "Роко Перота вече не е част от треньорския щаб на . Италианецът и сините се разделиха по взаимно съгласие, въпреки че той имаше договор за още година.\"Тръгвам си от \"Левски\". Благодаря на всички за възможността да работя в този клуб. Имам лични причини, които ме карат да се прибера в Италия. С жена ми искаме да сменим обстановката. Пожелавам успех на \"Левски\" в Лига Европа и Първа лига\", каза Перота.Той работи за сините от 2016 г., когато влезе в щаба на Стойчо Стоев. Преди това Перота работеше с  в кипърския АЕЛ Лимасол и националния отбор на България.Италианецът направи име у нас първо с ЦСКА, където беше поканен от Стойчо Младенов преди няколко години.", "date": "2017.07.01", "title": "Италиански треньор напусна \"Левски\""}
{"url": "http://www.dnevnik.bg/bulgaria/2017/07/01/2997948_kolko_hora_sa_nujni_za_da_se_zasadi_tufa_lavandula/", "text": "\"Богати от нея няма да станем, достатъчно е да ни издържа\", казва Димитър Христов, докато преглежда стройните редове лавандула край близкото до Бургас село Косовец. Между житните ниви, сгушени по ниските склонове на Стара планина, има лилави \"кръпки\". Две от тях са на негови. В последните години  на лавандулово масло в света. Стопаните се възползват от евросубсидиите и непретенциозността на културата и възстановяват традициите у нас за отглеждането й, като само за няколко години години площите с ароматното растение се увеличават в пъти. Чрез парна дестилация от дъхавите цветове се извлича маслото, използвано широко в парфюмерията, фармацевтиката и изработката на козметика и перилни препарати.На различни места - предимно в Северна България, вече има големи масиви, обработвани машинно. Христов е от другия тип производители, които също са се увеличили - има две малки полета по 10 декара, обработва ги сам и продава добитото масло. Заложил е на биопроизводството - без пестициди и изкуствени торове, и разчита на високо качество, а не на големи количества. Избрал земята в Косовец, за да е на чисто и заради близката дестиларна отвъд полето.Отглеждането на лавандула далеч не е първото предприемаческо начинание на Димитър Христов, който е завършил \"Международен туризъм\" в Бургас и е работил години в барове и ресторанти. След промените е имал туроператорска фирма, бизнес с авточасти, магазин за храни, гледал е домати...Стигнал до лавандулата преди четири години, защото преценил, че вероятно ще може да изхранва семейството си, а в същото време няма да изисква големи физически усилия, които биха се отразили на здравето му: \"Тя е по-лесна за гледане от много други култури - най-малкото, защото се засажда веднъж и изкарва 30-35 г.\".Обяснява, че и брането не е толкова специфично като при розите, чиито цветове се прибират преди изгрев, за да не пада качеството на суровината: \"При нас е обратното - събирането е след 10 ч., за да напече слънцето и маслото да се качи в чашката на цвета\". Христов е от типа стопани, срещу които: амбициран за успешен бизнес, но неопитен в областта. Положил обаче доста усилия да овладее занаята и изглежда, че е успял. Казва, че учи постоянно - с питане, с четене, с ровене в Google... Хвали се, че макар да не е от най-едрата, лавандулата му дава добро количество масло. Освен на сорта, това се дължало и на песъчливата почва.Нещата, които може, прави сам. За другата работа наема хора. Най-много са при брането, тъй като трябва цялата суровина да се събере за един ден и да се занесе в дестиларната за преработка. От днешна гледна точка, може би най-сериозният проблем, с който се е сблъскал, е липсата на универсални работници. За прекопаването са подходящи едни хора, за рязането - други, не мога да намеря някой да се справя с всичко, обяснява Христов.За засаждането викал хора от другата страна на Балкана. За да има една туфа в земята, работят трима души - единият прави в почвата дупка с т.нар. садило, втори поставя връзката от 50 коренчета разсад, а трети трамбова с шило, за да не останат корените във въздуха и да изсъхнат, описва той технологията.В първата и втората година, откакто започнал да ги отглежда, насажденията очаквано не дали достатъчно цвят. Миналата година достигнал до 30-40% от очаквания добив, а през тази очаква полетата да дадат първата си пълноценна реколта. Ако това стане и успее да продаде маслото, разчита да изравни разходите и приходите. Досега превес са имали вложенията: лични средства и скромна - по думите му - субсидия за биоземеделие.Трудно му е да прогнозира колко ще изкара, защото миналата година, например, свръхреколтата довела до рязък спад в изкупните цени и за литър масло производителите взели 60 лв срещу 120 лв в предишната кампания. \"Обикновено научаваме цената малко преди да започнем да жънем\", казва Христов и уточнява, че малките производители като него нямат шанс да възразяват - продават маслото на предложената от производителите на маслото цена, защото няма какво друго да го правят.В България пазарът не е голям: основните клиенти са салоните за масаж и магазините за биопродукти. \"Повече съм подарил, отколкото съм продал\", обобщава опита си досега. Затова докато се надява на най-изгодния вариант - добри изкупни цени за цялото количество, планира да разширява и продажбите на дребно.Тук вече в семейния бизнес в ролята на пиари се включват и дъщерите му, макар и да живеят в София. Направили са и поддържат  и в специализирана онлайн платформа за продажби. Грижат се за етикетите и листовките, които придружават всяко шишенце масло, отговарят на въпросите на клиентите. Заедно с това разработват и нови идеи като ароматни възглавнички, напълнени със сушен лавандулов цвят.Димитър Христов все още разчита основно на заплатата от друга работа, на която е нает. Надява се обаче при наближаващото си пенсиониране да успее да засее още 20-ина декара лавандула и да е по-спокоен за бъдещето.", "date": "2017.07.01", "title": "Колко хора са нужни, за да се засади туфа лавандула"}
{"url": "http://www.dnevnik.bg/detski_dnevnik/2017/07/01/2992201_pchelica_na_anatol_frans_s_iljustracii_na_ljuben/", "text": "Заради единствената детска приказка на Анатол Франс 93-годишният художник Любен Зидаров се върна към любимото си занимание - да илюстрира книги. Това съобщиха от издателство \"Лист\", под чиято марка излезе \"Пчелица\" в превод на Мария Далчева.Анатол Франс съчинява приключенията на Пчелица и Жорж в света на джуджетата и русалките през 1882 г. Пред познати и критици обяснява мотивацията си да напише необикновената история: хлапетата се нуждаят от вълшебство, да мечтаят и да развиват своята фантазия.По онова време авторът е на 38 години и е натрупал популярност като журналист и автор на повестта \"Йокаста и мършавата котка\" и романите \"Престъплението на Силвестър Бонар\" и \"Желанията на Жан Сервиен\". От Нобеловата награда за литература обаче го делят още много време и книги. Получава я през 1921 г., след като вече е написал \"Таис\", \"Пекарницата на кралица Педок\", \"Мненията на господин Жером Коаняр\", \"Градината на Епикур\", \"Червената лилия\", \"Изворът на Света Клара\", \"Островът на пингвините\", \"Седемте жени на Синята брада\", \"Боговете са жадни\" и \"Бунтът на ангелите\".", "date": "2017.07.01", "title": "\"Пчелица\" на Анатол Франс с илюстрации на Любен Зидаров"}
{"url": "http://www.dnevnik.bg/sviat/2017/07/01/2999338_shtati_otkazvat_na_komisiia_na_trump_da_i_predadat/", "text": "Редица американски щати отказват да предадат имена, адреси и друга поверителна лична информация на избиратели на комисията, създадена от президента Доналд Тръмп за разследване на твърденията за измами по време на президентските избори.Щатите, дали отказ, окачествяват искането като ненужно и нарушаващо личната неприкосновеност на хората, предаде БТА. \"Тази комисия беше създадена като опит да се намери някакво основание за представената от президента Тръмп лъжа, която не почива на никакви факти\", заяви щатският секретар на Кентъки Алисън Лъндърган Граймс. Тръмп отправи неподкрепени с факти твърдения, че на изборите през 2016 г. милиони хора са гласували по незаконен начин за Хилари Клинтън, отбелязва Ройтерс. През май със свой указ  въпреки представени доказателства, че изборните измами не са били широкоразпространени.В сряда Консултативната комисия към президента за честността на изборите изпрати до всички 50 щата писмо с искане да предадат информация за избиратели - имена, последните четири цифри от социалните им осигуровки, адреси, рождени дати, политическа принадлежност, съдебно минало, както и миналото им като избиратели.Искането, което бе отправено от заместник-председателя на комисията Крис Кобак, предизвика бурна враждебна реакция в щати, сред които Вирджиния, Кентъки, Калифорния, Ню Йорк и Масачузетс, където изборните власти заявиха, че няма да предоставят всичките данни. Според медийни съобщения общият брой на щатите, които са заявили, че няма или не са в състояние да предоставят част или всичките поискани данни, надхвърля 20.", "date": "2017.07.01", "title": "Щати отказват на комисия на Тръмп да й предадат лични данни за избиратели"}
{"url": "http://www.dnevnik.bg/sviat/2017/07/01/2999210_kanada_navurshva_150_godini_v_ekzistencialna_kriza/", "text": "Днес се навършват 150 години от приемането на Конституционния Акт, чрез който е създадена така наречената конфедерация Доминион Канада. Въпреки подготвените грандиозни тържества, Канада е изправена пред екзистенциална криза подобно на много от държавите в западния свят, пише Гавин Хюит за \"БиБиСи\".На фона на реториката на президента Доналд Тръмп спрямо чужденците, страната напоследък влиза в ролята на своеобразен световен лидер на либералната демокрация и интернационализма. Това обаче не прави въпроса за националната идентичност по-малко актуален и там, разказва Хюуит.За много канадци въпросът \"какво определя Канада?\" не е еднозначен – чести отговори са хокея, дивата природа, или някой от известните канадски певци. Както и обясненията колко различна е Канада от южната си съседка САЩ.За популярният министър-председател Джъстин Трюдо \"един канадец се определя не от цвят на кожата, език, религия или произход, а от набор ценности, надежди и мечти, които споделят не само канадците, а всички хора по света\". Това обяснение обаче не задоволява някои представители на местното население на Канада преди европейската колонизация, които продължават да се чувстват ограбени и изтласкани от земите си.Под въпрос остава позицията на държавен глава – формално Канада все още е част от владенията на британската Кралица Елизабет Втора. Канадците обаче са разединени по въпроса. Ако някога решат да обявят независимост, те ще се изправят пред още един екзистенциален въпрос. Единствената предимно френско-говоряща провинция Квебек досега е провеждала два референдума за откъсване от Канада, и потенциална независимост от Великобритания може да направи следващия референдум успешен.Неясно остава и мястото на държавата в сегашния международен ред. Докато традиционните ѝ партньори САЩ и Великобритания са разтърсвани от вътрешни кризи и резки промени във външната си политика, Канада се е обособила като либерален лидер – наред с Европейския съюз и в частност с Германия. В бъдеще страната ще трябва \"сама да си постави ясен и независим курс\", както заяви наскоро външният министър Кристия Фрийланд.", "date": "2017.07.01", "title": "Канада навършва 150 години в екзистенциална криза"}
{"url": "http://www.dnevnik.bg/gradska_sreda/2017/07/01/2999356_pametnikut_na_suvetskata_armiia_osumna_izdraskan/", "text": "Паметникът на съветската армия в столицата осъмна издраскан.Върху оригиналния надпис на монумента с червен спрей е изписано \"БКП са терористи\". До момента няма реакция от Столичната община, МВР или организации, пише сайтът .Паметникът не веднъж е ставал обект на подобни действия. Най-известната намеса върху него остава \"В крак с времето\" през 2011 г., когато  като популярни комикс герои.", "date": "2017.07.01", "title": "Паметникът на съветската армия осъмна издраскан"}
{"url": "http://www.dnevnik.bg/zelen/2017/07/01/2999114_klimatichnite_promeni_imat_iasna_vruzka_s_jegite_v/", "text": "Промените в климата, причинени от човешка дейност, имат ясна връзка с горещата вълна, ударила Европа този месец, констатира . Горещините през юни причиниха смъртоносни горски пожари в Португалия, а много европейски държави отчетоха температурни рекорди. В Франция, Швейцария и Холандия вече задействаха извънредни планове заради безпрецедентните жеги. Във Великобритания измериха най-топлия юнски ден след горещата вълна през 1976 г. Франция измери най-горещата си нощ през юни за целия 21-ви век, когато средната за страната е била 26.4 ° С.Месечните температури за юни тази година са с около 3 градуса Целзий над дългосрочните средни стойности за Западна Европа през последните десетилетия (1981-2010 г.), констатират учените, които са от програмата \"World Weather Attribution\" на  и няколко външни партньори в Англия, Франция и Швейцария. Те са анализирали температурите по няколко метода, за да преценят дали и до каква степен ефектът от промените в климата, причинени от човека, са повлияли на топлите вълни в Европа. Това е най-новият анализ, който показва, че затоплянето през последния век - почти 1 ° C вече има ясно влияние върху такива екстремни топлинни явления. \"Заради глобалното затопляне, свързано с човешката дейност, интензивността и честотата на екстремните жеги са около четири пъти по-големи в Англия, Франция, Швейцария, Холандия. Това е причината за десет пъти по-голяма вероятност от рекордни жеги в Португалия и Испания,\" установява докладът, който се базира на историческите тенденции.\"Това, което все още приемаме за необичайно горещ юни, ще бъде един нормален юни в края на века\", прогнозират още изследователите в своя анализ. Друго скорошно проучване установи, че топлинните вълни, достигащи смъртоносни нива на температура и влажност, биха могли да засегнат половината от населението на света до края на века дори при най-строгите мерки за намаляване на парниковите емисии. Топлинната вълна е резултат от горещ, сух въздух, който се е придвижил северно от Северната част на Африка по-рано през летния сезон, отколкото е характерно за такива топлинни явления, особено в Северозападна Европа. Това, което някога е било рядко затопляне, може да се случва вече на всеки 10 до 30 години и е по-вероятно да е по-рано през лятото. Тази тенденция към все по-силни горещини ще продължи, особено ако парниковите газове, които засилват горещините и са причина за глобалното затопляне, не се ограничат, предупреждават учените.Лондонското летище Хийтроу имаше най-горещия ден от юни в продължение на над 40 години на 21 юни, като температурата е достигна 34,5 ° C. \"Това беше наистина горещо за Оксфорд\" коментира климатологът Фридерике Ото, част от екипа на WWA.Испания и Португалия се сблъскаха с най-високите температури за месеца, в по-голямата част от южния Иберийски полуостровите надхвърлиха 40 ° C. Една от най-високите температури, отбелязана на 18 юни, в Европа, Португалия, беше 43 ° C. Топлината и сушата допринесоха за горски пожари, за които се смяташе, че са били предизвикани от мълния от сухи гръмотевични бури. Пожарът в централната област уби 64 души. Франция и Холандия преминаха към извънреден план за действие срещу жегите. Франция беше въвела такъв план след горещата вълна през 2003 г., която причини стотици смъртни случаи. ", "date": "2017.07.01", "title": "Климатичните промени имат ясна връзка с жегите в Европа"}
{"url": "http://www.dnevnik.bg/sviat/2017/07/01/2999347_losho_vreme_blokira_stoitici_poleti_ot_i_za_moskva/", "text": "Стотици полети са отложени на летищата в Москва заради лошо време, предаде БТА.От вчера досега отложените полети са 450, а 41 са отменени. Засегнати са летищата \"Домодедово\", \"Шереметиево\" и \"Внуково\".По-рано вчера руското министерство на извънредните ситуации разпространи предупреждение за екстремално усилване на вятъра в Московска област до 19-24 м/с. Снощи в Москва продължи да вали силен дъжд, а прогнозата на синоптиците за почивните дни е наблагоприятна.При силни бури в руската столица са починали двама души, а близо 20 са пострадали. През вчерашния ден в някои райони на града за няколко часа са паднали количества дъжд, равни на 70% от месечната норма на валежите.", "date": "2017.07.01", "title": "Лошо време блокира стоитици полети от и за Москва"}
{"url": "http://www.dnevnik.bg/sport/2017/07/01/2999367_kuri_podpisa_super_maksimalen_dogovor_s_goldun_steit/", "text": "Стеф Къри сложи подписа си под нов 5-годишен договор с шампиона в НБА . Плеймейкърът ще получи 201 млн. долара, което е най-голямата сделка в историята на Лигата.До момента първото място се държеше от Майк Конли, който през миналата година подписа до 2020 г. с \"Мемфис гризлис\" срещу 153 млн. долара.Гардът на \"Голдън стейт\" се възползва от клауза, която беше включена при новото колективно споразумение в НБА. Според нея, играч, който е спечелил поне една  награда през последните три сезона, може да подпише подобен \"супер максимален\" договор..Къри, който е на 29 години, помогна на Уориърс да спечелят титлата два пъти в последните три години, а в този период завоюва и отличието за Най-полезен играч два пъти.Според изданията в САЩ, през миналата година Къри е получил 12.1 млн. долара като това беше последният сезон от 4-годишната му сделка с \"Голдън стей\" на стойност 44 млн., подписана през сезон 2012-13.Къри записа средно по 25.3 токи и 41.1% от стрелбата за три точки през миналия сезон.", "date": "2017.07.01", "title": "Къри подписа \"супер максимален\" договор с \"Голдън стейт\" за 201 млн. долара"}
{"url": "http://www.dnevnik.bg/zdrave/2017/07/01/2999389_pri_40_gradusa_navun_e_opasno_klimiticite_da_sa/", "text": "При 40 градуса по Целзий навън, климатиците не бива да бъдат на по-ниска температура от 30°, иначе рискуваме да стресираме организма си. Това каза в интервю за Агенция \"Фокус\" главният държавен здравен инспектор д-р Ангел Кунчев.\"Изключително неблагоприятно влияят климатиците, защото подлагаме организма, който и без това се мъчи да се справи в тези екстремни условия, на още по-голям стрес. Регулирането на температурата не може да стане толкова бързо и рязко, особено ако разликата между вътре и вън надвишават 12-15 градуса. Това вече наистина е стрес, на който ако подложим организма си 3-4 пъти през деня, може да има \", казва специалистът.Заради рязката амплитуда може да се срине имунитета и с това да се разпространят различни вируси и бактерии, уточнява той. Златното правило по думите му е, че . Това означава, че при тези екстремни температури от 40 градуса днес, в , климатиците не бива да бъдат на по-ниска температура от 30 градуса, посочи д-р Кунчев.", "date": "2017.07.01", "title": "При 40 градуса навън е опасно климитиците да са настроени на под 30, предупреждава д-р Кунчев"}
{"url": "http://www.dnevnik.bg/bulgaria/2017/07/01/2998994_kakvo_vliza_v_sila_ot_1_juli/", "text": "Комисията за енергийно и водно регулиране обяви новите по-високи цени на природния газ, парното и топлата вода и тока, които влизат в сила веднага. Повече за поскъпването четете .Минималната пенсия за осигурителен стаж и възраст . От днес общо 668 хил. души са на минимална пенсия, или всеки трети пенсионер. Всички пенсии над минималната се увеличават с 2.4%.Социалната пенсия за старост става 120.98 лв. Промяната води до увеличаване и на останалите несвързани с трудова дейност пенсии, тъй като по закон техният размер се определя в зависимост от социалната пенсия за старост. Това са пенсиите за военна и гражданска инвалидност, социалната пенсия за инвалидност и персоналната пенсия. Ще се повишат и нормативно установените добавки към пенсиите, които се определят в процент от социалната пенсия за старост.Заявлението за отпускане на парично обезщетение за безработица вече може да се подава и по електронен път през сайта на Националния осигурителен институт. Три автобусни линии ще превозват безплатно туристи и велосипедисти от стадион \"Васил Левски\" до природен парк Витоша в почивните дни до 24 септември. Часовете за тръгване са 8.00 ч. и 9.00 ч. Връщането от Златните мостове е в 17.00 ч. и 18.00 ч.", "date": "2017.07.01", "title": "Какво влиза в сила от 1 юли"}
{"url": "http://www.dnevnik.bg/bulgaria/2017/07/01/2999385_curkvata_pochita_dnes_sveti_bezsrebrenici_kozma_i/", "text": "Православната църква почита днес светите безсребреници Козма и Дамян, покровители на лекари и лечители.Братята Козма и Дамян живеели през ІІІ в. в околностите на Рим. Те били възпитани във вяра и благочестие, привличало ги и лекарското изкуство. След като се изучили, заради тяхната любов към Бога и ближния, той ги дарил и с чудодейната сила да лекуват всякакви болести и страдания сред хората. От голяма благодарност към Бога, светите братя лекували без да вземат пари от болните, затова били наречени безсребреници.Заради християнската вяра, която изповядвали, те били заплашени със смърт. Когато пратили войници да ги заловят, по желание на излекуваните от тях хора, лечителите се скрили в една пещера. Така вместо тях били заловени невинни хора. Щом двамата братя разбрали за това, те не могли да понесат мисълта, че друг може да пострада заради тях, затова отишли и се предали доброволно. Императорът бил склонен да ги освободи, ако те принесат жертва на езическите богове. Но щом изрекъл тези думи, той се свлякъл на земята. Така императорът бил постигнат от Божието наказание за дръзките си думи. Направил усилие да стане, но не успял. Тогава той осъзнал, че християнският Бог е истинският Бог, повярвал и помолил Св. братя да го излекуват, а от благодарност към тях ги освободил.", "date": "2017.07.01", "title": "Църквата почита днес свети безсребреници Козма и Дамян"}
{"url": "http://www.dnevnik.bg/kultura/2017/07/01/2989750_otkus_ot_s_risunkata_pravia_choveci_na_iliia_beshkov/", "text": "След военния преврат от 19 май 1934 г., когато цензурата спира левите вестници, в които Илия Бешков (1901–1958) публикува безпощадните си политически карикатури, той е обзет от творчески бяс да нарисува всичко, което човеците вършат, въобразявайки си, че нямада бъдат разкрити. Надзърта в домашните и обществени бани, в бардаците, шантаните, кабаретата и спалните.Това е пътуване на прозрелия същността на царя и политическата клика художник към породилата ги благодатна среда – битието на градския човек, с всичките му страсти и пороци, които го превръщат във верноподаник, опрощаващ покварата на своите управници. Подобно художническо поведение, което изобличава превъзбудените мъже, сладострастните вдовички, бързащите към кревата съпрузи, съблазняващите се, съвкупляващите се, няма аналогия в познатия кръг произведения между двете световни войни – нито в България, нито извън нея.Разбираемо е, че само най-невинните от тези произведения са били показани в единствената изложба, която Бешков прави приживе (1937) и в следващите я албуми и монографии. В продължение на дълги десетилетия страстните му рисунки очакват публичност, подобно на неговата Черна тетрадка, която видя бял свят 57 години след кончината му (издателство \"Изток-Запад\", 2015).В това издание са събрани над 180 рисунки, повечето от които се публикуват за пръв път. Те го представят като изключителен рисувач и неуморен търсач на истината за човека.И похотта, и уродливостта, и красотата на героите му са негови рожби, които обича, без да разкрасява, които осмива, без да мрази. И понеже всичките носят частица от своя създател, те пленяват със своята истинност, защото са преживени, окъпани от неговата обич, носят неговите страсти, неговите недъзи и неговата печал от съществуванието им. Това ги прави безсмъртни.Ако някой от вас се чувства непорочен, нека да не отваря тази книга.KАК СЕ ПОЯВИ ТОЗИ АЛБУМ НА БЯЛ СВЯТ?Историята е следната:През петдесетте години на миналия век художникът Илия Бешков е любимият професор на студентите в Художествената академия в София. В часовете му се тълпят студенти от всички специалности, няма къде игла да падне. Той е толкова различен с онова, което им говори, с начина, по който ги учи, че подире му винаги върви тумба от млади хора, забравили да обядват в студентския стол, защото остават да го слушат.Петдесетте години са времето на Студената война между Изтока и Запада. Да говориш каквото мислиш е опасно. Бешков е следен и редовно донасян като опозиция на властта от службите на Държавна сигурност – както още по времето на Царска България, така и в периода на социалистическия строй, въпреки че властта го ухажва. И едните, и другите попълват досието му – общо 200 страници от 1925 до 1958 г. Но както Бешков казва: \"Винаги съм бил в опозиция.\"В периода на Студената война големият ерудит и писател Богомил Райнов е културно аташе в посолството ни в Париж и прави отчаяни опити да популяризира българската култура – певчески и танцов фолклор, художници, писатели, оперни певци, музиканти. Именно той е човекът, който успява да направи първия пробив на наши творци зад Желязната завеса – провеждането на концерти на Националния ансамбъл за народни песни и танци \"Филип Кутев\" и издаването на албум на Илия Бешков в Париж.На един търг Богомил Райнов се запознава случайно с д-р Манюел Брюкер, с когото наддават за офорта \"Пепеляшка\" на Жул Паскин: \"С Брюкер се сблъскахме при наддаването – пише Райнов. – Брюкер вдигна цената така, че аз бях принуден да се отдръпна и да се задоволя с някаква литография на Стайнлен. Когато прибирахме находките си, французинът промърмори шеговито: \"Аз се оказах по-голям почитател на Паскин от вас.\" \"Във всеки случай, оказахте се по-заможен\" – отвърнах. Разменихме още няколко думи по повод търга, а заедно с тях и визитните си картички. \"А, сега разбирам интереса ви към Паскин\" – рече докторът, установил, че съм българин.\"При една по-нататъшна среща става ясно, че Брюкер, чиято основна професия е лекар, освен че е колекционер, е и издател на свръхлуксозни албуми с оригинални гравюри. Тиражът им е 200 броя, само за абонати, а днес изданията представляват антикварна ценност. Богомил Райнов му показва снимки на Бешкови рисунки:\"Брюкер ги пое без особено любопитство, с възражението, че той издава само световноизвестни автори. Но щом почна да ги разглежда, апатията му се изпари. Чувах го да мърмори на себе си: \"Виж, това е добре, това е още по-добре...\" Додето произнесе на висок глас: \"Изключителен рисувач.\"Така се стига до издаването на първия албум на Бешков в Париж с предговор от Жорж Бесон и очерк за Бешков от Богомил Райнов. Художникът не дочаква да го види отпечатан – той умира през януари 1958 г. Както разбираме по-късно от кореспонденцията на Богомил Райнов със семейството на Бешков и от издадената след смъртта на Райнов книга \"Париж\", още едно парижко издателство, \"Серкл д’Ар\", се договаря да издаде голям албум на Илия Бешков. Сам директорът на издателството Шарл Фелд пристига в София, за да подбере илюстрациите. Особено му допада серията \"Голи тела\".Всичко е уточнено в подробности и както пише Райнов: \"...накрая от това \"всичко\" се получи нищо, по вина на нашия Комитет за културни връзки с чужбина.\" За втория албум са направени негативите, отпечатани са пробни листа. Работата е доста напреднала. Издателството предлага от българска страна да се дадат 2 хиляди лева тогавашни пари за издаването. Тромавата административна машина, в добавка с политическа мнителност и враждебност, така и не успява да осигури тези пари, а през 1960 г. Богомил Райнов се прибира от Франция и проектът за втория албум остава неосъществен.Като снаха в семейството на Бешкови от 1971 г. често съм чувала за този албум, говорили сме с мъжа ми и даже съм разглеждала направените във Франция пробни отпечатъци върху луксозна хартия. Негативите не се знаеше къде са. 60 години след смъртта на Илия Бешков, през януари тази година (2017-а), търсех някакви снимки в архива на семейството – безуспешно, часове наред. Започвах отново и отново да прехвърлям лист по лист писма, документи, кореспонденция и между тях внезапно попаднах на дебел пожълтял плик. Какво ли имаше в него?Бяха негативите – 60 рисунки за големия албум на Бешков, който е трябвало да бъде отпечатан в Париж. Сякаш гръм ме удари. И си помислих за съвпадението – бяха 60 негатива, появили се през 60-ата година след смъртта на Илия Бешков! (Както споменах, той умира през януари 1958 г.) Има ли случайни неща?С изкуствоведа Красимир Илиев решихме към 60-те \"френски\" рисунки да добавим още. Колкото успеем да открием в музеи, галерии и сбирки, за да представим друг аспект от колосалното творчество на българския художник, който се родее с най-големите световни творци.Савка Чолакова", "date": "2017.07.01", "title": "Откъс от \"С рисунката правя човеци\" на Илия Бешков"}
{"url": "http://www.dnevnik.bg/sport/2017/07/01/2999388_hamiltun_iska_da_ostane_v_mercedes_smiata_niki_lauda/", "text": "Легендарният Ники Лауда опроверга слуховете, че . Трикратният световен шампион, който в момента е неизпълнителен директор на \"Мерцедес\" смята, че британецът не е бил разбран.\"Разбира се, че Люис остава, защото той има договор. Той не е Нико\", каза Лауда пред немската телевизия Sky.През миналата година Нико Розберг, който караше за \"Мерцедес\" прекрати кариерата си веднага след като спечели световната титла.Според Лауда  не само ще кара през 2018 г., но и ще подпише нов договор със Сребърните стрели.\"Той обсъжда удължение на своя контракт. Той е много мотивиран, въпреки че официалните преговори все още не са започнали\", каза още австриецът.В миналото Лауда много критикуваше Хамилтън, но каза, че в момента изпитва голям респект към него.\"Изпитвам огромно уважение. Той показва дух на боец от началото на сезона, освен това физическото му състояние е страхотно. Резултатите му се подобряват в хода на сезона\", завърши шефът на \"Мерцедес\".В същото време друг световен шампион сър Джаки Стюърт стана поредния специалист, който разкритикува .\"Няма спор, че Себастиан не беше прав. Това беше безотговорно поведение, няма значение дали е бил ядосан или не\", каза трикратният шампион.", "date": "2017.07.01", "title": "Хамилтън иска да остане в \"Мерцедес\", смята Ники Лауда"}
{"url": "http://www.dnevnik.bg/bulgaria/2017/07/01/2999393_karakachanov_iska_minimum_8_godini_razsrocheno/", "text": "България ще се стреми за разсрочване на плащанията за новите изтребители за най-малко 8 години. Това се разбра от думите на вицепремиера и министър на отбраната Красимир Каракачанов пред \"Нова телевизия\".\"Аз искам да разсрочим плащания за изтребителите за минумум 8 години, а в хода на разговорите може да ги направим и 10 или 12 години\", заяви Каракачанов. Според него при плащания за 5 години, каквато е била отхвърлената оферта за Ф16, натоварването върху бюджета ще бъде голямо.Попитан има ли съмнения за корупция при избора на \"Грипен\", той заяви, че няма информация. \"Съмнения за корупция нямам, преди те да бъдат доказани\", каза Каракачанов.\"При мене лично, говоря ви като военен министър, нито американците, нито италианците, нито шведите са лобирали по един или друг начин. Това е факт. Но предпочитания в обществото и през медиите, както виждате, се прави лобизъм и за едните, и за другите\", смята той.\"Когато става въпрос за 1.5 млрд. лева може да има всякакви съмнения. И точно поради тази причина аз не виждам нищо лошо една комисия в парламента да установи как е взето решението от една работна група\", каза още военният министър.Попитан дали в момента се върви към връщане на офертата за Ф16, военният имнистър заяви, че това може да реши парламентът. Той посочи, че съюзници в НАТО като Чехия и Унгария използват \"Грипен\" и подчерта, че и експертите, и политиците имат различни предпочитания. На въпрос кой изтребител предпочита, той заяви, че трябва да се стъпи на експертизите, а разговорите тепърва започват.", "date": "2017.07.01", "title": "Каракачанов иска минимум 8 години разсрочено плащане за новите изтребители"}
{"url": "http://www.dnevnik.bg/bulgaria/2017/07/01/2999406_mvr_vuvede_ogranichenie_za_tejkotovarni_avtomobili_po/", "text": "Въвежда се временно ограничение за движението на тежкотоварни автомобили над 7.5 тона на територията на граничните ни пунктове с Румъния, съобщава МВР. Ограничението ще е валидно днес от 12 до 21 часа и се налага за защита на асфалтирания път, върху който заради високите температури по време на деня стават големи необратими деформации и има опасност от загуба на стабилност, поясняват от пресцентъра на Министерството на вътрешните работи.По румънските автомагистрали и национални пътища ще се допускат само товарни превозни средства, превозващи живи животни и нетрайни продукти с животински или растителен произход; горива; стоки под контролирана температура; транспорт при изтегляне на аварирали МПС; транспорт за доставка на вода и хранителни продукти в бедстващи райони; и военен транспорт, участващ в международни учения.Същевременно  има засилен трафик, съощбава Би Ти Ви. Шофьори сигнализират за километрични опашки на граничен пункт \"Кулата\", започващи още от магистралата. Граничните власти уточняват, че всички гишета на пункта работят, но струпването се е получило за кратко в ранните часове и преди обед отново.Инцидент затрудняваше . Заради аварирал тежкотоварен автомобил при тунел \"Витиня\" в посока София беше наложена временна организация с повишено внимание от служителите на \"Пътна полиция\", но движението вече е нормализирано.", "date": "2017.07.01", "title": "МВР въведе ограничение за тежкотоварни автомобили по границата с Румъния"}
{"url": "http://www.dnevnik.bg/sviat/2017/07/01/2999380_oon_namali_bjudjeta_si_za_miroopazvane_po_iskane_na/", "text": "Общото събрание на ООН прие да намали значително бюджета за мироопазващите мисии на организацията, предаде БТА. За това усилено се бореше правителството на президента на САЩ Доналд Тръмп, макар че исканото от него орязване беше още по-голямо.След продължителни и разгорещени преговори ресорната комисия прие бюджетът за 14-те мироопазващи мисии за започващата днес нова фискална година да бъде намален до 7.3 милиарда долара.Вчера ООН прие с единодушие да бъде одобрена сумата от 6.8 млрд. долара. Беше прието обаче да бъдат отпуснати още 500 млн. долара за две мисии, които в момента са в процес на съкращаване - съвместната мисия на ООН и Африканския съюз в суданския регион Дарфур и мироопазващата мисия на Обединените нации в Хаити.След решението на бюджетната комисия американският постоянен представител в ООН Ники Хейли заяви, че това е само началото. ", "date": "2017.07.01", "title": "ООН намали бюджета си за мироопазване по искане на САЩ"}
{"url": "http://www.dnevnik.bg/sport/2017/07/01/2999427_shto_e_to_velonosen_pohod_ili_600_km_karane_nosene_i/", "text": "Рекордьорът с велосипед по маршрута  Борислав Йорданов започва нова инициатива, наречена \"Велоносен поход\". Той ще измине повече от 600 км в каране, носене и бутане на колело по билото на Стара планина за да популяризира планинското колоездене.В началото на август той ще тръгне от връх Ком към Черноморието, съпровождан от представители на някои от най-големите колоездачни клубове в страната.\"Велоносецът\" Борислав Йорданов е на 31 г. и представлява клуб \"Велораптор\". През 2014 г. той постави рекорд за преминаване на маршрута Ком-Емине с велосипед без поддържащ екип. Времето, за което измина 600-те км, без да е планирал рекорд, е точно 5 дни и 4 часа. Рекордът му и до днес остава неподобрен, въпреки многото опити от други колоездачи.По време на \"Велоносния поход\" Борислав ще се опита да подобри собственото си постижение, но този път със силна кауза и сериозен колоездачен антураж.\"Походът, който планирам да направя, е наречен \"велоносен\", защото през немалка част от времето велосипедът се \"вози\" на колоездача, а не обратното. Причината е, че има участъци невъзможни за колоездене и трудни дори за бутане\", разказва за новото си предизвикателство Йорданов.\"Целта ми е да поставя нов стандарт за скоростно преминаване по маршрута. Надявам се с този проект маршрутът \"Ком-Емине\" да се популяризира и да бъде маркиран от начало до край и като колоездачен\", добавя рекордьорът.Основен организатор и инициатор на \"велоносния поход\" е създателят на клуб \"Велораптор\" Калин Русев. Според него \"Велоносният поход\" е много повече от спортно предизвикателство.\"С тази инициатива от една страна искаме маршрутът \"Ком-Емине\" да се популяризира и маркира за колоездене. От друга страна, желанието ни е и да покажем, че колоездачите в България могат да се обединяват около общи каузи като ги подкрепят\", казва Русев.Всеки, който желае да подкрепи \"Велоносния поход\", можете да се свърже с организаторите от клуб \"Велораптор\" ().", "date": "2017.07.01", "title": "Що е то \"велоносен поход\" – или 600 км каране, носене и бутане на колело за една обща кауза"}
{"url": "http://www.dnevnik.bg/skorost/2017/07/01/2998928_futuristichni_tramvai_svurzvat_franciia_i_germaniia/", "text": "Футуристични мотриси се движат по нова трамвайна линия, свързваща центъра на Страсбург (Франция) и станция Кел в Германия. Превозните средства са разработени от отдела по дизайн на производителя на трамваи \"Алстом\" и \"Пежо Дизайн Лаб\".Вече са доставени 12 от общо 22 нови трамвая на компанията за градски транспорт на Страсбург. В дизайна на мотрисите се забелязват елементи, вдъхновени от автомобилите.Пускането в експлоатация на първата френска трансгранична трамвайна линия е историческо събитие, като Страсбург и Кел не са имали такава връзка от 72 години.", "date": "2017.07.01", "title": "Футуристични трамваи свързват Франция и Германия"}
{"url": "http://www.dnevnik.bg/bulgaria/2017/07/01/2999392_jegata_v_sofiia_vze_jertvi_speshna_pomosht_e/", "text": "Само за два часа и половина тази сутрин четирима души са починали в София заради жегата, съобщава Столичният център за спешна медицинска помощ, цитиран от \"Дарик\". Заради очакваните опасно високи температури днес Спешна помощ е мобилизирала допълнителни екипи за оказване на помощ на гражданите, и настоятелно съветва хората да избягват да излизат, а ако това се наложи, да търсят сянка и да пият много течности.Сред жертвите в столицата е 75-годишен мъж, който излязъл сутринта да тича в парка, съобщава Би Ти Ви по информация на ЦСМП-София. През последните два дни общо 18 души са потърсили помощ в \"Пирогов\" заради топлинни удари, посочват от там. Хората се оплаквали от хипертония, хипотония и колапс. Имало е и случай на инфаркт. \"Нова телевизия\" вече съобщава за пет жертви на горещината и за 178 сигнали за колабирали хора заради високите температури навън, позовавайки се също на информация от Спешния център. с червен код има за 17 области в страната днес. На места се очакват стойности в порядъка на 42-44 градуса по Целзий.При такива условия най-уязвими са малките деца, бременните жени, възрастните хора, хронично болните, хората с наднормено тегло и/или високо кръвно налягане и сърдечно-съдови проблеми. Те трябва да са особено внимателни и да следват няколко  като на първо място избягват да излизат, пият много вода, но не и кафе и алкохол и внимават с температурните разлики, които ще създадат .", "date": "2017.07.01", "title": "Жегата в София взе жертви, Спешна помощ е мобилизирала лекари"}
{"url": "http://www.dnevnik.bg/analizi/2017/07/01/2999449_nishto_vajno/", "text": "\"Дневник\" препечатва от портал  анализа на Даниел Смилов.Тази седмица в България не се случи нищо важно в политиката.Всеки седмичен анализ не би трябвало да надхвърля предходното изречение. Но нито медиите, нито политическата сфера работят по този начин и затова този текст ще достигне почти 800 думи за едното нищо.1) Хората очакват от политиката и медиите да произвеждат всекидневно съдържание. Те плащат данъци и абонамент за телевизия и очакват срещу това – наред с турския сериал и \"Фермер търси под вола теле\" – да видят какво политиците са произвели през деня;2) Липсата на такова производство е по-лоша от некачествената продукция. Мълчанието на медиите е сертификат за безполезността и безсилието на властта. Затова по-добре е да има скандал, отколкото медийно мълчание;3) По тази причина случилото се маловажно през деня е политически по-значимо от нещо много по-важно, случило се преди три дена. Скандал с роми в Асеновград от днес е много по-важен от решението да се присъединим максимално бързо към еврозоната от вчера. А този скандал, разбира се, е много, много по-медийно и политически интересен от наистина важен, структурен скандал като \"ЦУМ-гейт\" от преди три седмици.Заради действието на тези принципи, тази седмица българската политика произведе обещания за две разследващи парламентарни комисии – една за НДК и една за самолетите \"Грипен\". Също така скандал в Асеновград даде поводи за пореден патриотичен подем, който да оправдае съществуването на патриотични партии и дори присъствието им във властта.– НДК загуби директора си, получи нов, върна си стария, той напусна, и на негово място бе назначен още по-нов, като междувременно този културен институт бе изваден от патримониума на министър Павлова. След всичко това нещата остават такива, каквито си бяха – ремонтните работи ще продължат, а сред културните среди има съгласие, че предният директор е успял да \"посъживи\" НДК чрез редица важни проекти – клубове, театри и т.н. Както и с изваждането на гащите и сутиените от двореца. Очакванията, че чрез театър и представяния на книги НДК ще е на търговска печалба, са пресилени: а и в крайна сметка трябва ли един \"дворец на културата\" задължително да е на самоиздръжка? А дали директорът е ползвал правилно \"Лексус\" или не едва ли е въпрос за разследваща парламентарна комисия – има достатъчно други институции, които да се произнесат компетентно. Тоест – много шум и нерви за няма нищо;– Едно редовно правителство и парламентарно мнозинство може и трябва да вземе решение за купуването на нов самолет. Странно беше, че служебното правителство (под контрола на президента) започна процедура за купуване на \"Грипен\". Ако редовното правителство смята тази сделка за неоптимална (а аргументи в тази посока има), просто трябва да спре процедурата и да купи други самолети, макар и с известно забавяне. Има ли някой, който да се съмнява, че президентът Радев подкрепя сделката за \"Грипен\" – основно, както той твърди, от ценова и технологична гледна точка (все пак нови самолети). Има ли някой, също така, който да не знае, че цената и новостта на самолетите са само един фактор в един алианс за колективна отбрана, който разчита основно на военната мощ на САЩ. В него може да си по-изгодно защитен (и военно, и политически) с по-стари американски, отколкото с нови шведски самолети. В тази ситуация каква ще е полезната функция на една парламентарна комисия? Точно никаква. \"Зироу\" (по Цветанов);– Скандалът в Асеновград даде възможност за поизтупване на праха от патриотичния барабан. Също така ВСС и главния прокурор получиха възможност да се заемат с нещо \"наистина важно\", вместо да се опитат да решат тежкия структурен проблем с фактическата безконтролност на прокуратурата у нас. Ето една препоръка от партньорската проверка за прокуратурата от времена незапомнени (тоест от миналата година):Това е \"маловажно\" и ВСС не е намерил време за разглеждане или мерки по тези въпроси, дори когато има \"достоверни\" поводи за подобни разследвания като \"Костинброд\", КТБ и \"ЦУМ-гейт\". Същевременно ВСС се цупи, че цяла България се смее на обясненията за саморазвиващите се болтове на мерцедесите. ВСС също така намира време за дружески закачки с Лозан Панов, продуцирани от отговорната кална преса.Като цяло – нищо важно. С което думите станаха точно 799.", "date": "2017.07.01", "title": "Нищо Важно"}
{"url": "http://www.dnevnik.bg/sviat/2017/07/01/2999430_tanker_i_tovaren_korab_se_sbluskaha_v_protok_mejdu/", "text": "Tанкер, натоварен с 38 хил. тона бензин, и товарен кораб с дължина 220 метра са се сблъскали тази нощ в протока Па дьо Кале между Франция и Великобритания, предаде БТА.Ситуацията е под контрол, няма ранени, няма риск от замърсяване, нито пък са пробити корпусите на корабите.Двата съда плават под флага на Хонконг. Танкерът \"Сийфронтиър\" с дължина 183 метра е бил с 27 души екипаж, а товарният кораб \"Хуаян индевър\", който е бил без стока, е имал 22 души екипаж.Протокът Па дьо Кале, известен и като Дувърският проток, е един от най-натоварените в света. Дневно там минават над 400 кораба, което е една четвърт от световния трафик. Към тях се добавят и яхтите и риболовните корабчета.", "date": "2017.07.01", "title": "Танкер и товарен кораб се сблъскаха в проток между Великобритания и Франция"}
{"url": "http://www.dnevnik.bg/bulgaria/2017/07/01/2999480_tokut_parnoto_i_gazut_poskupvat_ot_dnes_energiiniiat/", "text": "Комисията за водно и енергийно регулиране (КЕВР) утвърди на закрито заседание днес цените на тока, парното и рпиродния газ за третото тримесечие, които влизат в сила от 1 юли..Електрическата енергия за абонатите на ЧЕЗ се повишава с 2%, за ЕВН - с 1.7 на сто, за \"Енерго про\" - с 0.41%, предаде БТА.\"Средно претегленото изменение на крайната цена за битовите потребители е 1.5%. По отношение на небитовите клиенти на регулиран пазара за всички дружества има сериозно намаление на цената на дневната енергия, когато се използват електромери с 2 скали. Има намаление на цената върховата енергия, а за някои дружества и на нощната електроенергия\", коментира председателят на КЕВР Иван Иванов. От 1 юли електроразпределителните дружества ще закупуват за технологични нужди по цена на обществен доставчик, която е малко над 70 лв. на мегаватчас. До голяма степен се премахва кръстосаното субсидиране за абонатите на \"Енерго про\", и почти изцяло за EVN.Повишението на цената на електроенергията за 3-годишен период е 2.5 на сто. \"Ще направим всичко възможно и в следващите години българските потребители да не чувстват допълнителна тежест\", обеща Иванов..Комисията е утвърдила повишаване на цената на природния газ с 1.91 на сто, което ще засегне около 120 големи индустриални предприятия.също е определена днес, като Иванов раздели дружествата на 2 вида, съобразно енергийния ресурс. По-голямата част използват природен газ и за тях увеличението е с около 2%. За София поскъпването е малко под 1% (0.98 на сто). Има 4 дружества, които използват въглища като първичен енергоносител, за които повишението е по-високо – осреднено 3%. Причините са, че поради промяна на горивния цикъл, в микса на въглищата се включват или вносни въглища частично, или обогатени местни въглища.", "date": "2017.07.01", "title": "Токът, парното и газът поскъпват от днес, енергийният регулатор определи с колко"}
{"url": "http://www.dnevnik.bg/sport/2017/07/01/2999473_bradli_uigins_iska_da_grebe_na_olimpiiskite_igri_v/", "text": "Петкратният златен олимпийски медалист  се цели в участие на шести игри. Това призна самият той на събитие в Манчестър. Той обаче не мисли да се завръща на шосето или колодрума, а да атакува съвсем различен спорт – гребането.Уигинс, който в момента е на 37 години, планира да участва на шампионата на Великобритания по гребане на закрито през декември.Победителят от  през 2012 г., който се пенсионира през миналия декември, се надява, че ще успее да се подготви за игрите в Рио, когато ще бъде на 40 г.\"Сега може и да съм малко заблуден, но времето ще покаже дали мога да участвам\", каза Уигинс.Той тренира при своя добър приятел и златен медалист в гребането Джеймс Кракнел.\"Започнах с гребането, когато се пенсионирах, просто за да поддържам форма. Но изведнъж видяхме, че моите резултати са доста добри и започнах да го разглеждам професионално. Сега тренирам 7 дни в седмицата\", добави бившият колоездач.Уигинс е най-успешният олимпиец за Великобритания с общо осем отличия. Той спечели поне по един медал на всички игри от Синди 2000 до Рио 2016.Последното му злато беше миналата година в отборното преследване.През май директорът на британското гребане сър Дейвид Танър също коментира евентуалните планове на Уигинс. Според него обаче би било трудно колоездач да се състезава на най-високо ниво в толкова труден спорт.", "date": "2017.07.01", "title": "Брадли Уигинс иска да гребе на олимпийските игри в Токио"}
{"url": "http://www.dnevnik.bg/v_pamet/2017/07/01/2999496_aian_sadukov_pochina_sled_dulgo_boleduvane/", "text": "Бившият футболист на \"Локомотив\" (Пловдив) и националния отбор Аян Садъков почина днес след тежко боледуване. Легендарният халф беше приет по-рано през деня в УМБАЛ \"Свети Георги\" в Пловдив с дихателни проблеми.Големят футболист си отиде от този свят на 55 години. Той страдаше от амиотрофична латерална склероза. Лекарският екип е положил всички усилия да стабилизира състоянието му, но той е издъхнал днес малко след 14 часа.Аян Садъков е бивш български футболист, полузащитник и треньор по футбол. Рекордьор на страната по участия във всички национални отбори. Той има 79 мача и 9 гола за \"А\" националния отбор (1981-1991), 25 мача и 9 гола за младежкия тим и 40 мача с 15 гола за юношеския тим.Участва на СП-1986 в Мексико (в 4 мача). \"Заслужил майстор на спорта\" от 1985 г. За купата на УЕФА има 8 мача и 3 гола (6 мача с 3 гола за Локомотив и 2 мача за Ботев).", "date": "2017.07.01", "title": "Аян Садъков почина след дълго боледуване"}
{"url": "http://www.dnevnik.bg/regioni/2017/07/01/2999459_tejuk_trafik_za_gurciia_prez_kulata_mvr_preporuchva/", "text": "МВР предупреди за изключително интензивен трафикът на леки автомобили и автобуси, излизащи от страната през граничния пункт Кулата - Промахон. Обслужването е затруднено, макар че пунктът според ведомството работи при максимален капацитет, а опашките са големи. Затова Гранична полиция препоръчва на ползването и на алтернативния граничен пункт с Гърция - Илинден.Колоната от леки автомобили излиза извън зоната за контрол на граничния пункт. Предприета е допълнителна организация на работа и леките автомобили се обработват на три трасета, автобусите и товарните автомобили на по едно трасе, което е и максималният капацитет на гръцкия пункт Промахон.На изход граничните проверки се извършват от максимален брой служители. От МВР посочват, че в голямата си част в автомобилите и автобусите пътуват непълнолетни, непридружавани от родителите и това затруднява обработката, тъй като се проверяват декларациите-съгласия от отсъстващите родители и задължителната им проверка в системата за граничен контрол.Немалка част от пътнико-потока са и граждани на трети страни - Сърбия, Молдова, Украйна, които преминават задължителна проверка от гръцките власти.Граничните проверки се извършват максимално бързо и на изход се пропускат средно около 10 автомобила за минута, уверяват от Гранична полиция.", "date": "2017.07.01", "title": "Тежък трафик за Гърция през Кулата, МВР препоръчва алтернативния пункт"}
{"url": "http://www.dnevnik.bg/razvlechenie/2017/07/01/2999552_nai-chetenoto_v_dnevnik_problemnite_britanski_turisti/", "text": "Ето и пълната класация (справката е направена в 19 часа на 1 юли):1.  - 26 962 прочитания2.  - 26 296 прочитания3.  - 23 721 прочитания4.  - 23 512 прочитания5.  - 16 665 прочитания6.  - 15 878 прочитания7.  - 14 901 прочитания8.  - 14 871 прочитания9.  - 14 465 прочитания10.   - 14 249 прочитания", "date": "2017.07.01", "title": "Най-четеното в \"Дневник\": Проблемните британски туристи в Испания, пазарът на имоти в България"}
{"url": "http://www.dnevnik.bg/sviat/2017/07/01/2999585_hiliadi_protestiraha_v_london_sreshtu_merkite_za/", "text": "Десетки хиляди демонстранти излязоха по улиците на Лондон днес като протест срещу мерките на драстични икономии, които правителствето на Тереза Мей предприема, както и за да заявят позицията, че след , министър-председателят е изгубила хорското одобрение и управленската си легитимност, съобщават световните агенции., преди които беше убедена в пълната си победа, но в крайна сметка изгуби абсолютното мнозинство в парламента и голяма част от доверието на обществото.Според организаторите от движението People's Assembly демонстрантите в шествието, което се задържа пред сградата на парламента, са били над 100 хиляди. Там от трибуна се произнесоха редица активисти и политически лидери, включително моралният победител срещу Тереза Мей на последните избори - председателят на британската опозиционна Лейбъристка партия Джеръми Корбин.В четвъртък Тереза Мей едва успя да получи вот на доверие в парламента с . В сряда правителството даде първи сигнали за смекчаване на политиката си на драстични икономии, като посочи, че може да обмисли повишение на заплатите в обществения сектор.От трибуната на протеста днес обаче Джеръми Корбин заяви, че хората нямат основание да вярват на подобни обещания. Дали ще има реални жестове от страна на Мей, ще се разбере при гласуването на бюджета на страната през есента.", "date": "2017.07.01", "title": "Хиляди протестираха в Лондон срещу мерките за икономии на Тереза Мей"}
{"url": "http://www.dnevnik.bg/sport/2017/07/01/2999488_ruskite_futbolisti_nikoga_ne_sa_polzvali_doping/", "text": "Руският вицепремиер Виталий Мутко реагира много остро на въпрос около подозренията, че националният отбор по футбол е .Той взе участие в пресконференция по повод финала на Купата на конфедерациите, но много малко от въпросите бяха за турнира. След серия от питания на журналистите, Мутко накрая предложи да потанцува казачок, само и само въпросите да спрат.\"Ако стана да ви изиграя един казачок ще спрете ли да ме питате вече?\", попита Мутко и продължи. \"Не нам как да реагирам на това, ние никога не сме подкрепяли хора, които ползват забранени вещества. Ние никога не сме имали проблем с футболните ни отбори\", отсече той.Мутко обясни, че Русия е инвестирала много пари в борбата с допинга.През миналата година канадският спортен адвокат  обяви, че повече от 1000 руски атлети, участвали на летните, зимните и параолимпийските игри са въвлечени в употреба на допнг.Според доклада на Световната антидопингова агенция (WADA) футболът е един от 30-те спорта, които се разследват.Президентът на ФИФА Джани Инфантино също коментира разследването на руските футболисти.\"По време на световното нямахме нито една положителна проба на руски играч. Всички те бяха проверени от ФИФА и резултатите са негативни\", обясни президентът на футболната централа.Той добави, че тестовете не са направени в Русия, а в други страни в Европа в акредитирани лаборатории на WADA.", "date": "2017.07.01", "title": "Руските футболисти никога не са ползвали допинг, отсече вицепремиерът Мутко"}
{"url": "http://www.dnevnik.bg/bulgaria/2017/07/01/2999584_ekip_na_speshna_pomosht_e_napadnat_v_sofiia_zaradi/", "text": "Екип на Спешна помощ е нападнат в София заради закъсняла линейка, съобщи агенция \"Фокус\".Сигналът за пациента е бил подаден в час пик, когато е имало изключително много обаждания заради пострадали в горещините хора. Заради утежнената ситуация днес .В конкретния случай линейката се е забавила с 40 минути, обясни говорителят на Спешна помощ за София Катя Сунгарска. При пристигането на екипа близките на пациента са ударили шамар на шофьора на линейката. \"Лекарката е стресирана. Въпреки че констатираното на място състояние не е изисквало оказването на спешна помощ, пациентът е хоспитализиран със съмнения за вирусно заболяване\", каза тя. Сунгарска увери,ч е през цялото време е държана връзка с близките на пациента.Днес заради високите температури в столицата са направени повече от 220 повиквания за спешна помощ. В над 30 от случаите е ставало дума за колабирали хора, имало е и около 20 деца с оплаквания. ", "date": "2017.07.01", "title": "Екип на Спешна помощ е нападнат в София заради закъснение на линейка"}
{"url": "http://www.dnevnik.bg/sport/2017/07/01/2999590_cska_produlji_s_pobedite_v_kontrolite_sled_20_sreshtu/", "text": "ЦСКА победи новака в Първа лига \"Етър\" (Велико Търново) с 2:0 в една от последните си проверки преди старта на новия сезон. Двубоят се игра на обновената база в Панчарево, а головете бяха дело на Кирил Десподов и Рубен Пинто през първото полувреме.Червените можеха да открият резултата ще с първата си атака в мача. Десподов проби отдясно и подаде към нахлуващия в наказателното поле Фернандо Каранга, който се завъртя и стреля, но встрани от вратата на Христо Иванов.По-активната игра на ЦСКА все пак даде резултат в 16-ата минута. Стефан Неделчев допусна груба грешка и позволи на Кевин Меркадо да му отнеме топката. Меркадо напредна и хитро подаде към границата на наказателното поле за Десподов, който отбеляза с плътен шут по диагонала.В 32-ата минута гредата попречи на Давид Симао да удвои аванса на червените след пробив по левия фланг на Антон Недялков. Все пак шест минути по-късно домакините стигнаха до втори гол. Симао центрира в наказателното поле, а Пинто засече с глава - 2:0.През второто полувреме в игра за ЦСКА се появи каращият проби Марко Клисура. Старши треньорът Стамен Белчев направи още няколко промени в хода на втората част и това се отрази на играта на неговия отбор.След като доминираха през първото полувреме, червените намалиха темпото след почивката. \"Етър\" се възползва и създаде няколко добри възможности за гол, но не успя да ги реализира.\"Трябва да бъдем по-агресивни и по-комбинативни, за да изглеждаме по начина, по който искаме за новия сезон. През първото полувреме стояхме по-добре, но като цяло не съм доволен\", заяви Белчев пред \"Диема спорт\".Неговият отбор постигна шеста победа в шестата си контрола от предсезонната подготовка. Това беше и първа проверка на българска земя, след като тимът се завърна от лагера в Австрия.Следващата обявена контрола е на 7 юли срещу \"Берое\". Преди двубоя със старозагорци червените ще представят отбора си за новия сезон. Георги Китанов, Станислав Манолев, Божидар Чорбаджийски (к), Николай Бодуров, Антон Недялков, Рубен Пинто, Кристиян Малинов, Давид Симао, Кевин Меркадо, Кирил Десподов, Фернандо Каранга.Христо Иванов, Иван Скерлев, Михаил Минков, Александър Александров, Димо Атанасов, Чавдар Ивайлов, Яни Пехливанов, Цветомир Тодоров, Румен Руменов, Джихат Кямил, Стефан Неделчев.", "date": "2017.07.01", "title": "ЦСКА продължи с победите в контролите след 2:0 срещу \"Етър\""}
{"url": "http://www.dnevnik.bg/sport/2017/07/01/2999603_pol_djordj_i_rusel_uestbruk_se_subraha_v_oklahoma/", "text": "Лятото на големите сделки в Националната баскетболна асоциация (НБА) продължава с пълна сила. След като , за да играе рамо до рамо с Джеймс Хардън, в събота дойде краят на сагата къде ще играе Пол Джордж.След седем сезона с екипа на \"Индиана пейсърс\" Джордж премина в \"Оклахома сити тъндър\". 27-годишното крило се събра с най-полезния играч в НБА за миналия сезон Ръсел Уестбрук, а в обратна посока заминават Виктор Оладипо и Домантас Сабонис.Джордж беше желан от \"Лос Анджелис лейкърс\" и \"Кливланд кавалиърс\", а \"Бостън селтикс\" дори е направил няколко опита да го привлече по информация на \"Бостън глоубс\".Според ESPN голямото желание на 206-сантиметровото крило е да облече екипа на \"езерняците\". Най-вероятно това ще се случи следващото лято, когато калифорниецът ще стане свободен агент.Уестбрук също ще е свободен агент догодина, а настоящата сделка ще позволи на \"Оклахома\" да му предложи рекорден максимален контракт. Едно е сигурно, през следващия сезон пойнт гардът няма да трябва да носи целия отбор на гърба си, а сделката за Джордж на практика не носи никакъв риск за \"гръмотевиците\".Джордж, който беше избран под №10 в драфта през 2010 г., се отличи със средно по 18.1 точки, 6.3 борби, 3.3 асистенции, 1.6 откраднати топки и солидно количество тройки в 448-те си мача (в редовните сезони) с екипа на \"Индиана\".Джордж, което освен страхотни качества в атака притежава и отлични умения в защита по периметъра, записа и шест участия в плейофите. В 65-те си плейофни мача той имаше средно по 19 точки, 7.3 борби, 4 асистенции и 1.7 откраднати топки. През миналия сезон крилото повиши успеваемостта си в стрелбата от игра до 46%, включително 40% от зоната за три точки.С Джордж в състава \"Оклахома сити тъндър\" ще има много по-голям шанс да се противопостави на водещите отбори в Западната конференция\" - \"Голдън стейт уориърс\", \"Сан Антонио спърс\" и \"Хюстън рокетс\". Той е един от малкото играчи, които могат да се справят добре с опазването на почти неопазимия Кевин Дюрант.Taзи сутрин, преди отварянето на прозореца за свободни агенти, беше осъществена още една сделка в НБА. Плеймейкърът на \"Минесота тимбъруулвс\" Рики Рубио премина в \"Юта джаз\". В замяна \"горските вълци\" ще получат първия избор на \"джазмените\" в драфта през 2018 г.В същото време пойнт гардът на \"Голдън стейт уориърс\" , който ще му донесе 201 млн. долара в следващите пет години.", "date": "2017.07.01", "title": "Пол Джордж и Ръсел Уестбрук се събраха в \"Оклахома\""}
