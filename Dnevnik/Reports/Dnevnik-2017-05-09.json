{"url": "http://www.dnevnik.bg/bulgaria/2017/05/09/2968087_chetiri_drujestva_sa_dopusnati_do_turga_za_remonta_na/", "text": "Най-ниското ценово предложение е компанията \"Пътища и мостове\" - 2.307 млрд. лв. След нея се нарежда \"ОРС – инфраструктура\" ООД с 2.409 млрд. лв., \"Автомагистрали - Черно море\" е предложила 2.736 млрд. лв. , а последна е \"Инжстройинженеринг\" ЕООД с 2.84 млрд. лв. Предложените цени са без ДДС.Основният ремонт на виадукта включва премахване на всички пластове на настилката и изграждане на ново асфалтобетонно покритие, съобщават от пътната агенция. Освен това ще бъдат направени хидроизолация и уширение на тротоарите, ще бъде поставена предпазна решетка в разделителната ивица, ще бъдат подменени ограничителните и отводнителните системи.Срокът за изпълнение на обществената поръчка е 200 дни, а критерият за оценка на офертите е икономическата им изгодност.", "date": "09-май-2017", "title": "Четири дружества са допуснати до търга за ремонта на виадукт \"Звездица\" на магистрала \"Черно море\""}
{"url": "http://www.dnevnik.bg/politika/2017/05/09/2968093_prezidentut_naznachi_bivsh_socialen_ministur_za_svoi/", "text": "Гълъб Донев е роден през 1967 г. в София. Завършва 35-а Руска езикова гимназия в София. Придобива магистърска степен по финанси в УНСС и по право в Русенския университет \"Ангел Кънчев\". Специализира бизнес и мениджмънт в УНСС.Бил е главен секретар на Министерството на труда и социалната политика, член на надзорния съвет на Националния осигурителен институт и председател на надзорния съвет на Националния институт за помирение и арбитраж.От 2007 до 2009 г. е изпълнителен директор на Изпълнителна агенция \"Главна инспекция по труда\", а през 2009 г. става зам.-председател на Държавна агенция \"Държавен резерв и военновременни запаси\". От 2014 до 2016 г. е заместник-министър на Министерството на труда и социалната политика. Сред длъжностите, които заема след това, са зам.-директор на дирекция \"Административно и информационно обслужване\" на и зам.-директор на дирекция \"Вътрешен одит\" на Министерството на отбраната.", "date": "09-май-2017", "title": "Президентът назначи бивш социален министър за свой секретар"}
{"url": "http://www.dnevnik.bg/sport/2017/05/09/2968065_grigor_dimitrov_shte_igrae_s_karlovich_vuv_vtoriia/", "text": "Българският тенисист Григор Димитров ще играе с Иво Карлович във втория кръг от турнира от сериите \"Мастърс\" в Мадрид. Срещата ще е в сряда, като се очаква обявяването на програмата.Хърватинът преодоля трудно първото стъпало след мач с три тайбрека. Той се наложи със 7:6 (4), 6:7 (9), 7:6 (7) срещу испанеца Роберто Баутиста-Агут. Срещата беше много вълнуваща и оспорвана, като продължи малко повече от 3 часа.Димитров и Карлович ще се срещнат за шести път. До момента всичките им мачове са били завързани, като българинът има три победи и две загуби.Той спечели последните два двубоя през 2016 г. - с 6:3, 7:5 в мастърса в Канада и със 7:6 (0), 7:6 (2) в Истанбул. Двамата са играли общо три пъти на червени кортове, като Димитров има две победи.Хасковлията . Той преодоля в два сета Филип Колшрайбер.При нов успех Димитров ще играе с победителя от мача между осмия в схемата Доминик Тийм и американеца Джаред Доналдсън.Мачът между Карлович и Баутиста-Агут премина без нито един пробив, макар двамата да имаха добри възможности. В четвъртия гейм на първия сет хърватинът се спаси след 0:40, а след това и двамата имаха по една възможност за пробив в сета.Във втория сет при 5:4 Карлович поведе с 40:0 и имаше три поредни мачбола при сервис на съперника си, но испанецът се защити. В тайбрека Баутиста-Агут спаси още два мачбола, за да спечели и да стигне до трети сет.В него представителят на домакините пръв имаше точка за спечелване на мача при 5:4 и сервис на Карлович, но хърватинът се справи. След това отново испанецът поведе - този път при 6:5 с 40:15, но изпусна и двата мачбола.Двамата изпуснаха по една възможност за победата в тайбрека, след което Карлович триумфира с 9:7 точки.", "date": "09-май-2017", "title": "Григор Димитров ще играе с Карлович във втория кръг в Мадрид"}
{"url": "http://www.dnevnik.bg/sport/2017/05/09/2968213_juventus_dostigna_sus_stil_finala_v_shampionskata_liga/", "text": "\"Ювентус\" се класира за финала в Шампионската лига. \"Бианконерите\" постигнаха втора победа срещу \"Монако\" - този път с 2:1.Италианците изиграха много силно мача, като след първото полувреме водеха с 2:0 с головете на Марио Манджукич и представилия се забележително Даниел Алвеш. В 69-ата минута Мбапе успя да сложи край на продължилата повече от 11 часа серия на Джанлуиджи Буфон без допуснат гол в турнира.\"Ювентус\" е на финал в надпреварата за втори път в последните три години. През 2015 г. те загубиха с 1:3 от \"Барселона\". Сега срещу себе си отново ще имат испански отбор - някой между мадридските \"Реал\" и \"Атлетико\".За италианците това е общо девети финал в най-силния европейски клубен турнир и шести, откакто е във формата на Шампионската лига. Бяло-черните имат слаба успеваемост, като са стъпвали на върха само два пъти - през 1985 и 1996 г.Срещата в Торино започна с устрем на \"Монако\", който се впусна в опит да заличи поражението си с 0:2 от първата среща. Още в началото гостите създадоха няколко възможности, но без резултат.Постепенно \"Ювентус\" започна да овладява инициативата и да създава възможности. Гонсало Игуаин, Манджукич и Миралем Пянич не успяха да вкарат след хубави атаки. В 33-ата минута Алвеш направи третата си асистенция от три гола срещу \"Монако\". Той центрира от дясно и Манджукич стреля отблизо с глава, но Даниел Субашич спаси. Топката обаче се върна при нападателя, който отблизо вкара.Малко преди почивката стражът на гостите боксира след ъглов удар и Алвеш от воле отбеляза много красив гол за 2:0.В 67-ата минута Буфон се справи с удар на Мбапе. Секунди по-късно след подаване от ляво младият футболист на \"Монако\" изскочи сред защитата и от метър засече във вратата на \"Ювентус\".След гола играта се накъса и сред футболистите се появи напрежение, което доведе до няколко спречквания. Гостите се постараха да стигнат до изравняване, но нямаха успех. Със стабилна игра \"Ювентус\" спечели втората си победа и след 4:1 общ резултат стигна финала в Кардиф.", "date": "09-май-2017", "title": "\"Ювентус\" достигна със стил финала в Шампионската лига"}
{"url": "http://www.dnevnik.bg/sviat/2017/05/09/2967927_makron_tepurva_triabva_da_specheli_francuzite/", "text": "Еманюел Макрон спечели изборите в неделя с удобна преднина, но ентусиазмът на привържениците му е приглушен. Този неопитен политик ще се изправи пред дълбоко вкоренените проблеми на Франция в икономиката, социалната система и сигурността, коментира агенция \"Ройтерс\".39-годишният центрист обеща да преодолее традиционното ляво-дясно разделение. За да постигне това, той ще трябва да си осигури парламентарно мнозинство на изборите през юни. Партията му бе създадена преди година и досега не е участвала на избори.Проучване на \"Харис интерактив\" показа, че основната цел на 59% от гласувалите за него е била да спрат . Поддръжниците на евроскептичката вярват повече в политиките и обещанията ѝ. 56% от тях твърдят, че тя знае какви са тревогите им. Само 12% казват същото за Макрон.Новият президент трябва да се пребори с десетилетие на . Планът му е да реформира пазара на труда, да облекчи данъчната и пенсионната система, да олекоти регулациите и да харчи повече за образование.За разлика от президентските избори, където , те ще имат добри позиции на парламентарния вот идния месец. Макрон се надява избирателите да подходят прагматично и да гласуват за неговата партия, за да му позволяват да управлява по-лесно.Рекордните 11.5% бюлетини бяха празни или невалидни, а близо 25.4% от гласоподавателите се въздържаха – висок процент за обикновено активните французи.Т.нар. \"\" - движението на големите партии, което се обедини срещу бащата на Марин льо Пен – Жан-Мари, през 2002 г., се оказа много по-слабо този път.Марин почти удвои  със своите 34%. Анализът на \"Харис\" показа, че тя е събрала значителна подкрепа от привържениците на двамата традиционни кандидати Франсоа Фийон и Беноа Амон и дори от тези на крайнолевия Жан-Люк Меланшон.Опитите на Льо Пен да извърши \"детокс\" на имиджа на партията са постигнали някакъв успех. Основателят на \"Националния фронт\"  е осъждан многократно за призиви към омраза и дискриминация и за омаловажаване на холокоста.", "date": "09-май-2017", "title": "Макрон тепърва трябва да спечели французите, гласували за него само за да спрат Льо Пен"}
{"url": "http://www.dnevnik.bg/photos/2017/05/09/2967683_fotogaleriia_moskva_za_pruv_put_pokaza_poliarna_armiia/", "text": "", "date": "09-май-2017", "title": ""}
{"url": "http://www.dnevnik.bg/citat_na_deniia/2017/05/09/2968120_citat_na_denia_ako_patriotite_se_durjat_kato_v/", "text": "Това заяви лидерът на ДСБ в оставка Радан Кънев пред Би Ти Ви в коментар за правителството на ГЕРБ и \"Обединени патриоти\". Според него в третия кабинет на Бойко Борисов няма нищо изненадващо а и нищо окуражително. Липсвала и воля за реформи. Кънев каза, че в предишното правителство Реформаторският блок е изпълнявал ролята на медиатор между ГЕРБ и Патриотичния фронт (НФСБ и ВМРО) и припомни различните позиции на двете сега управляващи формации по теми като плоския данък.\"Дали ще е трайно (правителството) зависи от едно нещо – дали хората от \"Обединени патриоти\" ще бъдат толкова устати във властта, колкото бяха около властта в предишния парламент\", каза още Кънев.", "date": "09-май-2017", "title": "Цитат на деня: Ако Патриотите се държат като в предишния мандат, кабинетът няма да изкара и 4 месеца"}
{"url": "http://www.dnevnik.bg/zdrave/2017/05/09/2967941_lupus_fibromialgiia_i_drugi_seriozni_diagnozi_v/", "text": "Никога не е лупус, казваше популярният телевизионен диагностик д-р Хаус, въпреки че в сериала точно тази диагноза се споменаваше много по-често от която и да е друга. Има две обяснения за това - лупусът може да прилича на много други болести (затова го наричат \"великия имитатор\"), но същевременно е изключително рядко и трудно за разпознаване заболяване. Точно затова поставянето на такава диагноза извън телевизионния екран може да бъде фатално бавно, докато пациентът се лута между неправилните специалисти.Лупус е една от автоимунните болести, на които Организацията на пациентите с ревматични заболявания в България (ОПРЗБ) ще обърне внимание тази година в рамките на информационната си кампания в Седмицата на ревматичните заболявания. На 10 май е , а на 12 май - . В тази група болести са също и .Лупусът е рядко, системно, автоимунно заболяване, при което собствените антитела атакуват здравите клетки в тялото. Името на болестта идва от латинската дума за вълк, заради лезиите по лицето, които могат да възникнат и напомнят животинско ухапване.Среща се осем пъти по-често при жените отколкото при мъжете. Проявява се по различни начини. Може да изглежда като грип, като бъбречна или като сърдечна недостатъчност - оттам и прозвището \"великия имитатор\". Все още не са известни причините за отключването и развитието на болестта - установено е, че за нея има генетично предразположение, но съществуват и други фактори, като различни изследвания го свързват с прекомерно излагане на слънчева светлина, стрес, хормонален дисбаланс, цигарен дим, някои лекарства, инфекции и др.Голям проблем у нас е липсата на специалисти. В България има , като в Монтана, Разград, Хасково, Габрово, Благоевград, Кърджали, Перник и Кюстендил няма нито един, разказват от Организацията на пациентите с ревматични заболявания. Детските ревматолози са 11, като 7 от тях са концентрирани в София. Това проточва диагностицирането с години, а без правилна диагноза болестите се усложняват и водят до инвалидизиране на пациентите.В България лупусът е включен в списъка с редки заболявания и честотата му тук е под 50 случая на 100 хиляди, но диагностицирането е затруднено заради недостига на специалисти. В някои случаи при българи , отбелязват от пациентската организация. Както и за останалите редки заболявания, лечението е много скъпо, но не се покрива изцяло от здравната каса, посочват още от там. Окончателно излекуване всъщност няма, а само поддържаща терапия, чиято цел е да се постигне ремисия и да се предпази организмът от по-нататъшно увреждане.Това също е рядко заболяване, и отново е типично за жените - засяга десет пъти повече жени отколкото мъже, предимно в активна възраст между 20 и 50 години.Страдащите от фибромиалгия изпитват силни болки по цялото тяло и смазваща умора, без да има видима причина за това. Специфично за болестта е, че болка може да се усеща във всички части на тялото, и понякога е толкова силна, че пречи на съвсем обикновени дейности в работата и домакинските задължения. Заради това и диагностицирането може да е мъчително - защото изисква диагнозата се поставя чак след като се изключат други различни заболявания, причиняващи болки.Хората, които страдат от ревматични заболявания като лупус, ревматоиден артрит или болест на Бехтерев са по-предразположени да развият и фибромиалгия. Тя засяга средно от 3 до 6% от световното население, но официална статистика за България няма.", "date": "09-май-2017", "title": "Лупус, фибромиалгия и други сериозни диагнози в Седмицата на ревматичните заболявания"}
{"url": "http://www.dnevnik.bg/photos/2017/05/09/2967921_fotogaleriia_izlojba_pochita_polovin_vek_pink_floid/", "text": "", "date": "09-май-2017", "title": ""}
{"url": "http://www.dnevnik.bg/bulgaria/2017/05/09/2968111_subdata_na_referenduma_v_trun_shte_se_reshava_v_suda/", "text": "В административния съд в Перник е образувано дело срещу решението на Общинския съвет на Трън за провеждането на местен референдум за добива на полезни изкопаеми. Делото е по жалба на областния управител Васил Михайлов, показа проверка на \"Дневник\" в съда. Първото заседание е насрочено за 17 май.Миналата седмица пресцентърът на Върховния административен съд (ВАС) съобщи за жалбата на Михайлов, но обясни, че производството е в етапа - проверка и редовност на обжалването. Обжалването е с доводи за незаконосъобразност на решението на общинския съвет поради неспазване на установената форма, заради немотивираността му, както и поради противоречие на обжалвания акт със Закона за пряко участие на гражданите в държавната власт и местното самоуправление.Пред БНТ Михайлов коментира, че този въпрос не е от компетенциите на органите на местно самоуправление, защото засяга държавни интереси и е от национално значение. \"Полезните изкопаеми са национално богатство. Следователно въпросът за решаването на използването им не предполага местен, а изобщо, ако трябва да има някакъв референдум, то би следвало да бъде национален\". В конституцията подземните богатства са обявени като \"изключителна държавна собственост\". Следователно тяхното управление, ползване и разпореждане е в правата на Министерския съвет, заяви Михайлов.Той допълни, че \"Законът за устройство на територията урежда приемането или неприемането на такива планове единствено по законосъобразност, а не по целесъобразност, т.е. ако са налице законови предпоставки за това, спазени са всички нормативни актове, не би следвало местен орган какъвто е общинският съвет да казва не\"., проведено на 21 април 2017 г. бе одобрено предложението за произвеждане на местен референдум на 11 юни с отговор на въпроса: \"Против ли сте Община Трън, чрез Общинския съвет да одобрява устройствени планове, определящи територии за добив и преработка на метални полезни изкопаеми?\".В коментар пред държавната телевизия от общината заявиха, че подготовката за местното допитване продължава, докато съдът не се произнесе. \"Според нашите юристи устройствените планове и произнасянето по тях е в прерогативите на общинските съвети, така че ние държим на нашето. А вече оттук нататък съдът ще решава\", заяви председателят на общинския съвет Бойчо Харалампиев.Местният референдум в Трън . Заповед на областния управител Михайлов обаче спря провеждането му с мотива, че книжата за допитването не са били утвърдени от общинския съвет на едно заседание заедно с решението за провеждането му, както постановява законът.", "date": "09-май-2017", "title": "Събдата на референдума в Трън ще се решава в съда"}
{"url": "http://www.dnevnik.bg/sviat/2017/05/09/2968128_navalni_se_podloji_v_ispaniia_na_operaciia_na/", "text": "Алексей Навални - най-популярният опозиционен лидер в Русия, се подложи на операция на роговицата на дясното око, което пострада при нападение срещу него на 27 април. Операцията е извършена в Барселона, след като с известно забавяне той получи задграничен паспорт от руските власти.В  той обясни, че зрението му ще се възстановява още няколко месеца.\"Веднага отговарям на очевидния въпрос - не, лечението ми не е заради това, че са ме били по дясното око\", написа Навални. Той допълни, че проъдлжава да не вижда нормално и се шегува, че \"на молбата да ми монтират рентгеново или инфрачервено зрение ми отказаха категорично - поредната проява на русофобия\".При нападението на московска улица неизвестен засега нападател плисна в лицето на Навални зеленикава течност, от която той получи химическо изгаряне на дясното око. На 4 май той написа в блога си, че са съхранени едва 15% от зрението на окото и може да се наложи присаждане на роговица.По повод нападението е започнато разследване и според Навални в използваната течност вероятно са добавени някакви химикали, предизвиквали изгарянето.", "date": "09-май-2017", "title": "Навални се подложи в Испания на операция на изгореното от нападение око"}
{"url": "http://www.dnevnik.bg/sport/2017/05/09/2968132_real_shte_igrae_atakuvasht_futbol_vupreki_predninata/", "text": "\"Реал\" (Мадрид) ще играе атакуващ футбол въпреки голямата си преднина срещу \"Атлетико\", каза треньорът на белите Зинедин Зидан. Отборът му гостува на \"Атлетико\" в сряда в реванш от полуфиналите в Шампионската лига.\"Реал\"  след хеттрик на Кристиано Роналдо.\"Ще подходим към този мач като към всеки друг - концентрирано и с желание да дадем всичко от себе си. Ще видим какво ще се получи, но целта ни няма да се промени. Резултатът не променя нищо, ще се постараем да вкараме\", каза Зидан.Французинът се надява да достигне до шестия си финал в Шампионската лига - като играч и треньор. \"Чувствам се отлично. Този клуб се наслаждава на такива моменти. Каквото и да си постигнал в миналото, трябва да продължаваш да се доказваш.\"Зидан смята, че въпреки победите срещу \"Атлетико\" във финалите от 2014 и 2016 г. сега мачът ще е различен. \"Те имат своите силни страни, а ние - нашите\", посочи той. И добави, че \"Реал\" ще направи голяма грешка, ако реши, че ще се класира леко.В другия полуфинал тази вечер .", "date": "09-май-2017", "title": "\"Реал\" ще играе атакуващ футбол въпреки преднината срещу \"Атлетико\", каза Зидан"}
{"url": "http://www.dnevnik.bg/kultura/2017/05/09/2967543_premiera_the_black_swells_do_it_again/", "text": "Българската група The Black Swells ще представи дебютния си албум The Quiet Life  с безплатен концерт в столичния клуб Jules Verne след 22 ч.Quiet Life е резултат от повече от година работа, a проектът е композиран, записан и издаден изцяло от групата. В петък той ще може да се купи на събитието, а онлайн ще бъде наличен на профила им в . \"Дневник\" показва една от единадесетте песни в него, Do It Again:Тогава те излязоха на една сцена с една от водещите нюйоркски групи през последното десетилетие  – едно от влиянията в албума наред с групи като Metz, The Jesus and The Mary Chain, The Velvet Underground. Миналата година те взеха участие на фестивала НОЩ в Пловдив и  клубен фестивал, обединил част от най-интересното в българския ъндърграунд. По-рано тази година те подгряваха гостуването на берлинската група Bleib Modern. Членовете на групата са също така обвързани с други млади български групи като Van Cock и издалите наскоро дебютен албум .", "date": "09-май-2017", "title": "Премиера: The Black Swells – Do It Again"}
{"url": "http://www.dnevnik.bg/pr_sfera/2017/05/09/2965598_novi_proekti_i_vuzmojnosti_za_ted_v_indiia/", "text": "Водещият европейски производител на матраци, легла, системи за спане и аксесоари за спалня, , организира бляскаво събитие, за да представи марката си официално в .След като си осигури присъствие на повече от  континента,  направи първи стъпки и на пазара в Индия.Събитието се проведе в , провинция Утар Прадеш, един от икономически най-добре развити области в Индия и бе съвместно организирано с   за Индия, - наследник на една от най-старите и големи индийски компании, На представянето присъстваха  Негово Превъзходителство г-н Петко Дойков, един от , г-н Елин Тодоров, , г-н PK Gandhi, както и На събитието обърнаха внимание и местната  и  на провинция Утар Прадеш, които посрещнаха представителите на ТЕД и делегатите от България в административните си сгради. Проведената там среща беше отразена и на  работи на Република България, както и в регионална печатна медия в над 4-милионен тираж.Официалната вечеря започна с приветствена реч , след което  за  направи вдъхновяваща презентация, отправяйки сърдечен поздрав на местния език хинди. По време на презентацията гостите се запознаха с видео на живописния Пловдив – града, в който е базиран производителя; корпоративно видео на фирмата, както и представяне на технологиите, материалите и продуктите на .Презентацията бе последвана от дискусия, на която бяха обсъдени  .Изложените модели , както и уникалният модел  от колекцията премум скандинавски легла, заинтригуваха посетителите не само с иновативния си дизайн и конструкция, но и с прецизната си изработка. Залата бе стилно подготвена в цветовете и брандирана съгласно фирмената идентичност на компанията. по време на събитието и , който вдъхновяващите продукти и фирмена презентация предизвикаха у посетителите, подсказаха за наистина .", "date": "09-май-2017", "title": "Нови проекти и възможности за ТЕД в Индия"}
{"url": "http://www.dnevnik.bg/bulgaria/2017/05/09/2967381_jult_kod_za_valeji_i_grumotevici_e_obiaven_za_13/", "text": "Предупреждението за опасните природни явления важи за областите Кърджали, Хасково, Ямбол, Смолян, Сливен, Бургас, Търговище, Разград, Русе, Силистра, Шумен, Добрич и Варна.От НИМХ прогнозират, че в тези области ще има краткотрайни и интензивни валежи с гръмотевици. Очакват се и градушки. Очакваните количества валежи са 15 - 25 л/кв.м, но локално ще има и повече. Жълтият код означава, че времето е потенциално опасно.Максималните температури ще са между 16° и 21°.", "date": "09-май-2017", "title": "Жълт код за валежи и гръмотевици е обявен за 13 области"}
{"url": "http://www.dnevnik.bg/pr_sfera/2017/05/09/2967556_sofiiamed_praznuva_5-ti_rojden_den/", "text": "", "date": "09-май-2017", "title": "\"Софиямед\" празнува 5-ти рожден ден"}
{"url": "http://www.dnevnik.bg/sviat/2017/05/09/2968155_evropeiskiiat_sud_shte_reshava_dali_gugul_narushava/", "text": "Берлински съд препрати към Европейския съд делото между германски издатели и \"Гугъл\", в което издателите настояват онлайн търсачките да им плащат за публикуването на откъси от съдържанието на статии.Най-големият издател на вестници \"Аксел Шпрингер\" и 40 други издателски къщи обвиняват \"Гугъл\" в нарушаване на авторските им права. Сега съдът в Люксембург ще трябва да анализира германския медиен закон в контекста на европейското право. Магистратите трябва да решат дали въпросният закон е трябвало да бъде представен на Европейската комисия, преди да влезе в сила през 2013 г. Процесът може да отнеме около година.\"На мнение сме, че искът има поне частично основание\", гласи решението на берлинския съд. Ако европейските съдии преценят, че Еврокомисията е трябвало да оцени новия германски закон, е възможно издателите да изгубят основанието за иска си, твърдят експерти, цитирани от агенция \"Ройтерс\".Т.нар \"второстепенно авторско право за издателите на преса\" бе предложено през 2012 г. от управляващата коалиция на Ангела Меркел и влезе в сила през 2013 г.Подобен закон бе приет и в Испания през 2014 г., а компанията реагира, като  на територията на страната.Законът практически задължава Google да плаща на испанските сайтове и медии за това, че показва части от техните публикации в Google News. Ако услугата дори представя само заглавието на новината, това отново би било достатъчно, за да провокира плащане.\"Тъй като Google News не изкарва пари (в този сайт няма реклами), за нас не е икономически целесъобразно да предлагаме услугата, ако трябва да плащаме\", коментира говорител на Google.Почти всички бразилски вестници  да публикува заглавия и извадки от статиите.Основната причина за решението им бе, че Google News води до намаляване на трафика към основните уебсайтове на вестниците. По този начин те губят ценни посещения, което води и до спад в рекламните им приходи.", "date": "09-май-2017", "title": "Европейският съд ще решава дали \"Гугъл\" нарушава авторските права на германски медии"}
{"url": "http://www.dnevnik.bg/video/2017/05/09/2968068_video_drugite_novini/", "text": "", "date": "09-май-2017", "title": "Видео: Другите новини"}
{"url": "http://www.dnevnik.bg/sport/2017/05/09/2967434_bushar_eliminira_sharapova_v_madrid_sled_trichasova/", "text": "Канадката Южени Бушар отстрани Мария Шарапова след маратонска битка във втория кръг на турнира от категория \"Премиер\" в Мадрид . 23-годишната тенисистка от Монреал се наложи със 7:5, 2:6, 6:4 в изключително драматичен двубой, продължил 2 часа и 52 минути.Бушар записа първа победа срещу Шарапова и сложи край на серията от четири поредни загуби срещу рускинята, която участваше с \"уайлд кард\" в Мадрид. Турнирът в испанската столица беше втори за бившата номер 1 от завръщането й на корта след 15-месечно наказание за употреба на мелдоний.Двубоят беше очакван с огромен интерес, след като наскоро канадката се обяви твърдо против участието на Шарапова в турнирите на WTA. Тя дори заяви, че според нея рускинята е измамница и трябва да получи доживотна забрана да се състезава.Двете изиграха паметен мач, който премина през купища обрати, десет пробива и общо 36 точки за пробив в 30-те гейма и приключи след 219 точки - 112, спечелени от Бушар, и 107 в сметката на Шарапова.Рускинята нанесе първия удар в мача, след като спечели подаването на съперничката за 4:2. Тя обаче не успя да задържи предимството си и канадката направи рибрейк при третата си точка за пробив в седмия гейм и общо пети от началото на мача.Бушар удължи серията си до три поредни гейма, реализирайки втори последователен пробив, за да поведе с 5:4. Канадката на свой ред се пропука и позволи на Шарапова да изравни, но стигна до трети пореден пробив и след това се възползва от втората си възможност да сервира за спечелването на сета.Бушар, която заема 60-ото място в световната ранглиста, имаше ранен шанс да потегли с пробив във втория сет. Не се възползва и малко по-късно последва срив в играта й, който доведе до пет последователни гейма в полза на Шарапова и решаващ трети сет.Драмата в този двубой тепърва започваше. Всеки един от първите пет гейма на финалния сет премина през равенство, като Бушар пропусна осем възможности за пробив, а Шарапова - четири.С много усилия сервиращите съумяха да задържат подаванията си до 3:3, когато последва серия от три поредни пробива. Два от тях бяха реализирани от Бушар, която при 6:5 стигна до възможност да сервира за победата и въпреки страхотната борбеност на Шарапова сложи точка на спора след близо три часа игра.В осминафиналите канадската тенисистка ще се изправи срещу водачката в основната схема Анжелик Кербер. Германката също имаше много труден мач във втория кръг, но победи чехкинята Катерина Синякова с 6:2, 1:6, 7:5 след два часа игра.Шарапова пък ще се насочи към следващия голям турнир на червени кортове - в Рим, където също ще участва с \"уайлд кард\".", "date": "09-май-2017", "title": "Бушар елиминира Шарапова в Мадрид след тричасова драма"}
{"url": "http://www.dnevnik.bg/sport/2017/05/09/2967483_juventus_posreshta_monako_za_da_podpechata_devetiia_si/", "text": "След 621 поредни минути без допуснат гол и повече от комфортен аванс след първия двубой шампионът на Италия \"Ювентус\" посреща лидера във френското първенство \"Монако\", за да довърши започнатото в княжеството и да подпечата мястото си във финала на Шампионската лига.След като желязната защита на \"старата госпожа\" отказа най-доброто нападение в европейския футбол през този сезон, а вдъхновяващите подавания на Дани Алвеш и голмайсторския нюх на Гонсало Игуаин , всичко в сблъсъка изглежда решено преди реванша в Торино.Сигурен изглежда и другият финалист в най-силния европейски турнир - носителят на трофея \"Реал\" (Мадрид), който спечели категорична победа с 3:0 срещу градския съперник \"Атлетико\" в първия мач на стадион \"Сантяго Бернабеу\". \"Ювентус\" опитва да стигне до финала на най-силния европейски клубен турнир за втори път в последните три години и общо за девети в историята си. Преди две години \"бианконерите\" отстраниха \"Реал\" в полуфиналите, преди да отстъпят пред \"Барселона\" в битката за трофея.Тимът от Торино е рекордьор по загубени финали - шест (два в КЕШ и четири в Шампионската лига) и не е стъпвал на европейския футболен връх от 1996 г. А италиански отбор не е печелил отличието от 2010 г., когато \"Интер\" на Жозе Моуриньо победи \"Байерн\" (2:0).Въпреки че \"Ювентус\" има отлична преднина, старши треньорът на отбора Масимилиано Алегри призова своите играчи да се концентрират изцяло върху предстоящия двубой и да не мислят за случилото се преди седмица в Монако.\"Трябва да играем със спокойствие и да сме наясно, че ни предстои труден мач, защото срещаме много силен съперник. Резултатът от първата среща няма голямо значение, защото между нас и Кардиф все още има 90 минути разстояние. Трябва да играем с правилния подход и да опитаме да поставим \"Монако\" под напрежение, без да мислим за предимството, което имаме от първия мач\", коментира италианецът. Освен резултатът от първата среща статистиката също е категорично в полза на \"Ювентус\" преди тазвечершния двубой с \"Монако\". Нито един отбор в историята на Шампионската лига не се е класирал за финала, след като е загубил първата среща от полуфиналите с два гола разлика.\"Ювентус\" се намира в серия от 22 последователни мача без домакинска загуба в Европа, а в полуфиналите на най-силния европейски клубен турнир има впечатляващи резултати в Торино - девет победи и само две загуби в 11 двубоя. В същото време \"монегаските\" нямат нито една победа като гост при трите си предишни участия във фазата на полуфиналите.\"Трябва да излезем и да атакуваме, освободени от лоши мисли. В първия мач имахме също толкова удари за гол, колкото имаше \"Ювентус\", но те бяха по-клинични в завършващата фаза. Ясно е, че те са по-зрели и опитни от нас, но в първата среща загубихме, защото не се възползвахме от шансовете си\", заяви треньорът на \"Монако\" Леонардо Жардим преди мача.Португалският специалист все още вярва, че отборът му може да елиминира \"Ювентус\". \"Продължаваме да изживяваме мечтата си. Нашата цел остава финалът на Шампионската лига. \"Юве\" е страхотен отбор във всеки елемент, така че трябва да покажем най-доброто, на което сме способни, ако искаме да ги победи. Но независимо от резултата във вторник, аз съм изключително горд от играчите си и от това, което постигнаха до момента\", допълни той. Джанлуиджи Буфон - Андреа Бардзали, Леонардо Бонучи, Джорджо Киелини, Алекс Сандро - Миралем Пянич, Сами Кедира, Дани Алвеш, Пауло Дибала, Марио Манджукич - Гонсало Игуаин.Даниел Субашич - Бенжамен Менди, Жемерсон, Камил Глик, Джибрил Сидибе - Бернардо Силва, Тиемуе Бакайоко, Фабиньо, Тома Лемар - Радамел Фалкао, Килиан Мбапе.", "date": "09-май-2017", "title": "\"Ювентус\" посреща \"Монако\", за да подпечата деветия си финал в Шампионската лига"}
{"url": "http://www.dnevnik.bg/photos/2017/05/09/2968053_snimka_na_denia_za_bezsmurtniia_polk_v_moskva/", "text": "", "date": "09-май-2017", "title": ""}
{"url": "http://www.dnevnik.bg/politika/2017/05/09/2967137_samo_edin_zakonoproekt_e_vnesen_za_tri_sedmici_v/", "text": "Социалистите искат преизчисляване на всички пенсии според средния осигурителен доход за 2013 г. Според изчисления, , най-ниските пенсии ще бъдат увеличени до 20%, а останалите до 2013 г. - с по-малък темп. Разходът за бюджета до края на годината щял да бъде 400 млн. лв., тъй като увеличението за година струвало 800 млн. лв. От ГЕРБ смятат, че цената е прекалено висока за момента и увеличение на пенсиите ще има само при добри икономически показатели.През следващата седмица депутатите ще се занимават с конструирането и разпределянето на местата в постоянните парламентарните комисии.Вицепремиерът и съпредседател на \"Обединени патриоти\" Валери Симеонов каза в събота, че коалицията му ще получи ръководните постове в 7 комисии. БСП ще получат председателските места в три комисии. Очаква се тази седмица комисиите да бъдат гласувани в пленарна зала.", "date": "09-май-2017", "title": "Само един законопроект е внесен за три седмици в парламента"}
{"url": "http://www.dnevnik.bg/sviat/2017/05/09/2967499_policiiata_evakuira_za_niakolko_chasa_severnata_gara_v/", "text": "Властите не съобщиха повече подробности за операцията и изхода от нея. Според френски издания полицията издирва трима опасни престъпници, намиращи се във влак на гарата. Специализираната операция е започнала час преди полунощ. Полицаите са се насочили към влак, идващ от Валенсиен, като пътник използва социалните мрежи, за да разкаже как полицаите са накарали всички да вдигнат ръце и после са започнали да проверяват хората. Всички пътуващи са били свалени от влака и са били насочени към ресторант на гарата, където отново са били проверени.Северната гара е невралгична точка в Париж, тъй като там тръгват много местни и международни влакове, в това число и високоскоростните влакове \"Евростар\" за Лондон. В района има и станция на метрото.", "date": "09-май-2017", "title": "Полицията евакуира за няколко часа Северната гара в Париж"}
{"url": "http://www.dnevnik.bg/sviat/2017/05/09/2967342_lyo_pen_ne_stana_prezident_no_specheli_mnogo_ot/", "text": "Неделната вечер във Франция безспорно принадлежеше на . Трийсет и деветгодишният новоизбран президент, който създаде и си отгледа партия за малко над година, победи кандидата на Националния фронт Марин льо Пен с над 30 процентни пункта – повече, отколкото даваха проучванията, а самата Льо Пен отстъпи и обеща \"дълбока трансформация\" на партията, която е възможно дори да си смени името. Би било глупаво обаче да се пише политически некролог за Льо Пен още отсега – тя може и да не спечели вота, но политическото бъдеще е пред нея, пише американското издание \"Атлантик\".На фона на победата на крайната десница в  и  от последните месеци някои наблюдатели може да говорят за разгром на популизма, но със своите 35% на балотажа Льо Пен всъщност донесе на партията си най-добрия ѝ изборен резултат в историята ѝ – близо два пъти повече от 17.8 на сто от подкрепата за баща ѝ, Жан-Мари льо Пен, преди 15 години. Сега тя има потенциала да осигури безпрецедентен резултат и на парламентарните избори другия месец, а през идните месеци и години да стигне и до истински победи.Каквото и да следва оттук нататък за френската политика, присъствието на Льо Пен в сърцето ѝ явно се приема за даденост до такава степен, че този път участието ѝ на балотажа се приемаше като \"неизбежно\" от години, а традиционни играчи възприемат част от идеите на Националния фронт в предизборните си кампании. Този път дори нямаше шок и масови улични протести, каквито съпроводиха през 2002 г. новината, че баща ѝ е стигнал до балотаж, пише \"Гардиън\".Льо Пен драматично разшири електоралната база на партията, сравнена с четирите десетилетия, в които  беше лидер. В хода на този процес тя на практика го изхвърли от партията и работи за отстраняване на антисемитски елементи (въпреки че все още показва открита ксенофобия към мюсюлмани). Националният фронт под ръководството на Марин льо Пен се фокусира върху имиграция, тероризъм и реторика срещу Европейския съюз, избягвайки същевременно социални теми, популярни сред консервативните католици, като например аборт и еднополови бракове. (Скорошни разкрития за временния заместник на Льо Пен, Жан-Франсоа Жалх, който веднъж се изказа скептично за газовите камери на нацистите по време на Холокоста, напомнят, че тази промяна на имиджа може би е по-скоро повърхностна.)Промяната позволи на Льо Пенкоито обхващаха средиземноморския бряг и южната част на Франция и да достигне до обхванатия от икономически спад и засегнат от мигрантска криза северен район, често определян като \"ръждивия пояс\" на страната, разказва \"Атлантик\".Тя се оказа приемлив избор дори за някои, които не я подкрепиха на първия тур, но го направиха на втори и получи 35% на балотажа, повече от около 21% на 23 април. Между двата тура баща ѝ успя да увеличи подкрепата си едва с един процентен пункт. Така идеята за \"републикански фронт\" - съюз на традиционните партии, които да разгромят кандидата на крайната десница на втория тур – може да се осъществи по през 2002 г., но не се случи напълно тази година. Според данни от екзит пол близо 20% от гласувалите за победения десен кандидат Франсоа Фийон на първия тур в неделя са пуснали бюлетина за Льо Пен въпреки изричните му призиви да подкрепят Макрон.\"Мнозина в партията гледат на (резултата на Льо Пен) като на успех. Хора, с които говорих, казаха, че няма да спечели изборите... И за тях това се вписва в дългогодишния наратив, че структурата на изборния процес е замислена така, че винаги да дискриминира Националния фронт,\" казва Дорит Жева, експерт по въпросите на Националния фронт в Централноевропейския университет.С този сравнителен успех зад гърба си Льо Пен отива и на  на 7 юни. В момента тя има само двама депутати в законодателния орган, а някои проучвания ѝ дават до 60 места. А плановете на Националния фронт вече се простират отвъд предстоящия вот – на среща с нови поддръжници в Югоизточна Франция, по думите на Жева, членове на партията вече са обсъждали европейските избори след две години и общинските през 2020 г.Ако към това се добави фактът, че Националният фронт има лоялни и активни поддръжници сред , може да се допусне, че ще се бори още по-ожесточено на следващия президентски вот през 2022 г., пише \"Атлантик\". Екзит пол данни показват, че около една трета от избирателите на възраст между 18 и 24 години са подкрепили Льо Пен на балотажа.Всичко това обаче ще е възможно само аков която вече съществуват разделения. Публикации във френските медии показват, че Националният фронт е разкъсан между лоялни последователи на Льо Пен и онези, които смятат, че тя предава наследството на баща си. Различията се очертаха още в неделя вечерта, минути след като резултатите бяха обявени, когато Жан-Мари льо Пен разкритикува кампанията на дъщеря си като отслабена от предложенията за напускане на Еврозоната и Европейския съюз. \"Проблемът с еврото, с Европа, с пенсиите... това повлече надолу кампанията ѝ, поне така мисля\", каза изгоненият през 2015г. от партията Льо Пен пред RTL.\"Мисля, че трябва да говорим на Франция за реалните проблеми, за демографските проблеми, за проблемите на масовата миграция.\" Според него един от основните виновници за загубата е заместник-председателят на партията Флориан Филипо.Марион Марешал - Льо Пен, племенница на Марин льо Пен, пък обяви, че промяната в позицията на \"Националния фронт\" относно бъдещето на Франция в еврозоната е дошла твърде късно и е била неразбрана докрай от избирателите. \"Не можахме да направим така, че изборите да бъдат разбрани като референдум за или против Франция, за или против масовата имиграция... за или против Европейския съюз такъв, какъвто го знаем,\" каза тя, цитирана от телевизия \"Франс 24\".Според телевизията, макар и победена на вота, Льо Пен спечели много, позиционирайки се като първа опозиционна сила срещу политиките на Макрон месец преди парламентарните избори.", "date": "09-май-2017", "title": "Льо Пен не стана президент, но спечели много от изборите"}
{"url": "http://www.dnevnik.bg/evropa/2017/05/09/2966106_svetlinno_shou_i_den_na_otvorenite_vrati_otbeliazvat/", "text": "Информационното бюро на Европейския парламент и Представителството на Европейската комисия в България организират 3D мапинг шоу и ден на отворените врати за ученици по случай Деня на Европа и 10 години от членството на България в Европейския съюз.3Dмапинг спектакълът ще бъде прожектиран днес от 21:30 часа върху фасадата на Националната художествена галерия (бившия Царски дворец) на площад \"Княз Александър I\".Той ще бъде излъчен 3 пъти – в 21:30, 21:50 и 22:15 ч. Шоуто ще може да бъде гледано и в интернет на  и във .", "date": "09-май-2017", "title": "Светлинно шоу и ден на отворените врати отбелязват Деня на Европа в София"}
{"url": "http://www.dnevnik.bg/politika/2017/05/09/2967497_znameto_na_evropeiskiia_sujuz_shte_bude_izdignato_pred/", "text": "Знамето на Европейския съюз ще бъде издигнато пред сградата на Президентството на тържествена церемония по случай деня на Европа. Церемонията ще се състои в присъствието на президента Румен Радев, председателя на парламента и представители на изпълнителната власт.По-рано през деня държавният глава Румен РадевСъбитието, на което ще присъстват български ветерани и представители на военно-патриотични съюзи и организации, ще започне от 9 часа.На 9 май 1950 година е датата, на която френският външен министър Робер Шуман прочита историческата декларация за обединение в Европа. Пет години след края на Втората световна война, той призовава за съюзяване на френските и западногерманските ресурси и промишленост за производство на въглища и стомана (които са в основата на оръжейната индустрия), за да се избегнат бъдещи военни конфликти. \"Декларацията на Шуман\" е в основата на Европейската общност за въглища и стомана, предшественик на днешния Европейски съюз.", "date": "09-май-2017", "title": "Знамето на Европейския съюз ще бъде издигнато пред президенството по повод деня на Европа"}
{"url": "http://www.dnevnik.bg/skorost/avtomobilna_industriia/2017/05/09/2967476_v_rodilniia_dom_na_nai-malkite_mercedesi_video/", "text": "Историята на завода на \"Мерцедес\" в Унгарския град Кечкемет започва през март 2012 година, като той става първата производствена мощност на компанията за леки коли извън Германия. Инвестицията е 800 млн евро, а от самото начало е решено в него да се сглобяват най-компактните модели на концерна от Щутгарт.Началото е поставено с Мерцедес В-клас, а сега край Кечкемет се правят още CLA, CLA Shooting Brake. Това е единственият завод, където се произвеждат моделите от фамилията CLA.Частите за колите идват основно от завода на \"Мерцедес\" в Ращат (Баден -Вюртенберг, Германия), експерти от който контролират работата в унгарската фабрика и имат грижата да организират работата в нея.В началото наетите работници са 2500, а към момента те вече са 4000. Оборудването и организацията на работа са най-съвременни. Поточната линия е с дължина 1 километър.В завода масово се използват роботи, като доставките, на нужните части за всяко работно място, стават от роботизирани мини влакчета. Работи се на принципа на кошницата – за всеки автомобил, всяко работно място получава кутия с частите, които трябва да се монтират. Това гарантира бързина на работа и прецизност, като няма опасност някой компонент да не бъде поставен на мястото му.В Кечкемет се работи на три смени. На територията на завода има поликлиника и детска градина.До момента в Кечкемет са сглобени над половин милион леки автомобили. Засиленото търсене на компактните модели на \"Мерцедес\", става причина вече да се мисли за разширението на завода, в което ще бъдат инвестирани около 580 млн евро.Добрата бизнес среда в Унгария кара германският концерн да мисли и за изграждането на втори завод, в който ще бъдат инвестирани близо 1 млрд евро, съобщи наскоро списание Fortune. Той ще е от т.нар гъвкав тип, като в него ще могат да се произвеждат коли с различна архитектура. В него ще бъдат ангажирани около 2500 души.Към момента компактните модели на \"Мерцедес\" се произвеждат още в Ращат (А класа, В-класа и GLA, Уусикаупунки (Финландия, А класа) и Пекин (Китай, GLA). Към момента германският концерн произвежда 32 модела. Глобалната производствена мрежа за леки коли на \"Мерцедес\", която включва пък включва 29 локации, като пряко ангажираните служители са 78 хиляди.", "date": "09-май-2017", "title": "В родилния дом на най-малките мерцедеси (видео)"}
{"url": "http://www.dnevnik.bg/razvlechenie/2017/05/09/2966112_kotkite_na_endrju_loid_uebur_pristigat_v_sofiia/", "text": "\"Котките\" на Ендрю Лойд Уебър пристигат днес у нас за шест представления между четвъртък и неделя (6-11 май). Спектакълът е един от акцентите в програмата на 35-тата годишнина на НДК и фестивала \"Салон на изкуствата\".Световноизвестният мюзикъл гостува в оригиналната си постановка за пръв път у нас, след като миналата година бе \"съживен\" след 16-годишна пауза. За 9 месеца е бил показван над 300 пъти в цял свят. Той прави дебюта си през 1981 г. в театралния квартал \"Уест енд\" в Лондон и година по-късно започва да бъде представян на Бродуей. През 1983 г. екипът на \"Котките\" печели 7 награди \"Тони\", включително за най-добър мюзикъл, най-добра музика и най-добра режисура на мюзикъл.За спектаклите днес в България пристига оригиналният екип от над 100 членове – 78 актьори и 27 сценични работници. Седем камиона са били нужни, за да се пренесат декорите, костюмите и техниката за грандиозното шоу.\"Котките\" е театрална интерпретация на романа \"Популярна книга за котките от Стария Опосум\" на нобеловия лауреат Т. С. Елиът. Мюзикълът е композиран от Андю Лойд Уебър – автор на едни от най-известните музикални спектакли в света, сред които са \"Фантомът на Операта\", \"Исус Христос Суперзвезда\" и \"Евита\".Билетите за представленията са на цена между 65 лева и 155 лева, но поради големия интерес първите представления вече са разпродадени.", "date": "09-май-2017", "title": "\"Котките\" на Ендрю Лойд Уебър пристигат в София"}
{"url": "http://www.dnevnik.bg/sport/2017/05/09/2967504_goldun_steit_stigna_finala_v_zapadnata_konferenciia/", "text": "След като шампионът \"Кливланд кавалиърс\" се , фаворитът за титлата \"Голдън стейт уориърс\" също записа осем победи в осем мача по пътя към финала в Западната конференция.\"Воините\" нямаха никакви проблеми и в четвъртия мач срещу \"Юта джаз\". Те се наложиха със 121:95 като гости и постигнаха най-убедителната си победа в серията, след като предишните три срещи завършваха с разлика между 11 и 12 точки.Стеф Къри беше най-резултатен за победителите с 30 точки, Дреймънд Грийн записа трипъл-дабъл от 17 точки, 11 асистенции и 10 борби, а още трима играчи в състава на вицешампионите завършиха с двуцифрен точков актив - Клей Томпсън с 21, Кевин Дюрант с 18 и Джавел Макгий с 12.В опит да достигне до големия финал в Националната баскетболна асоциация (НБА) \"Голдън стейт\" ще се изправи срещу победителя от серията между \"Сан Антонио спърс\" и \"Хюстън рокетс\", които си размениха по две победи в първите четири мача.В същата ситуация на изток е \"Кливланд\", който очаква \"Бостън селтикс\" или \"Вашингтон уизърс\". \"Голдън стейт\" изигра страхотна първа четвърт, след която взе огромен аванс от 22 точки - 39:17. \"Юта\" се върна в мача след 35:21 във втората част, но след почивката големият фаворит не допусна изненада и отново отвори разлика над 20 точки.\"Воините\" завършиха двубоя с 55% успеваемост в стрелбата за две точки (32/58), 42.3% от тройката (11/26) и 88.9% от наказателната линия, докато играчите на \"Юта\" отстъпваха категорично във всички елементи.\"Джазмените\" приключиха с много по-слаби проценти в стрелбата - съответно 40%, 29.6% и 75%, по-малко борби - 42 срещу 50, и драстично по-малко асистенции - 13 срещу 38.Гордън Хейуър беше най-резултатен за домакините с 25 точки, Шелвин Мак добави 18, Данте Екзъм се включи от пейката с 15, а Руди Гобер завърши с дабъл-дабъл от 12 точки и 13 борби.\"Юта\" допусна пета поредна и общо шеста загуба срещу \"Уориърс\" в седемте мача между двата отбора през този сезон. Единственият успех на \"джазмените\" дойде в последната им среща от редовния шампионат - 105:99 като гости на 10 април.", "date": "09-май-2017", "title": "\"Голдън стейт\" стигна финала в Западната конференция без загубен мач"}
{"url": "http://www.dnevnik.bg/politika/2017/05/09/2967531_spored_cvetan_cvetanov_lichnite_ambicii_na_hristo/", "text": "\"Христо Иванов беше човекът, който получи пълната политическа подкрепа за стратегията си за съдебна реформа. Той обаче предпочете да прави личен политически проект. Не трябва да бъркаме реформите, които трябва да бъдат направени, и личните амбиции\".Това заяви пред Би Ти Ви зам.-председателят на ГЕРБ и лидер на парламентарната група на партията Цветан Цветанов. Той добави, че трябва да имаш фиксация по даден въпрос и да говориш само за него, когато създаваш партия. Точно това направил Иванов, а в ГЕРБ знаели, че \"това ще му бъде целта\".Според Цветанов има реални от предходното Народно събрание. По думите му специализираният съд и прокуратура са институциите, които получават положителна оценка от Европейската комисия. Той обясни и защо бившият правосъден министър Екатерина Захариева е определена за вицепремиер, отговарящ за съдебната реформа.\" сред западните ни партньори\", заяви Цветанов.По думите му \"Обединени патриоти\" няма да подкрепят въвеждането на мажоритарна избирателна система и са предупредили ГЕРБ затова още при съставянето на програмата за управление. Цветанов изрази надежда, че другите парламентарно представени партии ще гласуват положително за въвеждането ѝ, за което гласуваха над 2.5 млн. българи на референдума, организиран от \"Шоуто на Слави\". от четвъртък пред сградата на Народното събрание с искане референдумът да влезе за обсъждане в парламента, тъй като не му достигнаха няколко хиляди гласове да стане задължителен.Цветанов призна, че \"Обединени патриоти\" са го предложили за министър на вътрешните работи, но след разговор с Бойко Борисов са преценили, че няма кой да го замести в партията и са се възползвали от \"голямата резервна скамейка на ГЕРБ\" при избора на Валентин Радев на поста. Той добави, че най-вероятно ще стане председател на вътрешната парламентарна комисия.", "date": "09-май-2017", "title": "Според Цветан Цветанов личните амбиции на Христо Иванов за партия надделели над съдебната реформа"}
{"url": "http://www.dnevnik.bg/sviat/2017/05/09/2967303_zaradi_trik_izmislen_ot_dyo_gol_makron_moje_da_poluchi/", "text": "Неизвестен във Франция преди три години, с партия на едва 12 месеца, новоизбраният френски президент Еманюел Макрон  въпреки всички трудности. Предизвикателството пред него сега ще е да управлява.За да направи това, на парламентарните избори през юни той трябва да си осигури мнозинство, което подкрепя предизборните му обещания, във време, когато двете традиционни партии на Франция ще приведат мощните ми машини в действие.Поне едно обстоятелство е в негова подкрепа и това е \"увеличителят\" на мнозинството – ефект върху избирателната система, създаден от следвоенния лидер Шарл дьо Гол, специално за да гарантира максимална президентска независимост от парламента.Миналата седмица проучване на мненията за вота на 7 юни показа, че новото движение на Макрон, \"Напред!\", може да спечели в континентална Франция между 249 и 286 места в долната камара на парламента. Дори резултатът му да е по-близо до първото число, ще е добър за него – необходими са му само 289 места за абсолютно мнозинство, а проучването не включваше остров Корсика и отвъдморските територии. Според него центристките и консервативните партии ще спечелят от 200 до 210 места в континентална Франция, крайната десница ще получи между 15 и 25, а социалистите – между 28 и 43.\"В най-лошия сценарий \"Напред!\" ще остане най-голямата политическа група, което ще ѝ е достатъчно, за да създаде мнозинство. Въпросът тогава ще е как и с кого,\" каза Брюно Жанбар от социологическия институт \"Опиниънуей\", ръководил проучването.\"Напред!\" е само на една година и за първи път ще предлага кандидати. Едва 14 имена са обявени засега и на пръв поглед изглежда необичайно да получи мнозинство. Картината обаче изглежда по-различна, ако прибавимизвестен сред политолозите като \"мажоритарния факт\" (fait majoritaire).Франция има система в два тура за всички национални избори, която дава на гласуващите втори шанс да изберат \"по-малко лошата\" опция. Това обикновено привлича гласове, които утвърждават легитимността на директно избрания президент – особено ако, подобно на Макрон, той има центристка програма.Когато се провеждат директно след президентските избори, законодателните обикновено са съпътствани от срив в активността сред разочарованите гласоподаватели на президентския вот и по-силна активност сред онези, получили президента, който са искали.Самият Дьо Гол разчита през 1958 г на новосъздадения \"Съюз за новата Република\", а президентът Валери Жискар д'Eстен основава центристкия \"Съюз за френска демокрация\" - преначертавайки, както и Макрон, политическата карта за Франция за собствените си цели.При последния парламентарен вот през 2012 г \"мажоритарният факт\" също влезе в действие. Социалистът Франсоа Оланд получи по-малко то 30% на първия тур както на президентските, така и на законодателните избори, но взе над 40 на сто на втория тур на законодателните и с помощта на 17 зелени депутати управляваше с комфортно мнозинство.\"Макрон може напълно да разчита на изключително солидно мнозинство от поне 350 депутати,\" каза Хавиер Шино, експерт по избори. Той добави, че за да се достигне този брой, президентът ще трябва да използва тактики като например да ухажва депутати от други партии.Старите партии ще окажат съпротива, особено консервативните републиканци, които се чувстват ограбени от победата заради фактора \"Макрон\" и заради финансовия скандал, от който пострада кандидатът им Франсоа Фийон.Водени от Франсоа Бароан, те се надяват, че ще получат достатъчно места, за да вкарат Франция в режим на \"съжителство\" за четвърти път от 1958 г.Съжителството, при което партията с мнозинство в парламента е различна от партията на държавния глава, не означава непременно парализа на управлението, но по-скоро, че премиерът и лагерът му в парламента имат преимущество пред президента.Министър-председателят Лионел Жоспен има това предимство през деветдесетте години на миналия век. Той прокарва социалистическо законодателство, включително намаление на работната седмица до 35 часа, под носа на консервативния президент Жак Ширак.Икономистът Кристофър Дембик от датската \"Саксо банк\" гледа на съжителството с републиканците като втория най-вероятен сценарий – първият според него е мнозинство на Макрон, което може да разчита на сглобени на момента коалиции с по-малки групи.По-малките групивляво или вдясно от \"Напред!\" Социалистите са разкъсани между радикалното ляво, представлявано от техния победен кандидат Беноа Амон, или по-центристкия, ориентиран към бизнеса клон на бившия премиер Манюел Валс. Според някои сведения в центристкото крило на Републиканците също има намерения за отделяне и създаване на собствена партия, с която Макрон би могъл да работи.Макрон вече е казвал, че иска половината от бъдещите му депутати да нямат досегашен опит като законодатели. Сред първите четиринайсет кандидати има фермер, мениджър на болница и предприемачи. Дали са неизвестни новобранци в политиката обаче, може да се окаже без значение. Според \"Опиниънуей\" едва 38% от френските гласоподаватели могат да назоват депутата, когото са избрали.", "date": "09-май-2017", "title": "Заради трик, измислен от Дьо Гол, Макрон може да получи мнозинство в парламента"}
{"url": "http://www.dnevnik.bg/na_put/2017/05/09/2960522_sedem_neshta_koito_da_izvadite_ot_bagaja_si_predi_da/", "text": "Преди пътуване винаги е полезно да направим списък с нещата, които трябва да опаковаме: четка за зъби, втори чифт обувки, дезодорант... Но  предлага още един полезен списък – с нещата, които трябва да махнем от багажа.Пътуването с възможно най-малко вещи е по-евтино, по-удобно и по-приятно. Затова веднага извадете от куфара си:Удобни обувки за ходене и друг, по-елегантен комплект, в случай, че посетите официално събитие. Всичко друго само заема място, което бихте могли да запълните със сувенири.Освен ако не пътувате в продължение на месец, само един чифт качествен деним ще бъде достатъчен.Кражба, загубен багаж, небрежност... има много варианти, при които бихте могли да се простите украшенията си. Заложете на евтините аксесоари, за които няма да ви е жал.Ако сте от хората, които обичат да са готови за всякакви ситуации, може да се изкушите да си вземете дъждобран за екскурзията в пустинята. Но всъщност няма нужда. Приемливо е да приготвите връхна дреха за всеки случай, но недейте да очаквате виелица... в Маями... през ноември.Колко време ще ви отнеме да използвате цялата бутилка балсам за коса или душ-гел? Със сигурност повече, отколкото ще прекарате на път. Прелейте в по-малки контейнери количеството крем, шампоан или лекарства, които ще ви трябват.Не е нужно да купувате скъпи сувенири в туристическите квартали. Но ако отивате в град, в който има аптеки и супермаркети, можете да си спестите носенето на тоалетни принадлежности.2017-та година е. За всичко има приложения.", "date": "09-май-2017", "title": "Седем неща, които да извадите от багажа си, преди да потеглите"}
{"url": "http://www.dnevnik.bg/sport/2017/05/09/2967515_dokaraniiat_sus_spartan_bulgarski_karatist_e_v/", "text": "Българският състезател по шотокан карате-до Тодор Събев, който пострада по време на европейското първенство в сръбския град Суботица, е контактен и в стабилно състояние.Тази нощ той беше настанен във Военномедицинска академия с черепно-мозъчна травма, след като по разпоредба на премиера Бойко Борисов  \"Състоянието му беше много критично до неделя полунощ и през нощта имаше реална опасност за живота му, но тази сутрин лекарите ни увериха, че състоянието му е стабилно. Той е в кондиция, в съзнание е и говори\", разказа председателят на федерацията по шотокан карате-до Александър Славков пред Би Ти Ви.22-годишният Събев, който е двукратен световен и трикратен европейски шампион, е пострадал заради неспортсменско действие на румънския му съперник във финала на европейското в Суботица. След като главният съдия е присъдел победа за българина, румънецът е нанесъл два удара в брадата на Събев.\"Тодор вече беше свалил гарда и не очакваше, което също е допринесло за травмата. Отвън ударът не изглеждаше толкова тежък и не очаквахме, че няма да може да стане. На моменти идваше в съзнание, на моменти изпадаше в криза\", обясни Славков.\"Беше откаран с линейка в болницата в Суботица, където му беше направен скенер и състоянието беше доста притеснително, защото се съмняваха за счупен прешлен на врата и голяма черепно-мозъчна травма, понеже имаше 14 мм кръвен оток и то във фронталния лоб, което е доста рисково място. Наложи се втори скенер и там вече състоянието беше по-спокойно, и затова го прехвърлиха в Белград\", допълни той. В България е направен още един скенер на Събев. \"Увериха ни, че ще се стабилизира. Няма опасност да отворят черепа и ще продължат да го наблюдават без операция, което беше най-критичната точка\", каза още президентът на федерацията по шотокан карате-до. Славков обясни, че след като Събев е бил настанен в болницата Белград, от националния отбор са се свързали с министерството на здравеопазването. \"И те тук по съвсем официален път са се свързали с премиера\", заяви той.", "date": "09-май-2017", "title": "Докараният със \"Спартан\" български каратист е в стабилно състояние"}
{"url": "http://www.dnevnik.bg/bulgaria/2017/05/09/2967516_cacheva_niama_da_pravi_reformi_a_zaharieva_shte/", "text": "Лидерът на \"Да, България\" Христо Иванов обяви пред Би Ти Ви, че новият правосъден министър Цецка Цачева е поставена на поста, \"\". По думите му определянето на Екатерина Захариева за вицепремиер, който отговаря за съдебната реформа е добре преценен ход на министър-председателя Бойко Борисов.\"Мандатът, възложен на Цачева, е да не се правят реформи. Тя ще крепи статуквото. Премиерът си дава сметка, че Цачева няма да може да обясни убедително навън какво се прави като реформи и заради това Захариева ще замазва положението пред Европа\", заяви Иванов.По думите му бившият председател на Народното събрание е \"получила инструкции да не пипа главния прокурор\". Това било и една от причините Захариева да не продължи да бъде правосъден министър, защото \"\". Иванов каза още, че всичко различно от реформа на прокуратурата ще бъде бягство от реформата в съдебния сектор.\"Трябва тези хора по висшите ешалони на властта да имат страх от закона. Гражданите виждат, че те са недосегаеми, а гаранция за тяхната недосегаемост е прокуратурата\", уточни Иванов.Според него скандалът след срещата между главния прокурор Сотир Цацаров и бизнесмените Сашо Дончев и Георги Гергов ще бъде отразен в доклада на Европейската комисия и по този начин ще се види реакцията на Европа.", "date": "09-май-2017", "title": "Цачева няма да прави реформи, а Захариева ще замазва положението пред Европа, обяви Христо Иванов"}
{"url": "http://www.dnevnik.bg/sviat/2017/05/09/2967505_pobedata_na_makron_vdigna_prodajbite_na_tatuirovki_i/", "text": "Сувенирите, свързани с новоизбрания президент на Франция Еманюел Макрон, се харчат като топъл хляб, пише в. \"Фигаро\".В победоносната нощ за Макрон от централата на движението му бяха донесли в двора на Лувъра, където неговите симпатизанти празнуваха, кашони с тениски, торбички, знамена и други сувенири, свързани с него. Те се предлагаха безплатно.В онлайн бутика на политическата сила, заработил на 22 февруари и управляван от компанията \"Батлие САС\", стоките, свързани с Макрон, предизвикаха небивал интерес в нощта на победата му на балотажа и на сайта бяха регистрирани около 1000 поръчки. Там феновете на Макрон могат да открият тениски за 10 евро, пуловери за 20 евро, платнени торбички за 10 евро, гривни от плат за 5 евро, комплект временни татуировки за 5 евро и др. В сайта се предлагат и чаши, значки и химикалки, свързани с Макрон.Някои продукти са произведени в Испания и Източна Европа, а довършителните работи се правят във Франция.Интересно е, че фирмата управляваща онлайн магазина с продукти, свързани с движението на Макрон, управляваше и онлайн магазина с продукти, свързани с Франсоа Фийон, кандидата за президент на десницата, който се провали на първия тур. Фийон обаче наложил там да има продукти 100 процента произведени във Франция, а цените им били по-високи, например часовник за 34 евро, анорак с качулка за 65 евро, ключодържател за 25 евро и др.По време на предизборната кампания крайнодесният кандидат за президент Марин льо Пен пък бе критикувана за \"предизборни\" тениски, произведени в Бангладеш, въпреки че тя искаше да наложи глоби на френските компании, изнасящи производството си зад граница.", "date": "09-май-2017", "title": "Победата на Макрон вдигна продажбите на татуировки и пуловери с лика му"}
{"url": "http://www.dnevnik.bg/bulgaria/2017/05/09/2967566_v_detskite_iasli_v_sofiia_shte_ima_videonabljudenie/", "text": "В детските ясли в София ще има видеонаблюдение. То ще бъде поставено в занималните и спалните помещения. Това обяви пред БНТ столичният зам.-кмет по финанси и здравеопазване Дончо Барбалов.Думите му идват само , който ще е насочен срещу зачестилите прояви на физическо и психическо насилие над деца в яслите, детските градини и училищата. Едно от исканията им е да бъдат поставени камери във всички подобни институции. Те дори настояват да гледат онлайн какво се случва с техните деца.\"На този етап би било малко прекалено подобно нещо. Ще имаме записи, които ще се пазят 30 дни в детската ясла, ще имаме записи в дирекция \"Здравеопазване\", така че да реагираме, ако родителите имат притеснения\", каза още Барбалов.Той уточни, че към момента общината планира да постави видеонаблюдение само в яслите, тъй като в детските градини децата са по-големи и комуникацията с тях е по-лесна. Така поставянето на камери при най-малките е с приоритет.По думите му в София има 176 училища, като в 126 от тях има изградено видеонаблюдение вътре в помещенията. То било поставено заради матурите. Тепърва щяло да се мисли за поставяне на камери в районите около училищата.Барбалов допълни, че трябва да се засили диалогът между родители и директорите в детските ясли, защото е \"изключително важно всякакви напрежения да бъдат констатирани и да бъде реагирано колкото е възможно по-рано\". Освен това трябва да има отчетност и контрол на директорите и ако някой не си върши работата, той ще си понесе отговорността.", "date": "09-май-2017", "title": "В детските ясли в София ще има видеонаблюдение, заяви зам.-кметът Дончо Барбалов"}
{"url": "http://www.dnevnik.bg/biznes/2017/05/09/2967544_voennite_zavodi_pecheliat_znachitelno_ot_konfliktite/", "text": "Финансовите резултати на военните заводи се подобряват заради военните конфликти в региони,които са основни пазари за българските производители на специална продукция, показват финансовите отчети за 2016 г.Най-големият държавен завод в сектора - сопотският ВМЗ, който допреди няколко години беше на ръба на фалита, е повишил приходите си четири пъти през миналата година, а печалбата му е нараснала над седем пъти, съобщава в днешния си брой . Подписаните договори за поръчки обещават подобряването на резултатите да продължи.Сопотският завод е наел допълнително хиляда служители. Основните пазари на компанията са Близкият изток, Индия, Северна Африка, бившите социалистически държави и бившите съветски републики, които използват оръжейни системи, за които ВМЗ прави боеприпаси.Положителна е тенденцията и при търговеца \"Кинтекс\" и по-малкия производител НИТИ – Казанлък. Отложени плащания по договори са причината \"Кинтекс\" да отчете рязък скок на приходите за първото тримесечие на тази година, като резултатът дори надвишава продажбите за цялата 2016 г.През миналата година компанията е изнесла военна продукция за 79.8 млн. лв., което е малко под отчетените 81.1 млн. лв. за предходната година. Основният проблем на дружеството е липсата на свободен паричен ресурс, с който да финансира бъдещи договори, посочва изданието. Голяма част от парите на компанията са блокирани за банкови гаранции, замразени средства има и във фалиралата Корпоративна търговска банка.Според доклада на ръководството компанията възвръща добрите си позиции в Индия, където е бил реализиран износ на значителна стойност. Голям е бил обемът и на експорта към Алжир. Друг ключов клиент на дружеството е министерството на отбраната на Етиопия.Далеч по-малкото НИТИ – Казанлък, което произвежда основно учебно-тренировъчни средства и полицейски боеприпаси, отчита спад на приходите и печалбата през 2016 г., но реалните резултати зад числата са по-добри. Макар че общите приходи на дружеството намаляват, тези от продажби на продукция, които са основното перо, се увеличават със 17% до 1.8 млн. лв. Намалението в другите приходи се дължи на незначителния размер на отписаните през годината задължения.Значително се увеличават приходите от продажби и през първите три месеца на тази година, което се дължи както на основни за компанията изделия, така и на нови продукти. Печалбата към края на март е 3.5 пъти по-голяма от същия период на миналата година.", "date": "09-май-2017", "title": "Военните заводи печелят значително от конфликтите по света"}
{"url": "http://www.dnevnik.bg/ot_vas/novini_ot_vas/2017/05/09/2967520_novi_150_globeni_prez_grajdanite_za_april/", "text": "", "date": "09-май-2017", "title": "Нови 150 глобени през \"Гражданите\" за април"}
{"url": "http://www.dnevnik.bg/bulgaria/2017/05/09/2967585_zam-kmet_plashta_87_lv_naem_za_obshtinsko_jilishte_ot/", "text": "Заместник-кмет на Варна живее във ведомствено жилище от 110 кв. м срещу наем от 86.84 лв. Това стана известно от репортаж, излъчен в сутрешния блок на \"Нова телевизия\". Повод за него стана разследване, публикувано в блога на журналиста Борис Касиков, познат от предаването \"Господари на ефира\".От излъчения материал стана известно, че на 2 февруари с решение на Общинския съвет във Варна апартаментът е бил прехвърлен от фонд \"Ведомствен\" във фонда за настаняване на граждани с установени жилищни нужди, класифицирани катоСпоред публикацията, станала повод за репортажа на \"Нова телевизия\", зам.-кметът на Варна няма как да попадне в категорията \"крайно нуждаещ се\". Справка за имотното състояние на Пейчев и съпругата му Бойка показва, че през 2003 г. те са станали собственици на апартамент от 64 кв.м в софийския район \"Сердика\". Година по-късно той е бил продаден.През 2006 г. зам.-кметът и съпругата му са дарили на сина си Пламен друг апартамент от 66 кв.м във варненския кв. \"Трошево\".Данните от Имотния регистър показват също, че от 2001 г. до 2008 г. Пейчо и Бойка Пейчеви неколкократно са ипотекирали срещу заеми от различни банки имот в Силистра. Става дума за терен от над 300 кв.м и намиращите се в негос площ 112 кв. м и 138 кв. м.Тази справка, както и заплатата от 1200 лв., която Пейчев днес сам оповести, показват, че семейството му няма как да бъде класифицирано като \"крайно нуждаещо се\". А това поставя въпроса как и защо ведомственият апартамент, в който живее сега, е бил прехвърлен във фонда за удовлетворяване на лица с остри жилищни нужди?Обяснението, което Пейчев даде тази сутрин, е, че става въпрос за \"техническа грешка\", допусната от длъжностно лице в общинската администрация.Важната подробност в случая е, че след \"грешката\"Според сега действащите наредби на община Варна, в случай че се състои, продажбата трябва да бъде извършена на цена \"не по-ниска от данъчната оценка на имота\". Така общински апартаменти във Варна се продават на цени от 280 до 450 лв. за кв.м. Това означава, че при продажба апартаментът, в който в момента са настанени Пейчо Пейчев и семейството му, може да бъде продаден за около 25 хил. евро, или около 4 пъти по-малко от пазарната стойност на имотите с подобни размери в същия район на Варна.Сградата, в която се намира жилището, отдадено под наем на зам.-кмета срещу 87 лв. на месец, се намира в парцел с обща площ 5 дка. Върху него през 2008 г. администрацията на бившия варненски кмет Кирил Йорданов предоставя право на строеж в полза на дружеството \"Пътища и мостове\". Там компанията трябваше да построи офис сграда с височина 92 м, което автоматично щеше да я превърне в най-високата в града. Проектът обаче така и не беше реализиран.Като компенсация срещу отстъпеното право на строеж \"Пътища и мостове\" трябваше да изгради в същия парцел и кооперация, в която апартаменти да получатзаради свързването на булевардите \"Васил Левски\" и \"Цар Освободител\" във Варна. Днес стана ясно, че и това не се е случило. Собствениците на отчуждени имоти са били обезщетени с по около 25 – 30 хил. лв., а в жилищата, предназначени за тях, сега срещу ниски наеми са настанени служители на община Варна, ДАНС, Областната дирекция на полицията, прокуратурата и др.Пейчо Пейчев беше назначен за заместник-кмет на община Варна през август 2013 г. Преди това той има дългогодишен стаж в Министерството на отбраната, където е ръководил служба по търговско-икономическите въпроси в българско дипломатическо представителство, пише в биографията му. След това той е работил в банковата и застрахователната сфера.В моментав общинската администрация във Варна – \"Информационно и административно обслужване\", \"Финанси и бюджет\", \"Местни данъци\", \"Общинска собственост, икономика и стопански дейности\".", "date": "09-май-2017", "title": "Зам.-кмет плаща 87 лв. наем за общинско жилище от 110 кв. м във Варна"}
{"url": "http://www.dnevnik.bg/sport/2017/05/09/2967539_bushar_biah_vduhnovena_zashtoto_mnogo_hora_v_tenis/", "text": "Южени Бушар заяви, че е получила голяма подкрепа преди мача срещу Мария Шарапова и това допълнително я е мотивирало. Двете изиграха един от най-емоционалните и драматични мачове в женския тенис през този сезон, а 23-годишната канадка Двубоят от втория кръг на турнира в Мадрид беше очакван с огромен интерес, след като наскоро . Тя дори заяви, че според нея рускинята е измамница и трябва да получи доживотна забрана да се състезава заради положителната проба за мелдоний.\"Бях вдъхновена, защото много играчи дойдоха при мен и лично му пожелаха успех. Сред тях имаше състезатели, с които по принцип не говоря. Освен това получих голям брой текстови съобщения от хора в тенис средите, които ме подкрепиха. Исках да спечеля заради себе си, но и заради всички тези хора\", заяви Бушар на пресконференцията след двубоя.\"Някои момичета дойдоха в съблекалнята и искрено ми пожелаха успех, което по принцип не се случва. Това показва, че повечето хора споделят моето мнение (за Шарапова), но може би се страхуват да го изразят публично\", допълни канадката.След края на двубоя двете тенисистки се поздравиха и си стиснаха ръцете. \"Каза ми \"добра игра\", разкри Бушар и добави: \"Мисля, че тя наистина играе много добре след нейното така наречено завръщане.\"", "date": "09-май-2017", "title": "Бушар: Бях вдъхновена, защото много хора в тенис средите искаха да победя Шарапова"}
{"url": "http://www.dnevnik.bg/evropa/2017/05/09/2967542_germaniia_e_protiv_evroobligaciite_i_sled_pobedata_na/", "text": "Германското правителство не е променило позицията си против емитирането на общи облигации на еврозоната и след избирането на Еманюел Макрон за президент на Франция, обяви говорител на правителството в Берлин, цитиран от \"Ройтерс\".Ден след като Макрон  балотажа, думите на германския правителствен служител идват на фона на изявления от външния министър Зигмар Габриел (лидер на социалдемократите) в хода на кампанията, че подобна стъпка е възможна. Те обаче бяха опровергани от канцлера Ангела Меркел, според която е много \"рано\" да се говори за такъв сценарий.При срещи с германски официални представители преди вота Еманюел Макрон обяви, че е готов да прокара мащабни  във Франция – включително свързани с публичните разходи – а в замяна да издейства по-голяма германска солидарност с останалата част от еврозоната, където нивата на дефицит и дълг все още са високи.Застъпник на въвеждането на еврооблигации, работещ за германските власти, обаче е заявил за \"Ройтерс\", че победата на Макрон е крачка напред към въвеждането им.Същевременно говорител на германския финансов министър Волфганг Шойбле увери, че начини да се укрепи еврозоната ще бъдат обсъдени с представители на кабинета на Макрон, когато във Франция има нов действащ кабинет. \"Когато новото правителство встъпи в длъжност, ще има много общи теми за обсъждане. Това включва подсилването на еврозоната икономически, както и на нейните управленски структури,\" каза за журналисти Фридерике фон Тийзенхаузен.Анализатори в германски медии отбелязват, че Берлин едва ли ще е готов да разглежда сериозно идеята за еврооблигации преди вота тази есен, за да не предизвика гнева на избирателите, за които кризата в еврозоната е продукт на прекомерно разточителство от франция и южните страни членки на зоната с единна валута.След победата на Макрон Меркел каза, че  е \"крайъгълен камък\" на германската въшна политика. Не е нужно обаче Германия да променя икономическия си курс заради победата, каза тя.", "date": "09-май-2017", "title": "Германия е против еврооблигациите и след победата на Макрон"}
{"url": "http://www.dnevnik.bg/bulgaria/2017/05/09/2967562_mladen_marinov_stava_glaven_sekretar_na_mvr/", "text": "Младен Маринов е директор на Столичната дирекция на вътрешните работи . Завършил е Академията на МВР и право в УНСС. В системата на МВР постъпва през 1991 г. и е преминал през всички длъжности в СДВР – от полицай до директор на столичната дирекция.Маринов е роден е на 21 ноември 1971 г. в Тетевен. През 1997 е назначен на офицерска длъжност в отдел \"Охранителна полиция\" - СДВР. В професионалната си кариера е бил: полицай в направление \"Полиция\" - СДВР; полицейски командир в отдел \"Охранителна полиция\" - СДВР; началник-група в отдел \"Охранителна полиция\" - СДВР; началник-сектор в отдел \"Охранителна полиция\" - СДВР; заместник-началник и началник на отдел \"Охранителна полиция\" - СДВР. За година заема длъжността зам.-директор на СДВР. вътрешният министър Валентин Радев обяви, че си е \"харесал\" Маринов за най-високия професионален пост в системата на ведомството.", "date": "09-май-2017", "title": "Младен Маринов става главен секретар на МВР"}
{"url": "http://www.dnevnik.bg/bulgaria/2017/05/09/2967577_triabva_da_osuznaem_che_evropa_ima_nujda_ot_obedinenie/", "text": "Държавният глава Румен Радев взе участие в церемонията по полагането на венци и цветя пред Паметника на незнайния войн в София. Днес се честват 72 години от края на Втората световна война.\"Празнуваме Деня на Европа, но и Деня на победата. Днес най-ясно трябва да осъзнаваме, че Европа има нужда от обединение\", заяви Радев, цитиран от прессекретариата на президентството.На събитието присъстваха и български ветерани от Втората световна война, както и представители на военно-патриотични съюзи и организации и стотици граждани. Радев изказа почит към всички загинали българи в борбата с хитлерофашизма.\"Нека не забравяме, че осъждането на нацизма и фашизма в следвоенна Европа е абсолютен консенсус\", припомни държавният глава.Радев поздрави още и руския си колега Владимир Путин по повод Деня на победата. Той пожела благополучие и просперитет на народа му.\"Трудно можем да си представим как би изглеждал днес нашият свят без историческата победа преди 72 години, постигната с решителния принос на смелите мъже и жени, жертвали живота си за освобождението на света от нацизма\", заявява Румен Радев в писмото си до Путин.Пред сградата на президентството пък беше издигнато знамето на Европейския съюз. Церемонията се състоя в присъствието на държавния глава Румен Радев, председателя на Народното събрание Димитър Главчев, парламентаристи и представители на изпълнителната власт.Същевременно стотици граждани поднесоха венци и цветя пред Паметника на съветската армия. Сред тях бяха руският посланик Анатолий Макаров, лидерът на БСП Корнелия Нинова и част от депутатите на левицата. Венци и цветя бяха поднесени още и от името на \"Обединени патриоти\" и други политически партии.\"Напомням на стремящите се да препишат миналото и да изтикат Русия в задния двор на историята, че без победата ни нямаше да има европейска демокрация и Европейски съюз\", заяви в речта си Макаров.", "date": "09-май-2017", "title": "Трябва да осъзнаем, че Европа има нужда от обединение, каза Румен Радев"}
{"url": "http://www.dnevnik.bg/bulgaria/2017/05/09/2967611_unicef_decata_bejanci_v_tranzitnite_strani_stradat/", "text": "Близо 75 000 бежанци и мигранти, сред които 24 600 деца, блокирани в момента в Гърция, България, Унгария и Западните Балкани, са в риск от депресивни и тревожни състояния, причинени от продължаващата липса на ясна перспектива, предупреждава УНИЦЕФ.Въпреки че имат правото да бъдат събрани със семействата си в приемащите страни в Западна Европа като Германия и Швеция, търсещите убежище, които са в най-затруднено положение, не знаят дали и кога ще получат разрешение да продължат пътуването си.Ситуацията е особено тежка за самотните майки и децата, блокирани в Гърция и на Балканите в очакване за събиране с членовете на семействата им в други страни от Европейския съюз. В много случаи мъжете са първите членове от семействата, които предприемат пътуване към Европа, а останалата част от семейството пътува след това. Но със затварянето на границите през 2016 г. и изпълнението на Турско-Европейското споразумение за бежанците членове на семейства остават блокирани в транзитните страни, откъдето трябва да подадат заявления за събиране със семействата си – процес, който обикновено отнема между 10 месеца и 2 години.\"Виждаме самотни майки с деца, блокирани в Гърция, Сърбия и България, които не са виждали своите съпрузи и бащи от месеци и дори години. Процесът на събиране на семействата е бавен, а дали ще се случи събирането – не е сигурно и точно тази несигурност може да причини сериозен емоционален стрес и тревожност у децата и семействата, което забавя развитието им с години\", заяви Афшан Кан, регионален директор на УНИЦЕФ за Централна и Източна Европа и страните от ОНД и специален координатор по въпросите на бежанската и мигрантска криза в Европа.УНИЦЕФ и партньори наблюдават в Гърция психичното здраве и общото ниво на депресия сред самотните майки с деца, чакащи да бъдат събрани със семействата си, като им осигуряват психологическа подкрепа. \"Голяма част от самотните майки се чувстват объркани и изглежда, че са загубили мотивация, а емоционалното им състояние се отразява и на децата им\", заяви София Целепи, юрист, работещ с партньора на УНИЦЕФ \"Солидарност сега\".По-голямата част от молбите за събиране на семействата са от деца и разделени членове на семейства, блокирани в Гърция, но заради големия брой случаи за разглеждане и участието в процеса на най-малко 2 държави - членки на ЕС, процесът може да се окаже болезнено дълъг.През 2016 г. близо 5000 молби за събиране на семейства, 700 от които на непридружени и разделени деца, са били направени от Гърция, като само 1107 одобрени са достигнали страните, към които са се отправили до края на годината. Междувременно броят на бежанците и мигранти, блокирани в Гърция, Унгария и Западните Балкани, продължава да нараства – с около 60% само за изминалата година (от 47 000 души през март 2016 г., до близо 80 000 в края на април 2017 г.).", "date": "09-май-2017", "title": "УНИЦЕФ: Децата бежанци в транзитните страни страдат заради несигурното бъдеще"}
{"url": "http://www.dnevnik.bg/sviat/2017/05/09/2967603_feisbuk_da_premahne_publikacii_zaradi_ezik_na_omrazata/", "text": "Съд в Австрия реши, че \"Фейсбук\" трябва да премахне публикации, за които се смята, че съдържат слово на омразата, съобщи Би Би Си. Според магистратите става дума не просто за съдържание, създадено от австрийски потребители, но и от абонати по целия свят.Очаква се решението да има международни последици заради решението на съда, което засяга потребители извън Австрия.Апелативният съд във Виена постанови в полза на Зелените, която заведе дело, след като нейният лидер Ева Главишниг беше нападнат във \"Фейсбук\" от фалшив профил. Решението не е окончателно и се очаква да бъде обжалвано на по-горна инстанция.Блокирането на съобщения, съдържащи слово на омразата, за потребители в страната, няма да е достатъчно и трябва мярката да се приложи и за абонати в чужбина, включително за случаите, в които публикациите са споделени и дословно копирани от други потребители, смята институцията. Според нея за \"Фейсбук\" няма да е проблем да автоматизира процеса.\"Фейсбук\" и адвокатите му във Виена отказват да коментират решението, предаде \"Ройтерс\".Дитер Брос, депутат от Зелените, каза, че социалната мрежа с близо два милиарда потребители вече не може да действа, сякаш е обикновена платформа и трябва да поеме отговорност за публикациите, съдържащи омраза, и да открие начин да се справи с тях.Миналия месец Германия първоначално одобри, а после  планове за борба с фалшиви новини и за налагане на глоби, ако социалните мрежи не успяват своевременно да премахнат слово на омразата и невярна информация.междувременно обяви, че ще наеме , които да се борят с актовете на реч на омразата и друго проблемно съдържание, разпространявано чрез платформата.\"Гугъл\" пък обяви, че ще промени начина, по който работи търсачката му, за да се справи с проблема.", "date": "09-май-2017", "title": "\"Фейсбук\" да премахне публикации заради език на омразата, нареди австрийски съд"}
{"url": "http://www.dnevnik.bg/photos/2017/05/09/2965557_fotogaleriia_bulgariia_sled_10_g_v_es_celuvkata_pred/", "text": "", "date": "09-май-2017", "title": ""}
{"url": "http://www.dnevnik.bg/sport/2017/05/09/2967606_andre_agasi_e_favorit_za_nov_supertrenyor_na_novak/", "text": "Носителят на осем титли от Големия шлем Андре Агаси е основен кандидат за нов треньор на Новак Джокович, твърди британският \"Телеграф\". Световният №2 в мъжкия тенис предприе кардинални промени през миналата седмица и  - треньора Мариан Вайда, фитнес треньора Гебхард Фил Гритш и физиотерепевта Милян Аманович. През декември сърбинът .Агентът на Джокович Едоардо Арталди заяви, цитиран от \"Телеграф\", че все още няма избрано конкретно име за позицията. Носителят на 12 титли от Големия шлем пък обяви пред медиите в Мадрид, където му предстои участие в турнира от сериите \"Мастърс\", че ще търси бивш професионален играч с голям опит на най-високо ниво.\"Следващият треньор ще бъде някой, който има подобен опит с моя. Не са много хората в миналото, които са успели да стигна до такива позиции и са играли на такова ниво, така че ще видим\", каза още бившият лидер в световната ранглиста.Джокович даде да се разбере, че ще опита да намери \"супертреньор\" от ранга на Бекер. Двамата работеха заедно от началото на 2014 г., като през трите им съвместни години сърбинът спечели шест титли от Големия шлем и общо 25 трофея в турнирите на АТП.Откакто обаче триумфира на \"Ролан Гарос\" през миналата година и оформи кариерния си шлем, формата му драстично спадна. В момента световният номер 2 очаква и второто си дете, което трябва да се роди през август.Агаси беше един от малцината играчи, които успяха да задържат изключително високо ниво в много късен етап от кариерата си. Той спечели две от осемте си титли от Големия шлем, след като навърши 30 години, а последната дойде на Australian Open през 2003 г., когато беше 32-годишен.Американецът прекрати състезателната си кариера на 36 години след Откритото първенство на САЩ през 2006 г. Той започна последния си сезон под №7 в световната ранглиста, а през 2005 г. стигна до финала на US Open, печелейки три поредни петсетови мача, преди да загуби от Роджър Федерер във финала след четири сета.Преди време, попитан дали би станал треньор на Ник Кириос, Агаси отхвърли вероятността да работи с някой играч на пълно работно време. Според \"Телеграф\" Джокович може да предложи на 47-годишния американец позиция на треньор-консултант с ангажимент да работят заедно между 10 и 12 седмици.", "date": "09-май-2017", "title": "Андре Агаси е фаворит за нов \"супертреньор\" на Новак Джокович"}
{"url": "http://www.dnevnik.bg/sviat/2017/05/09/2967568_ot_izbora_na_makron_pecheliat_robite_na_evroto_obiavi/", "text": "Лидерът на италианското движение \"Пет звезди\" и бивш комик Бепе Грило каза в понеделник, че политиците, подкрепящи еврото, ще спечелят много от резултата на президентските избори във Франция и това ще изгуби \"още ценно време\" за спасението на Европа, предаде \"Ройтерс\".В блога си той написа в понеделник: \"Истински срам е, че във Франция отвращението от ужасите на глобализацията беше въплътено от Марин льо Пен, която е трудна за приемане.\"Въпреки сходството в някои от исканията с Льо Пен той обяви, след като тя се класира за балотажа, че движение  има малко общо с когото и да било от кандидатите.\"Още ценно време ще се загуби и от това ще спечелят пластмасовите кукли, роби на една невъзможна валута, каза Грило. Европа ще има още едно правителство, създадено от банките.\"Близо година преди парламентарните избори през май 2018 г.  е фаворит в сондажите и води с пет процентни пункта преднина пред управляващата лявоцентристка Демократическа партия. Сред обещанията му е да проведе референдум за или против еврото, ако спечели вота.", "date": "09-май-2017", "title": "От избора на Макрон печелят \"робите\" на еврото, обяви Бепе Грило"}
{"url": "http://www.dnevnik.bg/bulgaria/2017/05/09/2967592_sujuzut_na_sudiite_inspektoratut_kum_sudebniia_suvet/", "text": "Най-голямата съдийска организация - Съюзът на съдиите в България (ССБ), поиска от главния инспектор Теодора Точкова проверка на главния прокурор Сотир Цацаров заради срещата му с бизнесмена и издател на в. \" Сега\" Сашо Дончев, организирана с посредничеството на друг бизнесмен и висш БСП функционер - Георги Гергов. Аргументите на организацията са, че инспекторатът трябва следи за почтеността, независимостта и наличието на конфликт на интереси в работата на магистратите и за установяване на действия, които накърняват престижа на съдебната власт.От ССБ отбелязват и че призовават към действие инспектората,,заемайки изцяло позицията на Цацаров и доверявайки се единствено на неговите думи.Организацията припомня, че с последните изменения на Закона за съдебната власт (ЗСВ) се въведоха правила за проверка за почтеност и конфликт на интереси и за установяване на действия, които накърняват престижа на съдебната власт, и проверки, свързани с нарушаване независимостта на съдиите, прокурорите и следователите.Проверката за независимостта на магистрат е за установяване дали при изпълнение на служебните си задълженияот представители на публична власт или частно влияние. Проверката за действия, накърняващи престижа на съдебната власт, пък трябва да установи далии дали действията му компрометират неговата чест в професията и в обществото, отбелязват от Съюза на съдиите.\"На 19 април 2017 г. чрез средствата за масово осведомяване стана публично известно изказването на български бизнесмен и издател - Сашо Дончев, в което в обобщен вид той твърди, че дни преди провеждането на парламентарни избори е бил \"привикан\" и \"заплашван\" от главния прокурор по време на проведена среща в \"чужд офис\" и че по-конкретно това е било във връзка с отношението му към определена политическа партия, както и със съдържанието на материали, публикувани в притежаваната от него медия\", пише организацията до главния инспектор. Припомня и официална позиция на прокуратурата, която потвърди провеждането на срещата, но в нея бе отречено твърдяното заплашване и бе посочено точно обратното - бил оказан \"натиск\" от страна на Дончев по отношение на Цацаров във връзка с конкретно разследване. Същия ден Дончев заявява, че срещата е била проведена с посредничеството на друг бизнесмен и политик - Георги Гергов, в офиса на последния. И продължава да поддържа, че срещата не била по негова инициатива, и повтаря първоначалните си изявления, допълвайки ги с нови подробности.Малко по-късно, след оповестяване на данните за участието му, Гергов също потвърждава провеждането на срещата, като обаче отрича главният прокурор да е заплашвал Дончев и твърди, че срещата била организирана по инициатива на последния.Няколко дни след това в медиите бяха изнесени данни, че срещу Сашо Дончев бил подаден сигнал в прокуратурата още на 16 януари 2017 г.,\"Подчертаваме, че се абстрахираме напълно отзащото досега те не са проверени от нито една компетентна институция\", подчертава организацията.От ССБ отбелязват и че досега не са реагирали, защото въпросът е бил поставен от шестима членове на ВСС за обсъждане от съвета. След като обаче мнозинството е отказало да провери фактите, организацията смята, че инспекторатът трябва да извърши проверка. Аргументът за това е, че срещата е развълнувала сериозно общественото внимание, което е фокусирано основно върху съдебната система, чийто висш представител е участник в събитията. Според организацията мнозинството е отхвърлило предложението за проверка, защото\"Което и от двете да е вярно, не е приемливо, а за нас, българските съдии, е от изключително значение да сме наясно какъв според компетентната за проверка институция е приложимият стандарт (в кои случаи, при наличието на какви по съдържание твърдения и данни следва да започне проверка за интегритета), както и да имаме яснота дали този стандарт е единен за всички, без значение от заеманата от магистрата позиция\", пише организацията.Тя посочва още, че,но не е известно да е започнала такава. Организацията призовава Точкова, оглавяваната от нея институция да изготви и огласи стандарта, който възнамерява да прилага при проверките за почтеност и конфликт на интереси и за установяване на действия, накърняващи престижа на съдебната власт, и проверки, свързани с нарушаване независимостта на съдиите, прокурорите и следователите.", "date": "09-май-2017", "title": "Съюзът на съдиите: Инспекторатът към съдебния съвет да провери Цацаров заради срещата в ЦУМ"}
{"url": "http://www.dnevnik.bg/sviat/2017/05/09/2967756_baltiiskite_strani_shte_svurjat_elektroprenosnite_si/", "text": "Литва, Латвия и Естония се споразумяха да свържат електропреносните си мрежи с тези на други членове на Европейския съюз, за да намалят енергийната си зависимост от Русия. Връзката ще се осъществи през Полша, уточнява агенция \"Ройтерс\".Електропреносните мрежи в балтийските държави все още са интегрирани с тези в Беларус и Русия.  са членове на ЕС и НАТО от 2004 г. насам.Правителствата в Рига, Вилнюс и Талин приемат зависимостта си от . Те сочат, че няма прозрачност в поддръжката на руската мрежа.\"Бихме искали да десинхронизираме балтийските държави и Русия. Първият ни приоритет е десинхронизацията, която ще бъде извършена през Полша\", каза след среща с колегите си от останалите три държави. \"Споразумяхме се да постигнем яснота по разделението на задълженията си до края на годината\".Москва никога не е спирала електричеството в балтийските държави, нито е заплашвала с това.  връзката между двете системи е един от най-важните проблеми на сигурността, сочат правителствени доклади.Трите държави ще трябва да намерят начин да запазят някаква връзка на мрежите си с Москва заради  – анклавът е свързан с Русия чрез балтийските страни.Отделянето от руската система трябваше да се случи през 2025 г., но бе забавено заради споровете дали синхронизацията с Европа да бъде осъществена чрез Литва и Полша или чрез подводни кабели между Естония и Финландия. Скорошно изследване на Центъра за съвместни изследвания – научна институция на Европейската комисия, стигна до извода, че пътят през Полша е по-надежден и икономичен.", "date": "09-май-2017", "title": "Балтийските страни ще свържат електропреносните си мрежи с ЕС чрез Полша"}
{"url": "http://www.dnevnik.bg/bulgaria/2017/05/09/2967647_pudja_kapur_shte_e_noviiat_poslanik_na_indiia_v/", "text": "Новината беше потвърдена официално от външното министерство на азиатската страна. Според източници на медията Капур ще встъпи в длъжност съвсем скоро.Тя работи в индийското външно министерство от 1996 г., като в момента е секретар в него. На сайта на посолството в секцията за посланик е уточнено, че предстои да бъде обявен. Досега такъв беше Раджеш Кумар Сачдева.", "date": "09-май-2017", "title": "Пуджа Капур ще е новият посланик на Индия в България"}
{"url": "http://www.dnevnik.bg/sport/2017/05/09/2967584_roni_osulivan_napravi_maksimum_ot_147_samo_za_638/", "text": "Голямата звезда на снукъра Рони О'Съливан направи една от най-бързите си серии от 147 точки. 41-годишният англичанин направи максимален брейк само за 6:28 минути по време на демонстративен мач от шоусъбитията \"Нощта на легендите\".Ракетата комбинира 15-те червени топки с 15 черни, след което разчисти всички цветни на масата, докато един от най-известните съдии в снукъра Михаела Таб опитваше да смогне със скоростните попадения на петкратния световен шампион.Дори телефонно прозвъняване в залата в Линкълн не успя да разсее О'Съливан по пътя към магическия му максимум.Брейкът няма да бъде записан като официален заради демонстративния характер на събитието, но със сигурност това е една от най-бързите серии от 147 точки, правени някога. също е дело на О'Съливан. През 1997 г., когато е само на 21 години и 137 дни, той прави 147 за едва 5:20 минути в двубой срещу Майк Прайс от първия кръг на световното първенство.Петкратният световен шампион има общо 13 максимални серии от 147 точки, което също е рекорд. На второ място с 11 е оттеглилият се от снукъра Стивън Хендри, следван от Джон Хигинс с осем, Дин Дзюнхуей с шест и Шон Мърфи с пет.", "date": "09-май-2017", "title": "Рони О'Съливан направи максимум от 147 само за 6:38 минути (видео)"}
{"url": "http://www.dnevnik.bg/bulgaria/2017/05/09/2967609_trump_niamal_turpenie_da_raboti_s_borisov/", "text": "С нетърпение очаквам да работя с Вас за засилване на двустранното ни партньорство и в интерес на общите ни цели като съюзници и приятели, като същевременно задълбочаваме връзките между българския и американския народ. Тези важни за България времена изискват силно и решителнолидерство.\"Честито на Еманюел Макрон за голямата му победа днес като следващ президент на Франция. Очаквам с нетърпение да работя с него\", написа в \"Туитър\" американският президент Доналд Тръмп по повод избирането на независимия кандидат за президент в неделя.Това написал президентът на САЩ Доналд Тръмп до Бойко Борисов като го поздравява за изборната победа и избирането му за трети мандат като министър-председател на България. Поздравлението идва шест дни след като третият кабинет на Борисов положи клетва.\"Дълбоко ценя приноса на България в нашите общи мисии: като съюзници стоим рамо до рамо в Афганистан и Косово, а като коалиционни партньори се борим да унищожим ИДИЛ. Също така съм благодарен за широката подготовка за домакинството на най-голямото учение на НАТО в Европа тази година. Особено съм радостен от плановете на България да засили и модернизира отбранителните си способности, които са от ключово значение в общата ни работа при справяне с нетърпящи отлагане предизвикателства пред нашия алианс, включително тероризма имиграцията\", посочва Тръмп в поздравителния си адрес, цитиран от правителствената информационна служба.\"Нашата цел да защитим сигурността, свободата и просперитета на гражданите си лежи на най-силната основа: нашия споделен ангажимент към силата на демократичните ни институции и върховенството на закона. Въпреки че предизвикателствата пред нас са значителни, убеден съм, че тези устойчиви ценности ще спомогнат да постигнем единството и способностите, необходими да осигурим на своите нации бъдещето, което заслужават\", пише още президентът на САЩ до българския министър-председател.", "date": "09-май-2017", "title": "Тръмп нямал търпение да работи с Борисов"}
{"url": "http://www.dnevnik.bg/zelen/2017/05/09/2967807_ima_realen_risk_brjuksel_da_osudi_bulgariia_zaradi/", "text": "Съществува реална опасност Европейският съюз да осъди България заради замърсяване на въздуха със серен диоксид от централите на \"Марица-изток\" край Гълъбово. За това предупреждават от Министерството на околната среда и водите в , публикуван на сайта на ведомството в края на мандата му.В момента наказателна процедура е на етап мотивирано становище и е заради превишаване на средночасовата и средноденонощната норма за серен диоксид в общините Гълъбово, Димитровград и Перник. Заради продължаващото неспазване на нормите за качество на въздуха се очаква наказателната процедура да навлезе в съдебна фаза, посочват от МОСВ.Данните от мониторинга показват, че най-много превишения са регистрирани в измервателна станция Гълъбово. Превишенията са вследствие дейността на централите от басейна \"Марица-изток\", посочват от министерството.От МОСВ са предприели мерки, като една от тях е за усъвършенстване на вече съществуващата система за ранно предупреждение, която прогнозира наднорменото замърсяване на приземния атмосферен слой със серен диоксид в района на Старозагорска област. Обявена е и обществена поръчка в тази връзка.Съществува реална опасност наказателната процедура да премине в съдебна фаза. Има вероятност решението на Съда на ЕС да бъде във вреда на страната, посочват в отчета от МОСВ. Това ще наложи спешни мерки, които ще засегнат работата на централите от басейна \"Марица-изток\".Наскоро Европейския съюз гласува по-строги стойности на емисионни нива за серен диоксид, азотни оксиди и живак, които се изпускат от големите горивни инсталации на въглища, но От министерството на екологията изпратиха до Европейската комисия през март национална позиция, в която изтъкват, че новите по-строги изисквания биха довели до значителни разходи или до преустановяване на експлоатацията на засегнатите централи, както и до закриване на работни места и деиндустриализация на целия регион.България счита, че в заключенията на проекта на ЕС не са отчетени в достатъчна степен нейните интереси и в частност спецификата на местните лигнитни въглища от басейна \"Марица-изток\".Страната ни гласува против приемането им заедно с още седем страни – Чехия, Полша, Германия, Румъния, Финландия, Словакия и Унгария. Независимо от това заключенията за по-строги норми бяха приети с 20 гласа \"за\" и 8 \"против\".", "date": "09-май-2017", "title": "Има реален риск Брюксел да осъди България заради замърсяването от \"Марица-изток\""}
{"url": "http://www.dnevnik.bg/politika/2017/05/09/2967781_mariia_gabriel_shte_e_bulgarskiiat_evrokomisar_s_resor/", "text": "Евродепутатът от ГЕРБ Мария Габриел ще е следващият български еврокомисар с ресор \"Дигитализация\" според източници на \"Дневник\". Решението трябва да бъде взето на утрешното, първо, заседание на кабинета \"Борисов 3\". Утре ще знаем името на българския еврокомисар, каза и министърът за българското председателство на Съвета на ЕС през 2018 година Лиляна Павлова, цитирана от \"Фокус\".Решението за номинацията на Мария Габриел е взето окончателно в телефонен разговор миналата седмица между Бойко Борисов и председателя на Европейската комисия Жан-Клод Юнкер. В него Борисов е обещал  на първото правителствено заседание в сряда. Според източниците ни Габриел е предложена от Юнкер. За да стане еврокомисар, Мария Габриел трябва да премина процедура по изслушване в Европейския парламент.България е без еврокомисар от началото на годината, след като заместник-председателят на комисията \"Юнкер\" Кристалина Георгиева се завърна като главен изпълнителен директор от 2 януари 2017 г. в Световната банка. Тя беше еврокомисар втори мандат.Мария Габриел е родена на 20 май 1979 г. в Гоце Делчев. През 2001 г. завършва \"Българска и френска филология\" в Пловдивския университет \"Паисий Хилендарски\" и магистратура по \"Сравнителна политика и международни отношения\" в Докторската академия по политически науки в Бордо през 2003 г. До 2008 г. е асистент научен изследовател в академията. Евродепутат (ЕНП) е от 2009 г.През 2012 г. се омъжва за Франсоа Габриел, който по това време е част от екипа на председателя на групата на ЕНП в Европарламента Жозеф Дол. През 2015 г. се ражда синът им Жан-Едуард.", "date": "09-май-2017", "title": "Мария Габриел ще е българският еврокомисар с ресор \"Дигитализация\""}
{"url": "http://www.dnevnik.bg/photos/2017/05/09/2967643_fotogaleriia_bezsmurten_polk_shestva_v_sofiia_v_denia/", "text": "", "date": "09-май-2017", "title": ""}
{"url": "http://www.dnevnik.bg/biznes/2017/05/09/2967780_pokupkata_na_elektronika_i_drehi_vdiga_oborotite_v/", "text": "Търговията на дребно през март е нараснала с 5.9 на сто за година, показват предварителните сезонно изгладени данни на Националния статистически институт (НСИ). Спрямо февруари ръстът е 0.8 на сто.Спрямо третия месец на 2016 г. оборотът нараства по-значително при: търговията на дребно с компютърна и комуникационна техника - с 20.5%, търговията на дребно с текстил, облекло, обувки и кожени изделия - със 17.9%, и търговията на дребно с разнообразни стоки - с 14.8%.Намаление е регистрирано само при търговията на дребно с автомобилни горива и смазочни материали - с 12.5%. Спрямо февруари оборотът нараства по-значително при: търговията на дребно с компютърна и комуникационна техника - с 5.7%, търговията на дребно с текстил, облекло, обувки и кожени изделия - с 3.1%, и търговията на дребно с битова техника, мебели и други стоки за бита - с 2%.Намаление е регистрирано при търговията на дребно чрез поръчки по пощата, телефона или интернет - с 3%, и търговията на дребно с автомобилни горива и смазочни материали - с 1.5%.", "date": "09-май-2017", "title": "Покупката на електроника и дрехи вдига оборотите в търговията през март"}
{"url": "http://www.dnevnik.bg/biznes/2017/05/09/2967828_prez_ianuari_i_fevruari_iznosut_za_es_se_e_uvelichil_s/", "text": "За първите два месеца на 2017 г. износът на България за Европейския съюз се е увеличил с 9% спрямо същия период миналата година. Само за февруари той нараства с 10.7%. Това сочат данните на Националния статистически институт (НСИ).Износът за януари и февруари е в размер на 4.95 млрд. лева. Основни търговски партньори на България са Германия, Италия, Румъния, Гърция, Франция и Белгия, които формират 67.3% от износа за държавите - членки на Европейския съюз.Най-голям ръст има в секторите \"Минерални горива, масла и подобни продукти\" (45.7%) и \"Артикули, класифицирани главно според вида на материала\" (28.5%). Най-голям е спадът в \"Необработени (сурови) материали, негодни за консумация (изкл. горивата)\" - 10.2%.Вносът на България от ЕС през първите два месеца на 2017 г. се увеличава с 12.2% спрямо същия период на 2016 г. и е на стойност 5.46 млрд. лв. Най-много стоки се внасят от Германия, Румъния, Италия, Испания и Гърция.През януари и февруари тази година най-голямо процентно увеличение за внос е отчетено в сектор \"Минерални горива, масла и подобни продукти\" - 98%, а най-голямо е намалението в сектор \"Безалкохолни и алкохолни напитки и тютюн\", което е с 10.8%.Външнотърговското салдо на България с Европейски съюз за периода януари-февруари 2017 г. е отрицателно и е на стойност 504 млн. лева.", "date": "09-май-2017", "title": "През януари и февруари износът за ЕС се е увеличил с 9%"}
{"url": "http://www.dnevnik.bg/biznes/2017/05/09/2967818_promishlenoto_proizvodstvo_raste_s_6_prez_mart/", "text": "По предварителни данни през март индексът на промишленото производство, изчислен от сезонно изгладените данни, нараства с 0.8% в сравнение с февруари и с 5.9% спрямо март 2016 г., показват данните на Националния статистически институт (НСИ). На годишна база ръст на промишленото производство, изчислен от календарно изгладените данни, е отчетен в преработващата промишленост - с 9.9%, и в добивната промишленост - с 3.7%, докато в производството и разпределението на електрическа и топлоенергия и газ е регистриран спад от 6.1%.По-значително увеличение в преработващата промишленост спрямо предходната година се наблюдава при производството на основни метали - с 52.7%, производството на компютърна и комуникационна техника, електронни и оптични продукти - с 40.6%, производството на метални изделия, без машини и оборудване - с 15.7%, производството на изделия от каучук и пластмаси - с 15.3%.Намаление е отчетено при производството на превозни средства, без автомобили - с 13.8%, производството на дървен материал и изделия от него, без мебели - с 10%, производството на текстил и изделия от текстил, без облекло - с 3.5%, производството на тютюневи изделия - с 2.8%.В сравнение с февруари увеличение спрямо предходния месец е регистрирано в преработващата промишленост - с 2.6%, а намаление е отчетено в добивната промишленост - с 5.4%, и в производството и разпределението на електрическа и топлоенергия и газ - с 6.8%. По-значителен ръст в преработващата промишленост се наблюдава при производството на компютърна и комуникационна техника, електронни и оптични продукти - с 11.2%, обработката на кожи; производството на изделия от обработени кожи без косъм - със 7.2%, печатната дейност и възпроизвеждането на записани носители - с 6.4%, производството на изделия от каучук и пластмаси - с 5.8%.Спад е регистриран при: производството на дървен материал и изделия от него, без мебели - със 7.9%, производството на химични продукти - със 7%, производството на текстил и изделия от текстил, без облекло - с 3.9%.", "date": "09-май-2017", "title": "Промишленото производство расте с 6% през март"}
{"url": "http://www.dnevnik.bg/analizi/2017/05/09/2967604_procentnoto_sporazumenie_stalin_otmushtava_na_bulgariia/", "text": "Накратко, общоприетата версия гласи, че Чърчил е предложил, а Сталин приел разделение на влиянието на двете страни – Великобритания и СССР в България след края на Втората световна война. Според легендата за  Дали е така? За щастие за разлика от съветските британските и американските архиви са разсекретени и достъпни. В тях може да прочетем повече детайли за срещата и постигнатото съгласие, известно като \"Процентното споразумение\". До него се стига по време на Четвъртата московска конференция, известна и с кодовото си име \"Толстой\", състояла се между 9 и 19 октомври 1944 г.Обърнете внимание на факта, че тази среща се провежда месец след началото на окупацията на България от армията на СССР и последвалия комунистически преврат. Преди 9 септември 1944 г. Съветите всячески пречат на усилията на българските правителства да извадят страната от войната и да сключат примирие със съюзниците. Съветският съюз не губи завоевателските си стремежи към България. Тристранният пакт е денонсиран от нашето правителство. България се стреми към неутралитет. Независимо от това Сталин продължава да се домогва до пълен контрол над страната ни и достъп до проливите в Турция.Това е контекстът на московската среща от октомври 1944 г., по време на която се провеждат няколко цикъла от разговори между Сталин и външния министър Молотов от съветска страна и Уинстън Чърчил и Антъни Идън – външен министър на Великобритания – от друга. В самото начало на конференцията, както виждаме от британските архиви, още на  премиерът на Великобритания:Чърчил посочва, че британският интерес в България е по-голям, отколкото в Румъния, и това довежда разговора до дискусия за българските \"престъпления\". Тогава Сталин припомня Брест-Литовския договор от 3 март 1918 г., при който Русия капитулира пред страните от Четворния съюз – Германия, Австро-Унгария, България и Османската империя. Сталин изтъква: \"Българите бяха на немска страна и три дивизии се сражаваха срещу руснаците по време на предишната война...\"Тогава Чърчил посочва: \"България дължи повече на Русия, отколкото на която и да е друга страна.\" Според него \"Сталин обаче настоява, че британският интерес в България е по-малък от заявения от Чърчил. Независимо от това външният министър на Великобритания Идън настоява за повече британско влияние в България. Тогава Сталин прибягва до шантаж, посочвайки, че България е черноморска страна. Той пита дали Великобритания се страхува от нещо, примерно съветска офанзива в Турция, и уверява британския премиер, че Съветският съюз няма такива намерения. А според Сталин:На това Антъни Идън дипломатично напомня, че Великобритания е във война с България от три години, а не \"от 48 часа\" и иска да има дял при контрола на страната ни след поражението на Германия. Така темата за България от първата среща от Четвъртата московска конференция се изчерпва. Разговорите за България се възобновяват на следващия ден – На втората среща от конференцията се обсъжда съюзническата Контролна комисия, която ще оперира в България.Британският външен министър предлага тя да е постоянно председателствана от съветски представител и уверява Сталин и Молотов, че Великобритания не възнамерява да разполага свои части в страната. Молотов настоява, че не вижда смисъл трите страни – САЩ, Великобритания и СССР, да са представени в тази комисия, след като България няма да е разделена на зони. Той предполага, че може да се стигне до напрежение, и предлага разделение 90/10 процента в полза на СССР. Молотов започва да се пазари, че ако в комисията са представени трите страни, тогава Съветския съюз ще има само 1/3 влияние, а не 90%. Искането на Молотов за влияние 90/10 процента в полза на СССР е ултимативно.Според него това означава\"\"Преговорите за влияние се водят \"пакетно\" – обсъждат се също така Унгария и Югославия. Максимумът, до който са склонни да отстъпят Съветите, е: Унгария 75/25, Югославия 60/40 и България 75/25. Британците настояват за по-голямо влияние в Югославия – 50/50. Това отново втвърдява позицията на Сталин и Молотов и те се връщат на предложението за разпределяне на влиянието в България в съотношение 90/10 процента.Сред аргументите на Молотов за \"пълното предаване\" на София на Москва е твърдението: \"Русия е страдала повече от България, отколкото Великобритания, без да става дума за последната война, но Съветският съюз не иска да увеличава враговете си. Той [СССР] няколко пъти е имал намерение да обяви война на България. Вредите, които България е причинила на Съветския съюз, са многократно по-големи от тези, причинени от всеки друг...\"Молотов посочва, че Румъния и България са черноморски страни и предлага помощ на Великобритания да засили присъствието си в Средиземноморието в замяна на британската помощ в Черно море.Важно е да се отбележи, че . В своя телеграма от  до Държавния секретар американският посланик в Москва Хариман пише: \"Разбирам, че британците и руснаците са се срещали през уикенда да обсъдят условията по примирието с България. Ние не бяхме поканени да присъстваме и тъй като нямам адекватни инструкции, които да ми позволят да участвам в такива обсъждания, не съм настоявал за този въпрос, освен че напомних на британците, че нашето правителство все още иска да има думата в Консултативната комисия, и да настояваме да държат вас и г-н Уинант [посланик на САЩ във Великобритания] изцяло информирани за резултатите от конференциите с руснаците...\"На  в своя телеграма Държавният секретар на САЩ Кордел Хъл до посланика във Великобритания Уинант пише: \"Споменатите от вас проценти на контрол показват, че въпросът за влиянието е повдигнат отново. Ще Ви бъда благодарен за каквато и да било допълнителна информация, която може да получите. Междувременно е интересно, че британският посланик в Анкара е казал на Щайнхарт за Процентното споразумение, използвайки термина \"Англо-американски\", описвайки несъветския дял. Не разбираме как може да се разпределят процентите и нямаме никаква информация за американското участие в подобен план...\"В крайна сметка постигнатото в Москва споразумение предвижда 90% съветско влияние в Румъния и 75% в България. Великобритания получава 90% влияние в Гърция. В Югославия и Унгария влиянието е равно – 50/50 процента, видимо от популярната снимка на Процентното споразумение на Чърчил, достъпно в британските архиви.Очевидно е, че Съветският съюз наследява имперските завоевателни апетити на Руската империя спрямо България. Цялата военна стратегия на СССР през Втората световна война e насочена към това Съветите да завладеят черноморските страни, сред които е и България.Девети май – денят на победата, според съветската пропаганда е именно победният край на тези усилия,Дори само този кратък откъс от преговорите показва следното – СССР и съответно Сталин са много далеч от каквато и да е идея за \"освободителна мисия\" в България, на която впоследствие ще бъдат издигани гигантски паметници – \"жалони на поробителя\". България е третирана от Сталин и комунистите като важна за Съветите плячка. Възраженията на Чърчил остават без отговор.Съветската армия е окупирала България, а страната е сталинизирана и вкарана в съветска орбита чак до 1989 г. За усилията си да разхлабят поне малко стопроцентната съветска хватка върху България Уинстън Чърчил и Антъни Идън заслужават поне благодарност. Истината е, че след навлизане на Съветската армия в България става невъзможно друга съюзническа армия да я измести, независимо от уговорките и записаните върху \"салфетката\" проценти.", "date": "09-май-2017", "title": "Процентното споразумение: Сталин отмъщава на България"}
{"url": "http://www.dnevnik.bg/razvlechenie/2017/05/09/2967806_ema_uotsun_vze_purvata_uniseks_filmova_nagrada/", "text": "", "date": "09-май-2017", "title": "Ема Уотсън взе първата \"унисекс\" филмова награда"}
{"url": "http://www.dnevnik.bg/zdrave/2017/05/09/2967826_novi_kriterii_na_zdravnata_kasa_shte_zaduljat/", "text": "Работна група в Националната здравноосигурителна каса подготвя нови правила, по които да се отпускат медикаменти за пациенти с онкологични заболявания. Целта е излишъците от едни пациенти да се разпределят за други, тъй като спрямо теглото им те имат нужда от различни дози, а сега, когато опаковката се окаже повече от необходимото, просто се изхвърля, обясниха за \"Дневник\" от здравната каса.Информацията за новите критерии излезе в репортаж на \"Нова телевизия\" вчера, според който в основата на критериите ще залегнат килограмите на лекуващите се и ако надхвърлят нормите от 81 кг за мъже и 67 кг за жени, хората може да останат без лечение. От касата увериха \"Дневник\", че това са ориентировъчни средни стойности и по никакъв начин не означават, че за по-тежките хора няма да има лечение.Критерият означава всъщност, че болниците ще бъдат задължени да изчисляват по-прецизно количествата от различните онкологични медикаменти, които са необходими общо за пациентите им. Вместо да взимат скъпоструващи опаковки за всеки от тях, количествата да се поръчват така, че лекарствата да се разпределят между пациентите със сходни схеми на лечение и да се оползотворяват излишъците, където има такива.На практика това означава, че ако на един пациент са предписани 345 мг медикамент, за него се купуват четири опаковки от по 100 мг, но излишъкът от 55 мг се изхвърля, или според запознати - на места се препродава. Нормативната уредба в момента обаче не позволява тези допълнителни хапчета да се дадат на друг пациент и това е, което новите критерии ще коригират.В работната група, която изготвя критериите, са били поканени онколози, фармацевти и националните консултанти, но много малко специалисти са се отзовали, посочиха от здравната каса. Поясняват, че документът се прави по модел на много западни здравни системи, където прецизното планиране на разходите за лечение, особено скъпото, е ключово за ефективността.", "date": "09-май-2017", "title": "Нови критерии на здравната каса ще задължат болниците да разпределят по-прецизно онколекарствата"}
{"url": "http://www.dnevnik.bg/bulgaria/2017/05/09/2967847_sofiia_vladimirova_e_noviiat_predsedatel_na_suveta_za/", "text": "София Владимирова е новият председател на Съвета за електронни медии (СЕМ), съобщиха от медийния регулатор. На трето поредно заседание днес за нея са гласували четирима от петимата членове на регулатора.Мандатът на председателя на СЕМ е една година. Владимирова заема поста на досегашния председател Мария Стоянова. Първоначално кандидатурите за поста са били две - освен на София Владимирова и на Розита Еленова, която се отказала от поста, съобщава БНР.Владимирова започна втори мандат като член на СЕМ на 27 април 2016 година от квота на Народното събрание.Завършила е Софийския университет \"Св. Климент Охридски\" с магистърска степен по журналистика, специалност \"Телевизионна журналистика\". Владимирова започва кариерата си в Българско национално радио, програма \"Христо Ботев\". Повече от 10 години е репортер и сценарист. От септември 2009 г. до април 2010 г. е директор на Дирекция \"Информация, връзки с обществеността и европейска комуникация\" в Министерство на външните работи.От април 2010 до юли 2013 г. е член на Съвета за електронни медии, избрана от Народното събрание, номинирана от ГЕРБ.", "date": "09-май-2017", "title": "София Владимирова е новият председател на Съвета за електронни медии"}
{"url": "http://www.dnevnik.bg/biznes/2017/05/09/2967833_izgrajdaneto_na_sgradi_durpa_nagore_stroitelniia_sektor/", "text": "Основен принос за това има строителството на сгради - 12.1%. Инженерното строителство допринася много по-малко за растежа през месеца, като се увеличава с едва 1.6%.В сравнение с февруари сезонно изгладените данни сочат повишение на строителното производство с 1.7%. На месечна база сезонно изгладените данни сочат по-висок ръст при инженерното строителство - 2.8%. При сградното нарастването е с 0.9%.", "date": "09-май-2017", "title": "Изграждането на сгради дърпа нагоре строителния сектор"}
{"url": "http://www.dnevnik.bg/sport/2017/05/09/2967843_dik_advokaat_poe_nacionalniia_otbor_na_holandiia_za/", "text": "Холандският национален отбор по футбол отново се обърна към услугите на Дик Адвокаат. Опитният специалист, който през септември ще навърши 70 години, ще води \"лалетата\" за трети път в своята кариера, а негов помощник е Рууд Гулит.Адвокаат ще замени на селекционерския пост  през март след  Той ще е най-възрастният треньор в историята на \"лалетата\", подобрявайки постижението на Гуус Хидинк, който беше на 68 години, когато напусна националния отбор през лятото на 2015 г.Адвокаат, който в момента е треньор на турския \"Фенербахче\", обяви преди два месеца, че след края на настоящия сезон ще прекрати кариерата си. Toй обаче е променил решението си заради поканата от холандската футболна федерация, която е получил в края на април.Бившият треньор на ПСВ (Айндховен) и \"Зенит\" ще води отбора до края на световните квалификации. \"Лалетата\" се озоваха в тежка ситуация след загубата от България, като заемат четвъртото място в група А със седем точки от четири мача - на две зад българския състав, три зад Швеция и шест зад Франция.\"Имахме два варианта - да назначим треньор в дългосрочен план или да направим всичко възможно да се класираме за световното в Русия. Избрахме втория и ни трябваше специалист с голям опит и, за предпочитане, с голям авторитет\", заяви техническият директор на холандската федерация Ханс ван Брьокелен.Най-вероятно планът на федерацията е Гулит да наследи Адвокаат след световното догодина, какъвто беше подходът с назначението на Адвокаат има 31 победи, 13 равенства и 11 загуби в 55 мача в двата си досегашни периода начело на Холандия. Първият беше между септември 1992 и декември 1994 г., а вторият - между януари 2002 г. и юли 2004 г.", "date": "09-май-2017", "title": "Дик Адвокаат пое националния отбор на Холандия за трети път"}
{"url": "http://www.dnevnik.bg/sviat/2017/05/09/2967842_zagubata_na_lyo_pen_izvadi_na_pokaz_raznoglasiiata_v/", "text": "Загубата на Марин льо Пен на президентските избори във Франция извади на показ противоречията в \"Националния фронт\" по отношение на еврото.Европейският съюз бе вторият най-важен въпрос за гласоподавателите в балотажа в неделя, показва проучване на \"Харис интерактив\". Той се нареди веднага след заетостта и преди тероризма, миграцията, данъците и редица други теми. между плана на Льо Пен да напусне еврозоната и да разбие ЕС и обещанието на центриста Еманюел Макрон да задълбочи европейската интеграция.  бе по-комфортна, отколкото показваха прогнозите.Макар че мнозинството от поддръжниците на \"Националния фронт\" подкрепят връщането към франка, проучванията показват, че три четвърти от французите искат да запазят еврото. Сред тях са и много гласоподаватели, които се боят, че пенсиите им може да се обезценят.Веднага след като призна за загубата си в неделя и преди парламентарните избори идния месец,  заяви, че ще реорганизира партията. Тя не оповести какво ще означава това за политиките ѝ. Но няколко ключови фигури побързаха да изявят възгледите си.Робер Менар – кмет в Югоизточна Франция, който бе избран през 2014 г., с подкрепата на \"Националния фронт\", писа в \"Туитър\", че партията ще се нуждае от \"отсрочка\" и добави, че победата зависи от това.В началото на 2016 г. Льо Пен потуши вътрешната критика спрямо намеренията си, които биха позволили на Франция да девалвира валутата си и да печата пари, за да финансира дефицитни разходи. Партийците като цяло спазват линията ѝ.Но в опита си да грабне още гласове между първия тур и балотажа, Льо Пен заяви, че отмяната на еврото не е предварително условие за икономическите ѝ политики и може да отнеме време. Часове след загубата племенницата ѝ  – популярна в партията и една от малкото депутати на \"Фронта\", заяви, че промяната в изказванията на леля ѝ е била направена прекалено късно и не е успяла да убеди избирателите.Паскал Гана – лидер на регионална група на \"Националния фронт\", коментира пред радио France Bleu, че антиевро позицията на Льо Пен и желанието ѝ Франция да напусне ЕС са \"плашило\" за леви и десни гласоподаватели.Отчужденият ѝ , който основа партията, също се изказа. Пред радио RTL той каза, че политиката спрямо еврото е причината за загубата.Жан Месия, който ръководи създаването на президентската платформа на Льо Пен, настоява, че еврозоната е обречена на колапс и че отказът от валутата е правилен. \"Смекчаването на позицията ни върху монетарния суверенитет ни коства гласоподаватели. Ако се откажем от нея изцяло, това напълно ще ни дисквалифицира\", писа той в \"Туитър\". A ръководителят на кампанията ѝ Давид Рашлин повтори възгледа на Льо Пен, че еврото е икономически \"непосилно бреме\".", "date": "09-май-2017", "title": "Загубата на Льо Пен извади на показ разногласията в Националния фронт"}
{"url": "http://www.dnevnik.bg/sviat/2017/05/09/2967871_frenskata_policiia_evakuira_nezakonen_migrantski_lager/", "text": "Френските власти започнаха да евакуират импровизиран мигрантски лагер в северната част на Париж, съобщи агенция \"Франс прес\".Преди няколко седмици близо , сред които няколкостотин афганистанци и суданци, опънаха палатките си на голямо кръстовище до метростанция \"Порт дьо ла Шапел\", в пространствата между пътните платна.За да се извърши евакуацията, автомобилното движение на кръстовището беше спряно. Тези \"\" са \"голям риск за сигурността и здравето на техните обитатели, както и на местните жители\", обясниха властите в комюнике.Евакуираните мигранти ще бъдат изпратени в центрове край Париж за преглед на административния им статут, след което ще бъдат прехвърлени в приемни центрове, заяви пред АФП министърът на жилищното строителство и устойчива жилищна среда Еманюел Кос.В операцията по евакуирането на лагера участват 350 полицаи и стотина общински служители и членове на хуманитарни организации. / БТА", "date": "09-май-2017", "title": "Френската полиция евакуира незаконен мигрантски лагер в Париж"}
{"url": "http://www.dnevnik.bg/bulgaria/2017/05/09/2967883_status_na_denia_dnes_putuvame_svobodno_turguvame/", "text": "Това написа в профила си във \"Фейсбук\" премиерът Бойко Борисов. От посланието му обаче не се разбира дали то е посветено на днешната годишнина от края на Втората световна война.Министър-председателят подчертава още: \"Само обединена и силна Европа може да поддържа мира и справедливостта.\" Според Борисов времената не са леки, а предизвикателствата не са малко.\"Започнем ли да се делим – последствията са за всички и сега по-ясно от всякога виждаме това, при излизането на Великобритания от съюза\", пише още в профила си във \"Фейсбук\" премиерът.", "date": "09-май-2017", "title": "Статус на деня: Днес пътуваме свободно, търгуваме свободно, от тази година и ще разговаряме свободно в ЕС"}
{"url": "http://www.dnevnik.bg/zelen/2017/05/09/2967890_brjuksel_moje_da_zapochne_nova_procedura_za_globa/", "text": "Причината за този риск от съд и глоба е констатираното изоставяне към февруари 2017 г. на България по ангажимента й към Европейската комисия. Това става ясно от периодичния отчет на страната пред комисията за февруари, когато е била прекратена експлоатацията на 18 общински депа.В края на 2015 г., след Решението на Европейския съд, което не предвижда финансови санкции, но задължава България да предприеме необходимите мерки за отстраняване на нарушението, страната поема ангажимент да докладва на ЕК на всеки 6 месеца за напредъка по прекратяване на експлоатацията на депата съгласно представен график до края на 2017 г.При завеждането на исковата молба на ЕК през март 2014 г. България не беше прекратила експлоатацията на 113 стари общински депа за битови отпадъци.", "date": "09-май-2017", "title": "Брюксел може да започне нова процедура за глоба заради отпадъците в България"}
{"url": "http://www.dnevnik.bg/bulgaria/2017/05/09/2967888_bivshiiat_vunshen_ministur_daniel_mitov_e_obviniaem_za/", "text": "Бившият външен министър Даниел Митов се яви около обяд в столичното следствие заедно с адвокат Ина Лулчева. Специализираното звено \"Антикорупция\" му предяви обвинение за нанесени щети на Министерството на външните работи за близо 500 000 лева.По-късно от прокуратурата съобщиха, че Митов е обвинен в безстопанственостВъншното министерство не е провело обществена поръчка, а по силата на две споразумения е използвало фирма, която е имала договор с Министерството на земеделието и храните.Според съобщението на прокуратурата в периода от януари 2016 г. до 31 юли 2016 г., като министър на външните работи, не е положил достатъчно грижи за ръководенето и управлението на повереното му имущество – предоставен държавен бюджет. В нарушение на Закона за публичните финанси и Закона за обществените поръчки, сключвайки споразумения към договор с Министерството на земеделието и храните , Даниел Митов е задължил МВнР да преведе за инкриминирания период на търговско дружество 700 000 лева, чрез МЗХ и не предвидил контрол по изпълнението на ценовото предложение по така сключените споразумения.От това са последвали значителни щети за външно министерство в размер на близо 500 хиляди лева, която представлява недължимо плащане от МВнР към МЗХ, поради неспазване от страна на търговското дружество на ценовото му предложение - престъпление по чл. 219 ал.1 НК.Toй e пoдвeдeн пoд oтгoвopнocт, чe нe yпpaжнил ĸoнтpoл въpxy шeфa нa диpeĸция \"Упpaвлeниe нa coбcтвeнocттa и мaтepиaлнo-тexничecĸo ocигypявaнe\".След като излезе от следствието, Митов заяви:,каза Митов. Той обясни, че обвинението е за това, че Министерството на външните работи е подписало с Министерството на земеделието и храните - друга държавна институция споразумение да ползваме тяхната фирма, избрана след обществена поръчка - за пътувания, докато външното министерство проведе своя търг. На нея е плащано за самолетни билети, командировки, хотели и другиПрипомни, че те се бавят дълго заради обжалвания и цялата процедура. \"Не мога да разбера изобщо за какво е това обвинение, защото ако има някакво нарушение то е във фирмата, която в определен момент може би е взела повече от двете министерства. След проверка в Министерството на земеделието и храните, тя е върнала пари и на двете ведомства\", уточни още Митов.Той заяви, че подобни процедури за купуване на билети са практиката в министерствата от години. Припомни и, че фирмата е избрана след обществена почърка, т.е. в конкурентна среда. Заяви, че външно министерство е имало и сега има сходни споразумения и с други министерства.Отказа да коментира какво точно има предвид, като заяви само, че той просто бил поредния от редичката министри, които трябва да дойдат в следствието.По-късно на специален брифинг говорителят на главния прокурор - Румяна Арнаудова в коментар на изказването на Митов, заяви \"Аз пък бих казала, чеи за когото сме събрали доказателства, че е извършил престъпление\".Тя обясни, че антикорупционното звено е повдигнало обвинение на бившия министър за сключени две споразумения в пълно нарушение на Закона за обществените поръчки - за доставка на самолетни билети. Разликата в обвиненията на Митов и заместника му Ангеличин е, че на Митов е повдигнато обвинение за грубо нарушение на Закона за обществените поръчки и Закона за публичните финанси. По думите ѝ провеждането на търг от външно министерство било абсолютно задължително, а чрез споразуменията се заобикалял закона.\"Законът за публичните финанси възлага като задължение подобни задължения да се извършват при стриктно спазване на законите и в частност на Закона за обществените поръчки.\",допълни Арнаудова.Тя уточни, че така вместо външното ведомство да се възползва от предвидените и договорени от фирмата-доставчик отстъпки на самолетните билети, такива не са били ползвани и реално МВнР е платило 500 хил. лв. повече.Христо Ангеличин пък не е осигурил, въпреки задълженията си по закон точното и стриктно изпълнение дори на тези споразумения. Така при условията на независимо съпричиняване и двамата са предизвикали настъпването на щети в големи размери.Арнаудова обясни, че прокуратурата не провежда разследване в Министерството на земеделието и храните, а.Коментарът ѝ бе в отговор на думите на Митов, че тези споразумения са практика в дейността на всички министерства.", "date": "09-май-2017", "title": "Бившият външен министър Даниел Митов е обвиняем за безстопанственост (допълнена в 15:07 ч.)"}
{"url": "http://www.dnevnik.bg/analizi/2017/05/09/2967701_hora_shtastlivci_sme/", "text": "", "date": "09-май-2017", "title": "Хора, щастливци сме!"}
{"url": "http://www.dnevnik.bg/sviat/2017/05/09/2967739_po_sledite_na_koiota_putiat_na_edna_kartechnica_ot/", "text": "С маратонки, избелели дънки и пуловер, на който е изписана думата \"Живот\", 23-годишният Салам (това не е истинското му име), позира през февруари 2016 г. с най-новата си придобивка - тежка картечница, току-що слязла от производствената линия и наскоро доставена до неговия батальон, част от свободната сирийска армия.Снимките, публикувани в профила на бунтовника във Фейсбук, не се забелязват на пръв поглед сред потока от селфита с оръжия, излизащ от воюващите групи в Сирия.Мъжете от 13-а дивизия, сражаващи се срещу президента Башар Асад в Алепо, слабо се интересуват от това къде е произведено оръжието им и как е стигнало до прашния двор в Северна Сирия. За Салам това просто е най-новото и най-добро оръжие, което е получавал от началото на конфликта.Отличителната му форма и новият му вид обаче скоро привличат вниманието на експерти по оръжия онлайн, които предполагат, че става дума за нова картечница Coyote M02, произведена във фабриката за оръжия \"Застава Оружjе\" в Крагуевац, Сърбия.Балканската мрежа за разследваща журналистика (BIRN) и Проектът за разследване на корупцията и организираната престъпност (OCCRP)  6000 километра от поточната линия на държавната фабрика \"Застава\" до Салам като част от доставката на до 205 оръжия през 2015 и 2016 г. за свободната сирийска армия. Роля в този процес изиграват Сърбия, България, Саудитска Арабия, Турция и Съединените щати.Това е първият случай, в който оръжия се проследяват директно от производител в Централна и Източна Европа до сирийските бунтовници. Той предоставя най-ясното до момента доказателство за наличието на канал за оръжия, Разкритието също така илюстрира системното, незаконно отклоняване на оръжия и това, че правителствата на Балканите изглежда предпочитат да си затварят очите за тази изключително доходоносна търговия. Разследването извежда на преден план и ключовата роля на търговците на оръжия.  Фирмата, посредничила в сделката, е притежавана от могъщия български бизнесмен Петър Манджуков: търговец на оръжия, медиен магнат и бивш агент на Държавна сигурност - българските тайни служби от комунистическата епоха.Салам може и да е първият боец от свободната сирийска армия (ССА), споделил снимка на новите сръбски картечници в социалните мрежи, но далеч не е последният.Седмици след публикацията му картечниците се появяват на снимки в \"Туитър\", \"Ютюб\" и други онлайн платформи от различни точки на бойните полета в Северна Сирия, понякога все още опаковани с инструкциите за ползване и обвити в целофан, което свидетелства за наскоро пристигнала доставка на нови оръжия.Репортери се свързаха със Салам чрез профила му във \"Фейсбук\". Помолихме го да ни даде повече информация за произхода на тежките картечници и пътя им до Алепо.Двайсет и тригодишният сириец искаше да говори открито за страданията на сънародниците си и ни предостави голям брой снимки и видеоклипове на картечницата Coyote, прикачена към ремаркето на пикап \"Тойота\".Той обясни пред BIRN и OCCRP, че като обикновен войник не е наясно как Свободната сирийска армия доставя оръжията си, но и че знае за \"няколко\", доставени след като той посещава тренировъчен лагер в Саудитска Арабия.В началото на 2016, той и около 150 други бунтовници, избрани за военна подготовка, напускат Сирия в посока към турската столица Анкара. След седмица медицински и военни проверки, те излитат с военен самолет за Саудитска Арабия.От летището бунтовниците са откарани в таен военен лагер. След като им отнемат мобилните телефони, те остават откъснати от външния свят някъде из саудитската пустиня.\"Видях я [картечница Coyote] и там американците я изпробваха,\" каза той. \"Имаше много различни офицери - от Великобритания, САЩ, Ливан, Саудитска Арабия. Имаше и офицери от американското разузнаване - те са високообразовани и повечето от тях са се били в Ирак.\"Скоро след това, обратно в Сирия, Салам позира за Фейсбука си с новото оръжие в Алепо, преди то да бъде изпратено на бойните полета срещу Асад и \"Ислямска държава\". \"Сглобихме Coyote и я качихме на един камион\", обясни той.\"Оръжието ми пристигна от Турция, след като обучението приключи\", добави Салам. Той каза, че всички оръжия за неговия батальон са преминали през командването за военни операции в Турция. Такива командвания има в страните от Залива, в Турция и Йордания и се ръководят от арабски, турски и западни разузнавателни агенции. Използват се като логистични и тренировъчни бази.\"Не знам колко точно оръжия [Coyote]  имаше, но имаше няколко и моята група получи едно\", каза той.Маршрутът на картечницата Coyote съвпада с разкритията в предишно разследване, което показа централната роля на саудитците в доставянето на оръжия от времето на Източния блок до сирийските бунтовници. От юни 2015 г. до август 2016 г. най-малко 50 товарни полета транспортират оръжия и боеприпаси от Централна и Източна Европа до саудитски военни бази. Репортерите ни засякоха полети, пренасящи военно оборудване между кралството и Турция, откъдето оръжията влизат в Северна Сирия.Попитан защо е решил да публикува снимка на оръжието онлайн, той заяви: \"За първи път получавахме такова оръжие след шест години сражения. Беше леко и ефикасно и беше най-новото оръжие, което някога сме имали\".Останалите войници му дали името \"Душка\" заради сходно оръжие, създадено по времето на Съветския съюз, известно като ДШК.\"Беше в кутия, разглобено на части, ние я отворихме и го сглобихме - беше ново, имаше дори каталог,\" каза той.Салам даде на репортерите и уникалния сериен номер на оръжието: 3007.Говорител на сръбското министерство на отбраната каза в писмено изявление за BIRN и OCCRP, че \"Застава\" са продали \"голям брой\" картечници Coyote на \"Български индустриален инженеринг и мениджмънт\", БИИМ, базиран в София посредник в търговията с оръжия, за износ до Саудитска Арабия през 2015 и 2016 г.Той обаче настоя и че снимките от социалните мрежи не са доказателство, че оръжието в Сирия е Coyote.Когато получи серийния номер на картечницата, министерството първоначално каза, че не може да проследи оръжието. След многобройни имейли и обаждания обаче говорител обясни, че картечница Coyote M02 с този сериен номер е била продадена на БИИМ през 2015.През същата година БИИМ прави голяма поръчка за \"Застава оружje\", която произвежда собствена, популярна версия на култовия руски АК-47, както и картечници Coyote.Сделката остава конфиденциална, но отчетите на \"Застава\" за 2015 г., показват, че БИИМ е платила 2.75 милиона евро на държавния оръжеен производител. Търговец на оръжие, с когото разговаряхме, обясни, че обичайно тези оръжия се продават на цена около 12 000 евро, тоест 205 оръжия биха стрували 2.5 милиона евро.Мажоритарен собственик на БИИМ е Манджуков, водещ български магнат с финансови интереси в строителството, медиите и винопроизводството, някогашен съсобственик на втория най-голям футболен клуб в страната, ЦСКА - София.Седемдесет и четири годишният предприемач е най-известен в България като оръжеен търговец. През 1977 г. той започва работа в \"Кинтекс\" - мощна държавна търговска компания, замесена в трафик на оръжия за престъпни държави и терористи, както и българската държава признава на по-късен етап.По същото време той е бил и агент на Държавна сигурност според документи, разкрити от Комисията по досиетата.Малко е известно за работата на Манджуков в оръжейната търговия. Той не споменава БИИМ на уебсайта си, който дава подробности за бизнес империята му. За компанията малко се споменава и в медиите от основаването ѝ през 2001 г., когато носи името \"Норууд България\".Документи от търговския регистър на България показват, че Манджуков притежава 75% от акциите в този изцяло частен бизнес.БИИМ посочи в писмено изявление: \"Стриктно следваме националното и международното право. Вие си правите връзки и вадите заключения, основани на собствените ви мисли и предположения и очаквате обяснения, което не е наше право и/или задължение.\"Експортният лиценз на БИИМ за сделката с Coyote е бил одобрен от сръбското министерство на търговията на базата на документ, наречен \"Сертификат за краен потребител\", който гарантира, че оръжията ще се използват от саудитските сили за сигурност.Въпреки че всеки реекспорт на техниката изисква одобрение от Сърбия, оръжието на Салам е незаконно отклонено от Саудитска Арабия към Сирия. Вероятно е това да се е случило и с останалата част от поръчката от 205 оръжия, тъй като въоръжените сили на Рияд не използват подобно оборудване, а разчитат предимно на по-модерни и усъвършенствани западни оръжия.Това вероятно не е кой знае каква изненада за сръбските власти, отговорни за това, че са дали експортния лиценз, макар и да отричат да са били наясно, че Саудитска Арабия предава оръжия на Сирия.Според поверителни документи от сръбското отбранително министерство и стенограми от серия срещи между представители на различни министерства през 2013 г., които BIRN и OCCRP публикуваха като част от предишно разследване, властите са блокирали експортен лиценз за оръжия за Саудитска Арабия през същата година заради опасения, че те може нелегално да се предадат на сирийски бойци.Според собствените си закони срещу трафик на оръжия, Международния договор за търговия с оръжия на ООН и общата позиция на ЕС за търговията с оръжия, която Белград приема, Сърбия трябва да спира износа на оръжия, които се очаква да бъдат отклонени, особено към военни зони и недържавни формирования, обвинени във военни престъпления.През 2015 г. обаче Сърбия решава да пренебрегне предишните си притеснения и да одобри сделката за Coyote заедно с износа на други оръжия и муниции на стойност 135 милиона евро до Саудитска Арабия.Министерството на отбраната на Сърбия, едно от ведомствата, консултирани като част от процеса на даване на лиценз, каза в писмено изявление, че експортните лицензи са били одобрени, защото биха имали \"положително въздействие\" върху \"отбранителната индустрия на Сърбия\", за разлика от сделката от 2013 г., включваща внесена в страната техника.Високопоставен сръбски служител, опасяващ се от уволнение, ако името му бъде разкрито, каза пред BIRN, че \"всички знаят\", че оръжията се отклоняват от Саудитска Арабия към сирийските бойци, които \"поемат всичко, до което могат да се докопат\".\"Оръжията ни им подхождат идеално, защото са от стар и прост за употреба съветски тип,\" добави той. \"Можеш да хванеш когото и да било от улицата и да го научиш да ги използва за часове.\"България, страна членка на ЕС, и нейното Министерство на икономиката, което е подвластно на сходни правила като Сърбия, също одобрява лиценз за БИИМ за продажба на картечниците Coyote за Саудитска Арабия.Саудитците, турското разузнаване и ЦРУ - всички те ключови играчи в обучението и доставката на оръжия за сирийските бунтовници - също вероятно е трябвало да си затворят очите за Сертификата за краен потребител, тъй като оръжията, законно предназначени за саудитските сили за сигурност, са стигнали от Залива в Турция и оттам в Сирия.Нито българските, нито сирийските власти не отговориха на въпроси за това какви действия ще предприемат, за да предотвратят отклонението на оръжия от Саудитска Арабия към Сирия.Външните министри на Саудитска Арабия и Турция също не предоставиха позиция, докато ЦРУ каза, че няма да коментира.Сръбските оръжейни фабрики работят на пълен капацитет, назначили са нов персонал и разкриват нови смени, за да се справят с нарастващото търсене, особено от Саудитска Арабия и Вашингтон.Оборотът на \"Застава\" скочи на 36 милиона евро през 2015 г. от едва 27 милиона през 2014 г., докато \"Крушик\", държавен производител на ракети и муниции, отчете подобно увеличение до 26 милиона евро.Бумът означава и добър бизнес за балканските посредници на оръжия като БИИМ.\"Крушик\" каза за BIRN и OCCRP, че двама от най-изявените и ползващи се с противоречива репутация търговци на оръжия, Слободан Тешич и Петар Црногорац, са действали като посредници в сделки със Саудитска Арабия през 2016 г.Данни за търговията на ООН разкриват, че Сърбия е продължила да изнася оръжия за Саудитска Арабия през 2016 г., натрупвайки сделки на стойност 36 милиона евро за първите девет месеца на годинатаСалaм напуска Алепо - без картечницата, сложена на пикап - преди да бъде заловен от правителствените сили и наскоро отново се присъединява към Свободната сирийска армия.Той заяви пред BIRN и OCCRP, че сега картечницата му е при бригадата \"Мутасим\" към ССА, сражавала се с \"Ислямска държава\" и с подкрепяните от САЩ кюрдски сили в Северна Сирия като част от операция \"Ефратски щит\", ръководена от Турция.Салам мечтае за деня, в който може да остави оръжието си – сега по-старо и просто, което споделя, че използва, откакто е напуснал Алепо.\"Докога ще продължим да се бием? Децата са без достъп до образование от шест години, докога ще продължаваме така? Ето това послание искам да изпратя.\"", "date": "09-май-2017", "title": "По следите на \"Койота\": Пътят на една картечница от Сърбия до Сирия"}
{"url": "http://www.dnevnik.bg/biznes/2017/05/09/2967878_gradskite_potrebiteli_chakat_inflaciia_i_po-visoka/", "text": "През април общият показател на доверие на потребителите намалява с 1.6 пункта спрямо равнището си отпреди три месеца, което се дължи изцяло на пониженото доверие сред градското население. Това показват данните на Националния статистически институт (НСИ).От тях се вижда, че потребителите очакват инфлация и не са оптимисти за спада на безработицата.Мненията на потребителите за развитието на общата икономическа ситуация в страната през последните дванадесет месеца, както и очакванията им за следващите дванадесет месеца са леко влошени в сравнение с предходното наблюдение. По-негативни спрямо януари са и прогнозите им за безработицата в страната през следващите дванадесет месеца, допълват от статистиката.Оценките за изменението на потребителските цени през последните дванадесет месеца също са по-неблагоприятни в сравнение с мненията, изразени три месеца по-рано, като и инфлационните очаквания за следващите дванадесет месеца се засилват. По отношение на финансовото състояние на домакинствата и оценките, и очакванията на потребителите, живеещи в градовете, са по-негативни, докато мненията на населението в селата бележат известно подобрение.Същевременно последната анкета отчита малко по-благоприятна обща оценка на настоящата ситуация да се правят разходи за покупка на предмети за дълготрайна употреба, като и в намеренията на потребителите да извършват такива разходи през следващите дванадесет месеца се запазва същата тенденция.", "date": "09-май-2017", "title": "Градските потребители чакат инфлация и по-висока безработица"}
{"url": "http://www.dnevnik.bg/sviat/2017/05/09/2967932_nikita_mihalkov_sravni_nagradata_evropeiski_muzei_na/", "text": "Музеят на първия руски президент Борис Елцин в Екатеринбург официално се извини, след като кинорежисьорът Никита Михалков сравни наградата \"Европейски музей на годината\" с орден от Третия райх.Музеят \"Елцин център\" вече е бил нападан от Михалков, според когото той \"руши съзнанието на младежи\". В интервю за радио \"Говорит Москва\" режисьорът обясни, че връчването на наградата потвърждава предишната му позиция.\"По-ясно потвърждение не може да има. Изобщо не съм изненадан, че \"Елцин център\" е получил премия на името на Кенет Хъдсън. Реагирам на това точно както бих реагирал, ако бях узнал, че гражданин на Съветския съюз... е получил железен кръст от Вермахта\", каза Михалков.Кенет Хъдсън, журналист, автор и музеолог, на чието име е наградата, е съосновател на музея. По времето, по което съюзниците воюват срещу Третия райх, той отказва да се бие по съвест и вместо това е част от доброволчески корпус за спешна помощ. Отличието \"Европейски музей на годината\", което той съучредява през 1977 г., се дава за иновации в музейната дейност и оттогава насетне \"Елцин център\" е първият музей в Русия, който го получава.От \"Елцин център\" обявиха, че с изказването си Михалков обижда \"не само \"Елцин център\", но и\"които в рамките на 40 години са побеждавали на този конкурс\". Като пример за културни институции, получили приза тази година, се споменават и , Музеят на историята на град Лейра в Португалия и Мемориалният център за търговията с робите и робството в Гваделупа.За четиридесетте години, откакто се връчват наградите, сред удостоените са и Музеят на международния червен кръст в Женева, Музеят на историята на полските евреи \"Полин\", Олимпийският музей в Лозана, Музеят на \"Титаник\" в Белфаст, Музеят на европейските и средиземноморските цивилизации в Марсилия и Музеят на световните култури в Кьолн.\"Как може да се сравнява наградата на тези музей и на нашия музей с железен кръст от въоръжените сили на нацистка Германия\", пише музеят в изявлението си. Отбелязва се още чеда участват в този конкурс\", тъй като той е празник на \"самоотвержените, талантливите, влюбени в музейното дело хора\". За музеите тази награда е каквото са за света на киното връчването на оскарите в Лос Анджелис, кинофестивалът в Кан и кинофестивалът във Венеция.\"Като представители на Русия, удостоени с висока награда, искаме да поднесем извиненията си на европейските колеги, които публично оскърби и унизи човек, имащ паспорт от нашата страна. Участниците в конкурса, а също така всички наши колеги в музейната работа, могат да са сигурни: мнозинството граждани на нашата страна се отнасят към тяхната просветителска мисия с огромно уважение.\"\"Елцин център\" отвори врати в Екатеринбург през 2015 г., като освен постоянната си експозиция, посветена на първия избран президент на Русия, той предлага и културно-образователна програма. Колекцията му се смята за разходка из съвременната политическа история на Русия, а освен нея на разположение на посетителите са арт галерия, киноконферентна зала, книжарница, кафене, архив, библиотека и други. Ценностите, представяни от музейната колекция и културната програма на \"Елцин център\", станаха предмет на дебат в руското общество година по-късно, когато на парламентарно изслушване Михалков обвини музея, че \"всекидневно\" прокарва политика на \"разрушение на националното самосъзнание на децата\". Той предложи да се промени работата на музея, за да се покаже \"друга гледна точка\" и да се даде представа на децата, че \"страната, в която живеят, е велика\". По-късно, при посещение в музея, той обяви, че в \"Елцин център\" Русия е представена като страна, в коятонито Александър Блок или Антон Чехов. В спора взе страна и руският президент Владимир Путин, който дни след посещението на Михалков, през декември, се обяви срещу \"безкрайното\" изостряне на споровете около думите на Михалков. Същевременно той обясни, че Михалков е имал предвид историята на Русия \"цялостно, а не само най-новото време\".Според президента, цитиран от РБК, няма нищо особено в думите му. Както някои се придържат към \"по-либерални възгледи за случващите се събития\", така други споделят \"по-консервативно и традиционно\" мнение.Знаменитият руски режисьор и сценарист от 1998 г. е и председател на съюза на руските кинодейци. В средата на деветдесетте години с някои свои изказвания той поддържа Елцин и дори е част от смятаната за творение на Кремъл партия \"Наш дом – Русия\", в чийто президиум влиза през 1999 г. По това време обаче се прочува и с монархистките си възгледи, които не му пречат на изборите през 2012 г. да се регистрира като застъпник на тогавашния премиер и кандидат за президент Путин.Сред изказванията му, предизвикали широк международен отзвук, е и твърдението, че аварията в АЕЦ \"Фукушима\" през 2011 г. е станала в резултат на \"безбожието\" на японците. Той се прочу и с предложението си страните от групата БРИКС (Бразилия, Русия, Индия, Китай и Южна Африка) да създадат  на наградите \"Оскар\" и като част от  за \"руски \"Макдоналдс\".", "date": "09-май-2017", "title": "Никита Михалков сравни наградата \"Европейски музей на годината\" с нацистки орден"}
{"url": "http://www.dnevnik.bg/ot_vas/novini_ot_vas/2017/05/09/2967594_kavarna/", "text": "", "date": "09-май-2017", "title": "Каварна"}
{"url": "http://www.dnevnik.bg/sviat/2017/05/09/2967854_bivsh_premier_socialist_otiva_v_partiiata_na_makron/", "text": "", "date": "09-май-2017", "title": "Бивш премиер социалист отива в партията на Макрон"}
{"url": "http://www.dnevnik.bg/razvlechenie/2017/05/09/2967874_evroviziia_zapochva_v_napregnata_obstanovka_no_s/", "text": "Четвърто, а в някои случаи и трето място дават букмейкърите на българският представител в песенния конкурс \"Евровизия\", чийто първи концерт е тази вечер от 22 ч. българско време. Участието на Кристиян Костов обаче е насрочено за втория полуфинал в четвъртък, 11 май, по същото време, когато ще стане известно и кои страни се класират в последния кръг. За пръв път в 62-те издания на конкурса Русия не участва.Според сайтовете, които следят залози, Oddschecker и Nicer Odds Костов има шанс да повтори успеха на , стигайки до четвърто, а дори и трето място. Негов коз бе фактът, че дълги години е учил в руски школи за развитие на музикални таланти, включително под менторството на победителя в \"Евровизия\" Дима Билан, участвал е и в тамошни състезания за млади таланти. След политическия спор с домакина Киев обаче руснаците няма да участват, което значи и че няма да могат да гласуват. Теоретично руснаци от други държави, включително Украйна, биха могли да му дадат гласове. Статистически обаче Русия не е сред държавите, които .- с всяко свое издание \"Евровизия\" поставя този въпрос, а тази година страстите са особено обтегнати. Украйна  до участие в конкурса, защото е нарушила местните закони - пяла е на окупирания от Русия полуостров Крим без разрешение от Киев. В отговор , а Съюзът на радио и телевизионните оператори в Европа - организатор на конкурса, заплаши и двете страни със санкции.Според някои анализатори вече не става дума само за Крим или за отношенията Русия - Украйна. \"Кремъл днес изрично представя руското общество като противоположност на корумпирания Запад\", коментира Ян Текау от форума \"Ричард Холброук\" в Американската академия в Берлин.                                             Концертите в Киев ще се проведат при засилена охрана поради общия страх от терористични актове, но и \"очаквани провокации от страна на Русия\".Въпреки тези настроения, а може би още повече заради тях, конкурсът ще бъде проследен от милиони в Европа. В първия полуфинал тази вечер участват Швеция, Грузия, Австралия (могат да участват всички страни - членки на EBU), Албания, Белгия, Черна гора, Финландия, Азербайджан, Португалия, Гърция, Полша, Молдова, Исландия, Чехия, Кипър, Армения, Словения и Латвия. Десет от тях ще се класират за финала. В този полуфинал могат да гласуват единствено гражданите на представящите се днес страни, тоест българите не могат да гласуват.", "date": "09-май-2017", "title": "\"Евровизия\" започва в напрегната обстановка, но с големи шансове за българския участник"}
{"url": "http://www.dnevnik.bg/bulgaria/2017/05/09/2967942_sudebniiat_inspektorat_obrazuva_proverka_za_sreshtata/", "text": "Инспекторатът към Висшия съдебен съвет (ВСС) обяви, че е започнал проверка за срещата на главния прокурор Сотир Цацаров с издателя и бизнесмен Сашо Дончев и бившия член на ръководството на БСП Георги Гергов в ЦУМ.Това се случва няколко часа след като най-голямата магистратска организация - по случая, а тезата на главния прокурор беше, че той не е нарушил закона, защото участниците в срещата не са криминално проявени или подсъдими.От инспектората съобщават, че проверката е по текстовете в Закона за съдебната власт, свързани с почтености и конфликт на интереси, и за установяване на действия, които накърняват престижа на съдебната власт,\"Образувано е по постъпил в Инспектората към ВСС сигнал и производството е на етап отстраняване на нередовности по сигнала\", пишат от звеното, като уточняват, че на този етап не могат да предоставят повече подробности.На практика оттам казват, че няма и да разкрият кой е подателят на сигнала, защото това било служебна тайна.", "date": "09-май-2017", "title": "Съдебният инспекторат образува проверка за срещата на Цацаров в ЦУМ"}
{"url": "http://www.dnevnik.bg/photos/2017/05/09/2967934_fotogaleriia_lagerfeld_predloji_moderna_antichnost_za/", "text": "", "date": "09-май-2017", "title": ""}
{"url": "http://www.dnevnik.bg/sviat/2017/05/09/2967938_sbogom_na_hrushchovkite_-_moskva_shte_razrushi_hiliadi/", "text": "Валерия Евсеева и нейният съпруг Алексей са купили преди година апартамент в малка сграда край един от московските паркове. Властите обаче се канят да я съборят и да ги настанят във висок блок, в каквито местят още стотици хиляди московчани.Московското кметство планира да срути четириетажната сграда, построена през 1957 г., защото била овехтяла и старомодна. \"Става дума за тухлен блок, всички знаят, че може да издържи 150 години и това е удар за нас\", разказва 31-годишната Валерия, която работи в завод за медицинско оборудване.Наречени \"хрушчовки\", защото са издигнати по време на управлението на Никита Хрушчов в Съветския съюз, тоест през 50-те и 60-те, тези сгради определят пейзажа на московските предградия - но и този на много градове в Русия, където с изграждането им е решена тогавашната жилищна криза. Особено в Москва те са сред най-видимите знаци, останали от съветската епоха над четвърт век след .Но кметът на Москва Сергей Собянин, подкрепян от Кремъл, възнамерява да замести хиляди ниски жилищни сгради с високи конструкции, осигуряващи място за много повече семейства в 12-милионната столица, където не достигат терени.Първоначално - в края на февруари, бе оповестено, че предстои да бъдат съборени 8000 сгради, в които живеят 1.6 млн. души. Започналите обаче бурни протести - хората се опасяваха по-специално за правото си на собственост върху имотите - бързо накараха властите да стеснят мащаба на проекта; сега той обхваща 4500 сгради със стотици хиляди жители.\"Целта е да подобрим жилищните условия на хората в постройки, застрашени от срутване\", заяви президентът  на заседание на кабинета. \"Безспорно обаче това трябва да стане по начин, който не нарушава правата на гражданите\", уточни той.Предвижда се програмата да бъде задействана през септември и държавата да изразходва за нея над 57 милиарда евро.\"Хрушчовките\" са дали възможност цели семейства да станат независими след десетилетия, прекарани в комунални квартири, където съжителстват по няколко домакинства.Символ на прогреса, те са възпети в много съветски филми и в оперета на  от 1958 г. - \"Москва, Черьомушки\". Над 70 години по-късно новината, че ще ги събарят, прозвуча в Русия като гръм от ясно небе.\"Това е исторически етап. В Москва навярно не е имало толкова важни промени от 50-те години насам\", твърди Пьотър Толстой, депутат от управляващата партия \"Единна Русия\". Да се запазят \"хрушчовките\" - които са само на четири етажа, би значело според него да се пилее ценно място в Москва.Групирани в просторни миникомплекси, \"хрушчовките\" често формират двор със зелени площи; в тях обаче няма асансьор, а кухните са миниатюрни. Някои са панелни, други - тухлени като блокчето на Валерия Евсеева.\"Овехтели са вече. Няма възможност за ремонт, освежаване или преустройство - хората там наистина живеят в ужасни условия\", уверява Толстой, един от вносителите на закона за събаряне на сградите, твърде мъгляв според мнозина от живеещите в тях.Държавата им обещава например апартамент с \"равностойна\" площ - но не и равен по стойност - в същия квартал. По принцип е необходимо съгласието на повечето жители (66% според кмета), за да бъде съборена една сграда; тогава обитателите ѝ ще имат само 60 дни, за да се изселят, без възможност да оспорят решението. \"Всеки (...) може да бъде изселен и преместен там, където (кметът на Москва Сергей Собянин) пожелае да го изпрати\", смята Александра Андреева, депутат от общината. Научила, че е застрашен и нейният апартамент с високи тавани, Валерия Евсеева изпаднала в ужас. \"Властите са несправедливи към хората, вземат ти жилището и толкова, нямаш никакви права\", възмущава се жената, излязла за пръв път в живота си на протест - срещу \"изселването на московчани\".В Измайлово - североизточен район на Москва, представители на кметството организираха среща със столичани, живеещи в \"хрушчовки\", но не можаха да уточнят къде ще бъдат преместени и разочароваха събралите се. Градските власти \"не зачитат правото на частна собственост, гарантирано от конституцията\", разкритикува ги в. \"Ведомости\".Някои местни хора обаче се радват, че могат да напуснат старите си жилища. Сградата \"е порутена, нищо хубаво няма в нея\", обяснява например Екатерина. Осемдесетгодишната Зоя Харитонова, член на екипа от архитекти, разработвали градоустройствените планове през 60-те, се разхожда със свито сърце из Голяново - северен квартал на Москва. \"Тези блокове са проектирани и построени през 1965 г. и още си стоят, всички са в много добро състояние...\", изтъква тя. \"Щом чуя, че е време да ги съборят, приемам го като лична обида - добавя възрастната дама. - Тези блокове са моя гордост и изведнъж някой си решил, че трябва да ги срути.\" / БТА", "date": "09-май-2017", "title": "Сбогом на \"хрушчовките\" - Москва ще разруши хиляди блокове, строени през петдесетте"}
{"url": "http://www.dnevnik.bg/sport/2017/05/09/2967832_kris_frum_e_bil_blusnat_po_vreme_na_trenirovka/", "text": "Британският колоездач Крис Фрум е бил блъснат от превозно средство по време на тренировка. Трикратният шампион в най-престижното колоездачно състезание в света - \"Тур дьо Франс\", не е пострадал сериозно при инцидента, който се е случил близо до дома му в Монако. \"Току-що бях ударен умишлено от нетърпелив шофьор, който ме изхвърли на тротоара. За щастие съм добре\", написа 31-годишният състезател в профила си в \"Туитър\".Фрум добави, че шофьорът не е спрял да провери състоянието му, а е продължил движението си. Британецът сподели снимка, на която се виждат пораженията върху колелото му.Роденият в Кения колоездач по традиция не участва в провеждащото се в момента Джиро д'Италия, за да концентрира подготовката си изцяло върху \"Тура\".Фрум е заявил участие в едноседмичното състезание \"Дофине Либере\", което се явява генерална репетиция преди френската обиколка и ще се проведе от 4 до 11 юни.Началото на \"Тур дьо Франс\" ще бъде дадено на 1 юли в Дюселдорф, Германия, с индивидуален етап по часовник. Надпреварата ще премине през Белгия и Люксембург, преди да се насочи към Франция.Фрум ще oпита да стане петият колоездач в историята с четири победи в \"Тура\". Досега това са правили само Жак Анкетил, Еди Меркс, Мигел Индурайн и Бернар Ино, които са печелили най-престижното колоездачно състезание по пет пъти.", "date": "09-май-2017", "title": "Крис Фрум е бил блъснат по време на тренировка"}
{"url": "http://www.dnevnik.bg/razvlechenie/2017/05/09/2967981_koi_specheli_s_kinoigrata_paziteli_na_galaktikata_vol2/", "text": "", "date": "09-май-2017", "title": "Кой спечели с киноиграта \"Пазители на галактиката Vol.2\""}
{"url": "http://www.dnevnik.bg/politika/2017/05/09/2967935_i_grozdan_karadjov_stana_obviniaem_za_prisvoiavane_pri/", "text": "Бившият депутат от Реформаторския блок Гроздан Караджов също стана обвиняем. Това се разбра пред столичното следствие, след като бившият външен министър Даниел Митов си тръгна също с обвинение за безстопанственост, когато журналистите видяха, че и Караджов влиза в следствието отново с адвокат Ина Лулчева.Впоследствие от държавното обвинение съобщиха, че обвинението срещу Караджов е за длъжностно присвояване и е по разследване за източването на \"Теленор\".На излизане Караджов заяви само:\"Извикаха ме за някакви търговски отношения отпреди примерно шест години. Не съм го прочел още.Знаете, че аз се занимавам с бизнес. Ще имам изявления по-нататък.\" Той отказа да отговори на повече въпроси. Адвокатът му само потвърди, че той има обвинение.Разследването е , за който съобщи норвежкия икономически всекидневник Dagens næringsliv (DN). А преди време \"Капитал\" информира, че става дума за договори, които с били преподписани по време на преговорите за продажбата на компанията през 2013 година.Историята започва, след като норвежкият телеком \"Теленор\" купува \"Глобул\" от гръцката OTE през август 2013 година.От съобщението на прокуратурата се разбира, че Караджов като собственик и управител на фирма е обвинен за три договора, сключени през 2011 и 2012 година на стойност 5 545 660.51 лева. По тези договори е нямало изпълнение.Караджов е обвинен, че умишлено е улеснил главния изпълнителен директор на \"Космо България Мобайл\" ЕАД да присвои сумата от 5 545 660.51 лв. Той е обвинен заСигналът на компанията до прокуратурата е от миналата година и съдържа доклад от вътрешен одит, който е установил 21 компании, издали фактури към \"Глобул\" за предполагаеми фиктивно извършени доставки на стоки и услуги на обща стойност 48 млн. лева. В сигнала са посочени и лицата, свързани с тях, за които са установени съмнителни сделки. Той е подаден от новото ръководство на компанията срещу предишното.Докладът от одита съдържа описание на множество договори за консултантски и маркетингови услуги, договори за доставяне на софтуер и лицензии за него, договори за използване на интернет честоти, сключени преди \"Теленор\" да придобие \"Глобул\".\"Установено е при вътрешния одит, че описаните в договорите доставки не са били заявени за необходими от съответните технически отдели, не са били доставени, инсталирани и поддържани и изброените доставчици според тях не са имали капацитет да доставят активите, съобщават още от прокуратурата.На специален брифинг по-късно през деня говорителят на главния прокурор Румяна Арнаудова заяви, че кръгът на обвиняеми не е изчерпан и ако държавното обвинение събере доказателства и срещу други собственици на търговски дружества, спомогнали за източването на кампанията, ще има още обвинения.\"По трите договора (сключени от фирма на Караджов - бел.ред.) категорично и според нашите доказателства, и според сигнала на \"Теленор\", няма реално изпълнение, но парите са преведени. Това е така нареченото помагачество към длъжностно присвояване\", обясни Арнаудова.Тя добави, че това са\"Приета е тази форма на източване на дружеството, като са сключвани наистина фиктивни договори. Това не е търговска дейност това е престъпление\", уточни Арнаудова.", "date": "09-май-2017", "title": "И Гроздан Караджов стана обвиняем за присвояване при източването на \"Теленор\" (допълнена в 16:21 ч.)"}
{"url": "http://www.dnevnik.bg/sviat/2017/05/09/2967929_v_nepal_se_obmislia_vuvejdaneto_na_vuzrastova_granica/", "text": "Планинарската асоциация в Непал предлага да се въведе възрастово ограничение за желаещите да качват най-високите върхове на планетата. Предложението дойде във връзка със смъртта на 85-годишният непалец Мин Бахадур Шерчан, който загина в опит да подобри рекорда за най-възрастен човек, изкачил Еверест.Трагичният завършек на този опит възроди дискусията за това, че възрастни хора не трябва да се допускат в условия с ниска концентрация на кислород.Шерчан загина в базовия лагер на Еверест в събота вечерта.Законодателството в Непал поставя все пак граница, но тя е алпинистите да са навършили поне 16 години, съобщава \"Асошиейтед прес\".\"Абсолютно наложително е със закон да се въведе възрастово ограничение. Ако го имаше, можеха да се опазят много хора\", коментира Анд Тшеринг, председател на асоциацията.Асоциацията планира да подтикне правителството към подобна мярка, като предложението е възрастта да се ограничи до 76.Агенцията припомня, че през 2011 г. 82-годишният непалец Шайлендра Кумар също загина в опит да качи Еверест.Ако се въведат такива ограничения, това може да провали проекти на други възрастни алпинисти. Такъв е случаят с испанеца Карлос Сория, 78 г., който има амбицията на тази възраст да изкачи 14-те осемхилядници на планетата. В момента с екипа си той прави опит за изкачване на Даулагири (8167 м). Историята му четете .Агенцията припомня, че стотици са загиналите на качване или слизане от Еверест на фона на 4 хил., успели да се качат и слязат от Покрива на планетата живи. Използването на кислород и по-добрата екипировка от времето, когато са първите опити (1953 г.), също са помогнали да се опази животът на алпинистите. Всичко това е в допълнение на по-доброто медицинско обслужване в подножието на Еверест и сателитната комуникация.Динеш Батарай, който е начело на туристическата администрация в Непал, обявява, че правителството сериозно обмисляне възрастовото ограничение.Конкретната причина за смъртта на непалеца все още не е известна, повече ще се знае след извършването на аутопсия, след като тялото му бе свалено с хеликоптер в Катманду.За пръв път той изкачва най-високия връх на планетата през май 2008 г., когато е на 76 г., и тогава става най-възрастният алпинист, достигнал Еверест. През 2013 г. рекордът му е подобрен от японеца Юичиро Миура, който въпреки две кардиологични операции изкачва върха на 80 години.Шерчан оставя съпруга, седем деца, 17 внуци и шестима правнуци.", "date": "09-май-2017", "title": "В Непал се обмисля въвеждането на възрастова граница за алпинистите"}
{"url": "http://www.dnevnik.bg/bulgaria/2017/05/09/2967931_televiziia_evrokom_e_poluchila_edna_peta_ot_mediinite/", "text": "Телевизия \"Евроком\" е получила най-много средства от медийните пакети, отпускани от държавния бюджет, за парламентарните избори. Поискана от \"Дневник\" справка на Централната избирателна комисия за изплатените средства от кампанията показва, че телевизията е получила 103 хил. лв.Това е втори път, в който \"Евроком\" получава най-много средства по медийните пакети, сза президентските избори и информационната кампания за националния референдум, които се проведоха заедно на 6 ноември.Право на средства за медийни участия по време на кампанията за парламентарните  Общата сума по пакетите бе 500 хил. лв. Една пета от тях \"Евроком\" е получила по договори с 4 партии, две коалиции и един независим кандидат. За сравнение - Българската национална телевизия е получила близо 98 хил. лв. от медийните пакети от 11 договора с 3 коалиции и 4 партии. \"Нова телевизия\" пък е получила близо 77 хил. лв. по два договора.Партията \"Българско национално обединение\" е сключила 3 договора с \"Евроком\" за общо 37 хиляди лева. Председател на партията е Георги Георгиев. От сайта на телевизията се вижда, че Георгиев е бил водещ на \"токшоу\", излъчвано в ефира й от декември 2016 до февруари 2017 г. На парламентарните избори партията получи 0.11%.Договори с телевизията \"Евроком\" са имали още партиите \"Възраждане\", \"Движение за радикална промяна - Българска пролет\" и коалициите \"Коалиция на недоволните - БСД-Евролевица, Българска социалдемократическа партия, Християнсоциален съюз\" и \"Кой - Българската левица и Зелената партия\". От тях единствено партия \"Възраждане\" премина прага от 1%, който й дава право на държавна субсидия. След изборите обаче лидерът на партията.От същата справка на ЦИК се вижда, че . Един от лидерите в коалицията – Валери Симеонов, е съдружник в дружеството - собственик на телевизията, \"Скат\" ООД. То се управлява от Данчо Хаджиев, който е зам.-председател на създадената от Симеонов \"Национален фронт за спасение на България\" (НФСБ). Дружеството \"Скат\" ЕООД\" е собственик и на хотела \"Козията рог\" в Малко Търново, в който се настаняват военни и полицаи, командировани да охраняват границата с Турция.", "date": "09-май-2017", "title": "Телевизия \"Евроком\" е получила една пета от медийните пакети за парламентарните избори"}
{"url": "http://www.dnevnik.bg/bulgaria/2017/05/09/2967569_nablegnete_na_kontaktite_za_da_poluchite_jelanata/", "text": "При търсенето на нова работа има няколко съществени стъпки, на които да наблегнете. Преди всичко се въоръжете с време. Първата стъпка е да актуализирате профила си в LinkedIn възможно най-често. Социалната платформа е лесен начин да се свържете с подходящите хора. От голяма важност е създаването на мрежа от контакти. В кръга си от приятели и познати може да имате хора, които биха могли да ви помогнат да откриете работна позиция.Може да си съставите списък с най-успешните сред тях, да ги поканите навън и да обмените идеи. Старайте се да посещавате повече професионални събития и да се запознавате с хората там. Това ще ви открие възможности за намиране на търсената от вас работа. Контактите може да са вашето предимство при интервюто за работа, до което може да стигнете, след като разгледате обявите в : търси търси търси:търси: търси  търси търси  търси", "date": "09-май-2017", "title": "Наблегнете на контактите, за да получите желаната работа"}
{"url": "http://www.dnevnik.bg/video/2017/05/09/2968006_video_okeanut_vurna_irlandski_plaj_koito_unishtoji/", "text": "", "date": "09-май-2017", "title": "Видео: Океанът върна ирландски плаж, който унищожи преди 33 години"}
{"url": "http://www.dnevnik.bg/sled5/filmi/2017/05/09/2968780_instrument_li_e_gaidata/", "text": "", "date": "09-май-2017", "title": "Инструмент ли е гайдата?"}
{"url": "http://www.dnevnik.bg/sviat/2017/05/09/2968019_turski_prokurori_poiskaha_3623_dojivotni_prisudi_i/", "text": "Обвинението поиска още и 2923 години затвор за , за когото Анкара смята, че стои зад опита за преврат през юли миналата година. На  бе наложена и глоба, еквивалентна на 2.2 млн. дни. Доживотните присъди при строг режим предвиждат осъденият да живее в самостоятелна килия с право да прекарва един час дневно навън.Някога близък съюзник на президента Реджеп Ердоган, по-късно  от него, че организира мрежа от свои поддръжници в съдебната система, медиите и силите за сигурност, за да свали държавния глава. Ердоган побърза да хвърли върху него и , в който загинаха 249 души и над 2100 бяха ранени.Полицията започна и операция за издирване на убежищата на членове на, която Анкара нарича \"Фетухллахистка терористична организация\" (ФЕТО). Според силите за сигурност организацията укрива свои членове в отделни безопасни локации, преди да ги изпрати в чужбина. Само в Истанбул бяха проверени 53 адреса, а 61 души бяха задържани.", "date": "09-май-2017", "title": "Турски прокурори поискаха 3623 доживотни присъди и 2923 години затвор за Фетхуллах Гюлен"}
{"url": "http://www.dnevnik.bg/sport/2017/05/09/2967896_sharapova_nai-veroiatno_shte_poluchi_uaild_kard_za/", "text": "Носителката на пет титли от Големия шлем Мария Шарапова ще получи \"уайлд кард\" от Британската тенис асоциация (LTA) за турнира на трева в Бирмингам, твърди в. \"Таймс\". Надпреварата ще се проведе от 19 до 25 юни, а наградният фонд е 819 940 долара.От LTA на този етап не потвърждават информация. \"В процес на решение сме кои състезатели да получат \"уайлд кард\" за нашите летни турнири на трева\", се казва в изявлението, което дойде в отговор на публикацията във в. \"Таймс\".Руската тенисистка се завърна на корта в края на април, след като изтърпя 15-месечно наказание заради употреба на мелдоний. Заради отсъствието си тя нямаше точки за световната ранглиста и получи \"уайлд кард\" за големите турнири на червени кортове - в Мадрид и Рим, а в момента се чака решение дали ще бъде поканена да участва в \"Ролан Гарос\"., като Ангниешка Радванска, Каролин Вознячки и Южени Бушар бяха сред най-големите противнички. Бушар дори призова рускинята да получи доживотно наказание.Шарапова започна рестарта на кариерата си в Щутгарт, където достигна до полуфинал. След това тя участва в шоутурнира Tie Break Tens, а късно снощи отпадна във втория кръг на турнира в Мадрид след В момента Шарапова е 258-а в световната ранглиста. Тя не успя да събере достатъчно точки, за да се класира за квалификациите на \"Ролан Гарос\". Ако обаче стигне поне до полуфиналите в Рим следващата седмица, ще има достатъчен актив, за да си осигуря място в квалификациите на \"Уимбълдън\".", "date": "09-май-2017", "title": "Шарапова най-вероятно ще получи \"уайлд кард\" за турнира на трева в Бирмингам"}
{"url": "http://www.dnevnik.bg/sviat/2017/05/09/2968103_ruskoto_ministerstvo_na_otbranata_publikuva_snimka_ot/", "text": "Руското министерство на отбраната публикува в \"Туитър\" снимка от , въпреки че въздушната част на събитието за Деня на победата беше отменена заради лошото време. Изображението по-късно беше свалено от профила на институцията.Снимка на туита, публикувана от сайта \"Медуза\", показва самолети, които прелитат над Червения площад в Москва. По-рано властите обявиха, че авиопарадът за тази година се отменя заради неблагоприятни метеорологични условия. Бивш главнокомандващ на руската военна авиация разказа за РБК, че властите са решили да се откажат от парада заради \"рязко влошаване\" на обстановката, и припомни, че в предишни години авиошоуто е било съпътствано от инциденти.Въпреки това снимката, която показва безоблачно небе, се появи в профила на министерството. Макар тя по-късно да беше премахната, остава отговорът на потребител, отбелязал, че тя е от парада през 2013 г.Междувременно в \"старата столица\" Санкт Петербург беше отменен парадът на военноморските сили. Пристанищните власти обявиха, че кораби от Балтийския флот на Русия, които на 3 май акостираха на едно от петербургските пристанища на река Нева специално за парада, но внезапно напуснали района преди три дни, не са подали заявка, че ще се върнат до порта.\"Участие на кораби в парада не се планира, силите на флота изпълняват задачи по предназначение\", казва източник от щаба на флота, цитиран от петербургското издание \"Фонтанка\".Междувременно в Гданския залив се появи американският разрушител USS Carney, на борда на който може да има крилати ракети \"Томахоук\". Офицер от флота, чието име не се споменава, е обяснил, че изпращането на корабите в открито море е обичайна тактика в случай на заплаха, че може да бъде нанесен внезапен ракетен удар.Общо 10 плавателни съда от Балтийския флот трябваше да участват в парада по река Нева.", "date": "09-май-2017", "title": "Руското министерство на отбраната публикува снимка от въздушния парад, който беше отменен"}
{"url": "http://www.dnevnik.bg/politika/2017/05/09/2968013_gerb_vnasiat_zakon_za_majoritarni_izbori_iskat/", "text": "Първият законопроект, който ГЕРБ ще внесе в 44-ия парламент, е за промени в Изборния кодекс и въвеждане на мажоритарна система за избор на народни представители. Това съобщи пред БНТ депутатът от ГЕРБ Данаил Кирилов, който беше председател на правната комисия в предишния парламент. \"Предложили сме разделяне на страната на 240 едномандатни избирателни района. Това е сериозно деление, свързано с изборния процес и промяната в системата\", каза Кирилов. Той добави, че промяната в системата изисква извършването на райониране.В ГЕРБ продължават да поддържат позицията си от края на предишния парламент \"районирането да се извърши от орган, който е максимално отдалечен и обективен спрямо участниците в политическия процес\". \"Предложихме това да се извърши от президента на републиката. Разбира се, не непременно лично и непосредствено, той може да ползва цялата администрация на държавата, включително служба ГРАО, НСИ, ЦИК\", каза още Кирилов. Той смята, че президентът и неговата администрация могат да използват целия държавен ресурс, за да преодолеят всички възможни рискове и изкривявания, както и твърдения, че районирането обслужва един или друг участник.Няма да има едномандатни райони за гласуване в чужбина, там ще се гласува електронно. Това според Кирилов ще премахне необходимостта да се изпращат в чужбина по 240 различни вида бюлетини.Предложението за въвеждане на мажоритарни избори надали ще бъде прието от парламента, тъй като коалиционните партньори от \"Обединени патриоти\", както и БСП и ДПС, засега са против. БСП и патриотите са склонни на въвеждането на модел, подобен на германския, при който половината депутати се избират мажоритарно, а другата половина пропорционално. При германския избирателен модел обаче броят на мандатите в парламента е плаващ според резултатите от изборите, което предполага промяна на конституцията.В последните дни от встъпването на 44-ото Народно събрание телевизионният водещ  пред сградата с искане депутатите да предприемат конкретни действия за превръщането в закон на резултата от референдума за промяна на изборните права. В него 2.5 млн. души се обявиха за задължителен мажоритарен избор на народни представители и намаляване на субсидията на партиите. Трифонов заплаши, че .", "date": "09-май-2017", "title": "ГЕРБ внасят закон за мажоритарни избори, искат президентът да прави районирането"}
{"url": "http://www.dnevnik.bg/sport/2017/05/09/2968171_slovenec_specheli_purviia_goliam_test_v_djiroto_a_bob/", "text": "Националният шампион на Люксембург Боб Юнгелс излезе начело в генералното класиране след първия планински етап в , а словенецът Ян Поланц постигна втората голяма етапна победа в кариерата си.Поланц измина 181-километровата отсечка от Чефалу до Етна за 4.55:58 часа. Той беше част от ранно откъснала се група от четирима колоездачи, която започна да катери финалното изкачване с аванс около четири минути и половина.Само два километра след началото на изкачването състезателят на \"ОАЕ Емиратс\" се откъсна пред останалите трима - италианеца Еудженио Алафачи, руснака Павел Брут и южноафриканеца Жак Янс ван Ренсбург, и със самостоятелна езда успя да остане пред групата на фаворитите по не толкова стръмната (6.2% среден наклон), но доста дълга височина (19.4 километра).\"Днес вероятно никой не очакваше състезател от откъснала се група да финишира пръв, защото нямахме толкова голяма преднина преди последното изкачване. Това определено е най-тежкият ден от живота ми. Щастлив съм, че успях да повторя успеха си от 2005 г.\", заяви Поланц, който преди две години отново спечели етап от Обиколката на Италия.Словенецът изпревари руснака Илнур Закарин с 19 секунди. Колоездачът на \"Катюша - Алепсин\" падна по време на първото за деня изкачване, но възстанови позициите си и в края атакува в групата на фаворитите, за да спечели шест секунди бонификация.Състезателят на \"Скай\" Герант Томас завърши трети, след като се пребори за последните четири секунди бонификация с французина Тибо Пино. Двамата пристигнаха 29 секунди след победителя в етапа, а със същото време финишираха още 18 колоездачи, сред които Юнгелс и големите претенденти за розовото трико Винченцо Нибали, Найро Кинтана, Стивън Краусвайк и Том Дюмулен. Юнгелс свали розовото трико от гърба на колумбиеца Фернандо Гавирия, който очаквано изостана още в началото на финалната височина, а освен това облече и бялата фланелка за най-добър млад състезател в обиколката.24-годишният състезател от Люксембург има шест секунди аванс пред Герант Томас и десет пред Адам Йейтс, Нибали, Кинтана, Дюмулен, Пино, Микел Ланда, Бауки Молема и др. Закарин е 14-и с пасив от 14 секунди, а Краусвайк - 15-и с изоставане от 23 секунди.В класирането по точки начело е германецът Андре Грайпел с 81 и аванс от седем пред Даниел Теклехайменот и девет пред Гавирия. Поланц поведе в битката при катерачите с 43 точки и преднина от 21 пред втория Теклехайменот.В сряда предстои петият етап на Джирото - 159-километрова отсечка от Педара до Месина, в която се очаква битката за победата да се води между спринтьорите.", "date": "09-май-2017", "title": "Словенец спечели първия голям тест в Джирото, а Боб Юнгелс облече розовата фланелка"}
{"url": "http://www.dnevnik.bg/politika/2017/05/09/2968047_borisov_naznachi_10_zamestnik-ministri/", "text": "Министър-председателят Бойко Борисов подписа заповеди за назначаването на 10 заместник-министри, съобщиха от Министерския съвет. Предложенията били на съответните министри.В Министерството на труда и социалната политика заместник-министри стават Зорница Русинова, която до януари беше социален министър, и Росица Димитрова – директор на дирекция \"Социални дейности и здравеопазване\" в община Велико Търново.В Министерството на регионалното развитие и благоустройството са назначени Деница Николова, която от ноември 2014 г. до януари 2017 г. заемаше същия пост, и Малина Крумова – вицепремиер по еврофондовете в последния служебен кабинет.Заместник-министри на околната среда и водите стават Атанаска Николова, заемала поста от август 2014 г. до декември 2016 г., и народният представител в 40-ото Народно събрание Николай Кънчев, който в последните години работи в частния сектор.Велик Занчев е назначен за заместник-министър на транспорта, информационните технологии и съобщенията. От 2014 г. до момента е председател на съвета на директорите на \"Холдинг БДЖ\" ЕАД. Магистър по финанси от УНСС.Александър Манолев ще бъде заместник-министър на икономиката, а Жечо Станков – на енергетиката. Манолев е бил заместник-министър на туризма в периода 2015–2016 г., а след това става председател на Държавната агенция за метрологичен и технически надзор. Жечо Станков е бил заместник-министър на енергетиката в периода 2015 г. - януари 2017 г. Двамата бяха депутати в 44-ото Народно събрание от ГЕРБ до петък.В Министерството на младежта и спорта заместник-министър става Ваня Колева, която до януари 2017 г. беше парламентарен секретар на ведомството. Завършила е Треньорския факултет – лека атлетика, в Националната спортна академия \"Васил Левски\".", "date": "09-май-2017", "title": "Борисов назначи 10 заместник-министри"}
{"url": "http://www.dnevnik.bg/detski_dnevnik/2017/05/09/2968014_na_izpit_po_bulgarski_ezik_i_literatura_utre_shte_se/", "text": "Утре 63 932 ученици от четвърти клас трябва да се явят на национално външно оценяване по български език и литература. Изпитът започва в 10.00 часа и ще се проведе в 1870 училища, съобщиха от Министерството на образованието и науката (МОН).Продължителността на изпита е един учебен час, а за децата със специални образователни потребности – два учебни часа. В петък (12 май) ще се проведе второто външно оценяване по математика, а в понеделник (15 май) и във вторник (16 май) са тестовете по човекът и природата и човекът и обществото.Резултатите от националните външни оценявания по всеки от предметите се измерват в точки и се вписват в удостоверението за завършен четвърти клас. С точките от изпита по математика може да се кандидатства в профилираните гимназии с профил \"Математически\" и \"Природни науки\", като тежестта на резултата при балообразуването се определя от Педагогическия съвет на конкретното училище.Целта на националните външни оценявания е да измерят индивидуалните постижения на учениците по различните предмети и да се определи необходимостта от подкрепа, както и да се осъществи мониторинг на образователния процес на различни равнища – училищно, регионално и национално, обясниха от ведомството.", "date": "09-май-2017", "title": "На изпит по български език и литература утре ще се явят 63 932 четвъртокласници"}
{"url": "http://www.dnevnik.bg/sport/2017/05/09/2968148_kato_dve_kapki_futbolna_klasa_iranskiia_mesi_i/", "text": "Какво му трябва да човек, за да изгради успешна кариера? Талант, умения, постоянство? Или пък нещо друго?Ако вземем за пример Лионел Меси, ще видим много труд, упоритост, качества и огромен талант. Но ако погледнем Иранския Лионел Меси, там почти всичко опира до късмета да бъде двойник на звездата на \"Барселона\".Реза Парастеш е ирански студент, който се носи по вълната на славата. Той стана известен с това, че прилича много на петкратния носител на \"Златната топка\".Преди време баща му забелязал прилика с Меси и това поставило началото на историята. Студентът си пуснал брада и започнал да я поддържа, за да бъде още повече като нападателя на \"Барселона\". Прическата му също е \"по модела\" на аржентинеца.Постепенно започнал да привлича вниманието в своя град - Хамедан, разказва AFP. Парастеш постоянно е търсен за снимки и селфита по улиците. Миналата седмица той дори е бил отведен от местната полиция, за да се избегнат инциденти.Дори такива леки перипетии не могат да попречат на студента. Двойникът на Меси полага допълнителни усилия, за да подсили ефекта, като работи върху жестовете и футболните си умения.Това дава плодове и Парастеш вече има договори с компании, които искат да използват образа му. А опашката за интервюта се оказва безкрайна, допълва Би Би Си.\"Хората гледат на мен като Иранския Меси и искат да имитирам неговите движения. Когато се появя някъде, всички са шокирани. Щастлив съм, че като ме видят, хората се радват, а това ми носи много енергия\", каза Парастеш пред AFP.", "date": "09-май-2017", "title": "Като две капки футболна класа: Иранския Меси и неговият нов живот"}
{"url": "http://www.dnevnik.bg/video/2017/05/09/2968163_video_bulgarsko_zname_s_noshtnite_vulci_v_berlin/", "text": "Стотици рокери посетиха във вторник местата на руската бойна слава и мемориални комплекси в германската столица, за да отдадат почит на загиналите за победата над нацистка Германия.\"Всеки знае, че на 9 май 1945г. е капитулирала фашистка Германия. Червената армия по това време е поела голямо бреме върху себе си и е дала множество жертви. Идваме всяка година, за да почетем падналите воини, да положим цветя и венци, за да не бъдат забравени\", казва един от рокерите. \"Чувстваме, че имаме дълг това да не се забравя и подобна ужасна война да не се случва никога повече.\"Походът на \"Нощни вълци\" със съветски и руски знамена и надписи по моторите \"Към Берлин!\" се възприема нееднозчано, особено в бившите съветски сателити. В края на април Катаржина Пелчинска-Налеч, посланичката на Полша в Москва, е била извикана в руското външно министерство заради отказа на Варшава да пропусне колоните на \"Нощни вълци\" през своя територия.", "date": "09-май-2017", "title": "Видео: Българско знаме с \"Нощните вълци\" в Берлин"}
{"url": "http://www.dnevnik.bg/sviat/2017/05/09/2968133_italiia_stroi_novi_centrove_za_zadurjane_na_migranti/", "text": "", "date": "09-май-2017", "title": "Италия строи нови центрове за задържане на мигранти, за да ускори депортирането им"}
{"url": "http://www.dnevnik.bg/sport/2017/05/09/2968168_kralev_prehvurli_topkata_kum_slujebnoto_pravitelstvo/", "text": "Спортният министър Красен Кралев прехвърли топката в полето на предшественика си в служебния кабинет Даниела Дашева и екипа й за забавянето на ремонта на стадион \"Тича\". От министерството (ММС) посочиха, че \"завършването на реконструкцията е сред първите задачи\", с които се е заел Кралев в началото на втория си мандат.\"Във връзка с появилото се недоволство от страна на феновете на \"Черно море\" относно ремонта на стадион \"Тича\", бихме желали да заявим следното: през последните три месеца Министерството на младежта и спорта се управляваше от министър Даниела Дашева и нейния екип. Какви действия са извършвани през този период и какъв контрол е осъществяван върху обекта е въпрос, който следва да се насочи към тях, а не към настоящото ръководство на ММС\", се казва в становището на министерството.Преди близо година . Средствата трябваше да бъдат похарчени за ремонт на терена и изграждане на осветление, за да могат отборите да играят на своите стадиони в Първа лига.Докато чака края на ремонта, \"Черно море\" домакинства в Каварна. \"Локомотив\" пръв се завърна в Горна Оряховица, а \"Дунав\" - също след голямо закъснение, .От ММС посочват, че веднага след връщането си на власт Кралев и екипът му са назначили проверка. Тя е установила, че \"към момента строежът е спрян по реда на Закона за устройство на територията, тъй като е установена необходимост от преместване на един от осветителните стълбове, поради което е нужна корекция на конструктивен елемент от работния проект\". \"Това е задължение на кандидатстващата страна, а именно областната управа на град Варна, назначена от служебното правителство на 8 февруари, която е запозната с фактическата обстановка след констативен протокол от 16 март 2017 г.\", добавят от министерството.Дашева заяви пред \"Нова телевизия\", че през зимата времето не е позволявало ремонтни дейности. И добави, че е имало проблем заради несъответствие с работния проект.От фирмата-изпълнител са уверили министерството, че \"ремонтът ще приключи в най-кратки срокове\". \"Бихме желали да уверим феновете на \"Черно море\", че ще направим всичко по силите си реконструкцията на стадион \"Тича\" да завърши възможно най-скоро и любимият им отбор ще играе на него домакинските си мачове от следващото издание на първенството.\"", "date": "09-май-2017", "title": "Кралев прехвърли топката към служебното правителство за забавения ремонт на стадион \"Тича\""}
{"url": "http://www.dnevnik.bg/biznes/2017/05/09/2968178_obmislia_se_suzdavane_na_turisticheska_policiia/", "text": "Министърът на туризма Николина Ангелкова съобщи, че ведомството обмисля създаването на туристическа полиция и инспекторат за контрол на дейностите, свързани със Закона за туризма.На първо време туристическата полиция ще работи по националните курорти, обясни Ангелкова, цитирана от БТА. Днес тя проведе първата си работна среща с представителите на туристическия бизнес.Ангелкова съобщи, че юристите на министерството  и свързването на регистрите на хотелите в НАП и МВР. По думите й идеята била, за да не се губи време, търгът да бъде спрян и обявен десет дни след това, като рпез това време се \"изчистят\" елементите в техническото задание и те се съгласуват с Агенцията за електронно управление. Заради пропуски в техническото задание на поръчката има освободени служители на ведосмтвото, съобщи Ангелкова.Една от първите теми, които ще бъдат обсъдени в Съвета по законодателство към министъра на туризма, е  на изпълнителски кадри за бранша, каза още Ангелкова.Сред другите първостепенни задачи на ведомството са темата за незаконните преместваеми обекти в националните курорти, както и за статута на тези курорти. Министърът изцяло подкрепи предложението на бизнеса , където, по думите ѝ, е най-големият дял от сивата икономика. Заедно с финансовия министър ще се търси механизъм, който да може да функционира по отношение на тези обекти клас \"Б\", защото ще е нужна промяна на необходимите закони, обясни Ангелкова.Ще се сформира и сформира и координационен механизъм или звено, свързано със сезонната заетост. Предвижда се и да има съвети към министъра на туризма и тематични работни групи към Националния съвет по туризъм, на които ще се обсъждат идеите на бизнеса.", "date": "09-май-2017", "title": "Обмисля се създаване на туристическа полиция"}
{"url": "http://www.dnevnik.bg/sviat/2017/05/09/2968165_ne_na_amerika_i_dialog_s_phenian_iska_noviiat/", "text": "Либералът Мун Дже-ин печели убедително произведените днес предсрочни президентски избори в Южна Корея, показват екзитполове, цитирани от ДПА и Ройтерс.Мун, който бе смятан за фаворит, получава 41.3 процента от гласовете. Неговият основен съперник, консерваторът Хон Чжун-пхе, остава далеч назад втори с 23.3 на сто.Избирателната активност е била висока - около 75 процента един час преди затваряне на избирателните секции. Очаква се 64-годишният Мун да положи клетва утре, след като Националната избирателна комисия обяви официалните резултати. Той има право само на един петгодишен мандат. Победата му слага край на почти десетгодишно управление на консерваторите.\"Ще трябва спокойно да изчакаме и да видим, тъй като това са само допитвания\", каза той пред партийни членове. \"Но ако нещата продължат по този начин и ние спечелим, днешната победа е благодарение на истинското отчаяние на хората, които искаха промяна на режима\", заяви Мун.\"Ние ще постигнем двете възлагани ни задачи - реформа и национално единство, желани от хората в тази страна\", каза той.Мун е правозащитник и застъпник за умерена политика към Северна Корея. На предишните президентски избори в Южна Корея през 2012 г. той загуби от консерваторката  Предсрочните избори бяха произведени, след като  от поста заради грандиозен корупционен скандал.Мун вероятно бързо ще определи министър-председател, който ще трябва да бъде одобрен от парламента, и основни министри, включително на националната сигурност и финансите, чието назначаване не подлежи на гласуване от депутатите.Той ще работи с разпокъсан парламент. Неговата партия държи 40% от депутатските места, а това вероятно ще означава трудности и споразумения за приемане на законопроекти.Той подкрепя диалога със , за да се намали напрежението заради нейните ядрени и ракетни програми. Според него подобряването на отношенията между Сеул и Пхенян е най-добрият начин за гарантиране на сигурността на Корейския полуостров.Мун обещава да засили дипломатическото и икономическото сътрудничество с основните южнокорейски съюзници и съседи - САЩ, Китай, Япония и Русия, но в същото време заявява, че ще следва подход, поставящ националните интереси на първо място, и пише в издадена през януари книга, че Южна Корея трябва да се научи да \"казва \"не\" на Америка\".Неговото избиране може да усложни разполагането на американската система за противоракетна отбрана, за което предишното се договориха миналата година. Той смята, че това е било прибързано решение и че новото правителство в Сеул би трябвало да има последната дума по въпроса за разполагането на системата.Мун също така иска да реформира могъщите семейни компании като \"Самсунг\" и \"Хюндай\", които имат доминираща роля в южнокорейската икономика, и да увеличи бюджетните разходи с цел създаване на работни места. / БТА", "date": "09-май-2017", "title": "\"Не\" на Америка и диалог с Пхенян иска новият президент на Южна Корея"}
{"url": "http://www.dnevnik.bg/bulgaria/2017/05/09/2968193_dete_postrada_tejko_v_poreden_sluchai_na_nasilie_za/", "text": "Момче на 10 години от великотърновското село Беляковец е прието в болница с черепно-мозъчна травма и опасност за живота, след като е било пребито от баща си заради забравен ключ, съобщи БНР.Детето е било настанено в болницата във Велико Търново в понеделник вечерта. По информация от социалната служба преди години то е било отнето от баща му и временно е било настанено в дом, но след решение на съд е било върнато в семейството си.Това е. Вчера Би Ти Ви съобщи за убийството на 3-годишно дете във видинското село Слана бара. Детето е било пребито до смърт от мъжа, с когото майка му живеела на семейни начала. По информация на телевизията той е ритал и удрял 3-годишното момиче с ръце и с метална тръба. Мъжът, който е криминално проявен, е задържан за 72 часа с прокурорско нареждане.Телевизията съобщава и за друг инцидент, след който дете е с комоцио в болница след побой между съученици. Децата от горнооряховското училище \"Вичо Грънчаров\" се сбили по време на голямото междучасие, до лафка край училището. Пострадалото момче, което е в шести клас, е било ритнато от по-голям ученик.На 5 май пък 8-годишно дете бе намерено пребито в двор на изоставена сграда в Ямбол. Детето е открито в тежко състояние, след като изчезнало в четвъртък и било издирвано цяла нощ от близките му. То е в болница в кома и с опасност за живота.", "date": "09-май-2017", "title": "Дете пострада тежко в пореден случай на насилие за последните дни"}
{"url": "http://www.dnevnik.bg/photos/2017/05/09/2967869_fotogaleriia_svetovnite_snimki_na_denia_-_9_mai_2017_g/", "text": "", "date": "09-май-2017", "title": ""}
{"url": "http://www.dnevnik.bg/sport/2017/05/09/2968206_fifa_razsledva_rekordniia_transfer_na_pogba_v/", "text": "Рекордният трансфер на Пол Погба в \"Манчестър юнайтед\" ще бъде разследван от ФИФА, съобщава AFP. От агенцията са получили потвърждение за предстоящите действия от страна на международната федерация.В основата на разследването са плащания към мениджъра на играча Мино Райола. От ФИФА вече са поискали информация от \"Юнайтед\".Погба премина на \"Олд Трафорд\" миналото лято за 105.2 млн. евро, което го направи най-скъпия футболист в света. Според книгата \"Футбол лийкс: Мръсният бизнес на футбола\" (The Football Leaks: The Dirty Business of Football), публикувана в Германия тази седмица, Райола си е осигурил 57 милиона евро от сделката чрез три плащания.Райола е сред най-известните и успешни футболни агенти. Той доведе в \"Манчестър юнайтед\" и други двама свои клиенти - Златан Ибрахимович и Хенрих Мхитарян. Мениджърът работи още с Марио Балотели и обещаващия вратар на \"Милан\" Джанлуиджи Донарума.Погба се завърна в \"Манчестър юнайтед\", след като беше в отбора като юноша. Тогава обаче той не спечели доверието на сър Алекс Фъргюсън и изигра само три мача.Впоследствие полузащитникът отиде в Италия. Като играч на \"Ювентус\" французинът изгради кариерата си и спечели вниманието на специалистите и почитателите. С \"бианконерите\" той стана четири пъти шампион в Серия А между 2012 и 2016 г.Миналото лято се оформи сага около преминаването му в \"Юнайтед\". В крайна сметка то се случи с рекорден трансфер и Погба вече има близо 50 мача за отбора.", "date": "09-май-2017", "title": "ФИФА разследва рекордния трансфер на Погба в \"Манчестър юнайтед\""}
{"url": "http://www.dnevnik.bg/politika/2017/05/09/2968200_gerb_shte_si_zapaziat_bjudjetnata_i_pravnata_komisii_v/", "text": "Управляващата партия ГЕРБ ще си запази комисиите по бюджет и финанси, по правни въпроси и по външна политика и в 44-ото Народно събрание. ГЕРБ ще оглави и комисиите по образованието и по земеделието, каза в предаването \"Още от деня\" по БНТ зам.-председателят на парламента Цвета Караянчева (ГЕРБ).Утре предстои Народното събрание да одобри състава на 23-те парламентарни комисии.Караянчева посочи, че ще има и нова комисия - свързана с проблемите с корупцията и контрабандата, която ще бъде оглавена от депутат от коалиционния партньор \"Обединени патриоти\". Икономическата комисия ще е на БСП, се разбра от думите на депутата.Тя посочи още, че предстои тази седмица ГЕРБ да внесе в Народното събрание поректозакон за въвеждане на мажоритарна избирателна система в два тура. За мажоритарната система беше проведен референдум, иницииран от \"Шоуто на Слави\", но активността не направи резултатите от допитването задължителни. В последните дни водещият Слави трифонов протестира пред парламента с искане референдумът да бъде разгледан от депутатите.Караянчева обясни, че проектозаконът предвижда 240 народни представители да се избират мажоритарно на територията на страната, а в чужбина да няма мажоритарен вот. \"Там ще се гласува електронно, ще има активна регистрация и ще се направи един избирателен списък на българите, живеещи в чужбина. Гласовете ще се разпределят според постоянния адрес на съответните граждани, които живеят зад граница\", каза тя. Законопроектът прехвърля въпроса за определянето на мажоритарните райони към държавния глава.\"Даваме възможност на президента да направи районирането, понеже е еднакво отдалечен от всички политически сили\", обясни мотивите Караянчева.Тя коментира и темата за въвеждането на уседналост, която нашумя след опита на президентството да прокара въпроса чрез законопроект на служебния кабинет. Уседналост ще има само за местни избори, за парламентарни и президентски няма да има, увери Караянчева.", "date": "09-май-2017", "title": "ГЕРБ ще си запазят бюджетната и правната комисии в 44-ия парламент"}
{"url": "http://www.dnevnik.bg/bulgaria/2017/05/09/2968207_sudiiskata_kolegiia_uvolni_vladimira_ianeva/", "text": "В края на  за това, че е разрешавала незаконно подслушване в информационния масив на МВР над законово допустимия срок.Според Закона за съдебната власт магистрат, срещу когото влезе в сила присъда за умишлено престъпление, с която е наложено наказание лишаване от свобода, следва да бъде освободен от длъжност.", "date": "09-май-2017", "title": "Съдийската колегия уволни Владимира Янева"}
{"url": "http://www.dnevnik.bg/video/2017/05/09/2968151_video_checheniia_konkurira_moskva_za_parada_na_9_mai/", "text": "В столицата на Чечения днес бе проведен военен парад за Деня на победата над нацистка Германия, на който президентът Рамзан Кадиров заяви, че по примера на воините от Великата отечествена война са възпитани съвременни герои, гарантиращи сигурността и спокойствието на руските граждани.\"Завинаги ще остане в паметта на народа нашият Първи Президент, Героят на Русия Ахмат-Хаджи Кадиров и хилядите верни негови съратници, които с твърдата подкрепа на Президента на Р,усия Владимир Путин очистиха републиката ни от международни терористи и отстояха целостта на Отгечеството. Те записаха нова героична страница в летописите на воинската слава на Руската държава\", добави Кадиров.И Ахмат Кадиров, и Рамзан Кадиров участват в Първата чеченска война на страната на сепаратистите в сраженията срещу руската армия. Във Втората чеченска война те преминават на страната на федералните руски части. Ахмат Кадров е убит в нападение на чеченски сепаратисти точно на тържествата за 9 май през 2004г.За мащабите на кавказката република с по-малко от 1.5 милиона души население бе организиран внушителен парад с 50 блока, в които маршируваха над 3300 военни, курсанти и активисти на младежкото движение \"Юнармия\" към руското министерство на отбраната. За сравнние - на големия парад в Москва преминаха около 10 000 души.Част от дефилиращите са от батальоните на военната полиция, които бяха изпратени да въдворят ред в района на Алепо и на други места в Сирия. Не е изключено те да бъдат разположени и в някои от зоните за сигурност, които бяха договорени между Русия, Турция и Иран.След това премина колона от 130 превозни средства, бронирана техника, бойни машини и артилерия, а на финала в небето прелетяха хеликоптери със знамената на Русия, Чечения и червеното знаме на победата.", "date": "09-май-2017", "title": "Видео: Чечения конкурира Москва за парада на 9 май"}
