{"url": "http://www.dnevnik.bg/pr_sfera/2017/05/11/2968837_stanete_chast_ot_elitna_obshtnost_za_inovacii_i/", "text": "След задълбочено проучване и анализ на възможностите, избрах Executive MBA на АУБГ, защото курсовете позволяваха на участниците да продължат кариерата си и графика не нарушаваше по никакъв начин ежедневните задължения. Исках да стана част от нова общност, такава, която цени находчивостта, авангардните идеи, напредничавото мислене, и определено, жаждата за иновации.Най-ценното за мен беше запознанството с талантливи и вдъхновяващи мениджъри, предприемачи и лидери. Ние учихме един от друг, ние учихме от най-добрите! Чрез споделянето на умения и надграждане върху предишен опит, усъвършенствахме нашите знания, умения и аналитични методи, за да израснем и да повишим нивото си на отговорности.Executive MBA програмата е предназначена за мениджъри, които искат да напреднат в кариерата си. Чрез използването на съвременни управленски практики и работа по реални и приложими проекти, участниците получават по-широка перспектива и инструменти, с които да разработят стратегия за по-нататъшно си професионално развитие. Различните модули ви дават уникална възможност да станете част от елитна общност за иновации и лидерство, което ви помага да повишите управленските си качества и да изградите приятелства за цял живот. Преминаването през този процес наподобява редене на пъзел. Пъзел, който ви помага да вникнете и преосмислите личността си, кариерата си и вашите цели в живота. Работата в екип също е изключително удовлетворяваща и същевременно предизвикателна. Общувате с умни и интересни хора, които имат различни гледни точки, и вие трябва да навигирате сред разнообразието от личности, мотивации и идеи относно процеса на работа и да стигнете до съвместно решение, за да постигнете най-добрия краен резултат.Срещата с изключителни хора – преподаватели и състуденти. Днес ние сме добри приятели, забавляваме се, празнуваме рождените си дни заедно, съветваме се един друг относно предизвикателства, с които се сблъскваме в ежедневието си.Ще кажа само това: Ако искате да научите разликата между проактивно разрешаване на проблеми и \"гасене на пожари\", запишете ЕМВА програмата, за да обогатите знанията си и да се усъвършенствате.", "date": "2017.05.11", "title": "Станете част от елитна общност за иновации и лидерство с Еxecutive МВА програмата на АУБГ"}
{"url": "http://www.dnevnik.bg/sport/2017/05/11/2969671_fifa_uskori_procesa_po_opredelianeto_na_domakin_na/", "text": "ФИФА прие план за ускоряване на процеса за определяне на домакин на световното първенство по футбол през 2026 г. Това значително наклони везните към успеха на .Идеята е победителят да бъде определен още през юни 2018 г.Планът беше одобрен с 93% от 209-те гласуващи членове на конгреса, който се проведе в Бахрейн. Според плана, всяка държава, която има интерес да се кандидатира за домакин на първенството, трябва да обяви желанието си до 11 август. След това кандидатите трябва да изпълнят техническите изисквания на ФИФА до март 2018 г.Първоначалният план предвиждаше определянето на домакин да продължи до 2020 г.Според ротационната система на ФИФА държави от зони Европа и Азия нямат право да кандидатстват за световното през 2026 г., а тези от Африка, Океания и Южна Америка могат. Южноамериканските страни обаче обявиха подкрепата си за кандидатурата на САЩ, Канада и Мексико.Световното през 2026 г. ще е с рекордните 48 отбора. Ако тройната кандидатура от Северна Америка спечели, в САЩ ще се изиграят 60 от общо 80-те мача, а в Канада и Мексико – по 10.Мексико два пъти е бил домакин на световното по футбол - през 1970 и 1986 г. САЩ приеха надпреварата през 1994 г.САЩ, Канада и Мексико обявиха кандидатурата си през април, като президентът Доналд Тръмп също я подкрепи. Съвместната кандидатура дойде в момент на сложни отношения между САЩ и Мексико. В предизборната си кампания Тръмп обеща да построи стена по границата с Мексико.", "date": "2017.05.11", "title": "ФИФА ускори процеса по определянето на домакин на световното през 2026 г."}
{"url": "http://www.dnevnik.bg/bulgaria/2017/05/11/2968914_sudebniiat_suvet_shte_reshava_koga_shte_e_izborut_za/", "text": "На първото заседание на Висшия съдебен съвет (ВСС), което ще бъде председателствано от новия министър на правосъдието и бивш председател на парламента Цецка Цачева, пленумът ще трябва да обсъди и реши кога ще е изборът за нов председател на Върховния административен съд. Мандатът на настоящия - Георги Колев - изтича през есента и от решението на съвета ще стане известно дали изборът ще бъде проведен от настоящия състав на кадровия орган или от новия, който трябва да встъпи в длъжност през октомври.Освен това на заседанието се очаква отново да бъде(по негови думи) председателят на Върховния касационен съд Лозан Панов. На заседанието преди две седмици (пленумът вече се събира само два пъти в месеца, а не всяка седмица) мнозинството реши да изслуша административните ръководители на съдилищата от петте апелативни района, за да разбере дали са осъществявали намеса при обсъждане и издигането на кандидатурите за членове на съдебния съвет.Повод за това стана , сред които и главният прокурор Сотир Цацаров. За вносителите фактът, че Панов е изискал протоколи от общите събрания от някои райони, е недопустимо и трябва да бъде обявено за такова. Повод за искането на Панов бяха съмнения, че по места административните ръководители са се опитвали да указват на магистратите кой да бъде номиниран и избран.Като първа точка за днешното заседание е именно изслушването на административните ръководители.Цачева заяви на няколко пъти, че ще работи за успокояване на тона във Висшия съдебен съвет и намаляване на напрежението. Как това ще се случи не стана известно.", "date": "2017.05.11", "title": "Съдебният съвет ще решава кога ще е изборът за Върховния административен съд"}
{"url": "http://www.dnevnik.bg/bulgaria/2017/05/11/2968710_curkvata_pochita_dnes_svetite_bratia_kiril_i_metodii/", "text": "Българската православна църква почита днес светите братя Кирил и Методий. 11 май е и патронен празник на Националната библиотека \"Св. Св. Кирил и Методий\" и професионален празник на библиотекарите.Светският празник за св. Кирил и Методий бележи началото си през Възраждането и се свързва с училищните тържества, които са били организирани на 11 май, когато църквата вече е почитала създателите са славянската писменост. Първи известия за празнуването на Кирил и Методий на 11 май във възрожденската книжнина има в \"Христоматия славянского язъка\" от 1852 г. на Неофит Рилски.През 1857 г. денят на светите братя е почетен в българската църква \"Св. Стефан\" в Цариград заедно със служба и за св. Иван Рилски. На страниците на \"Цариградски вестник\" от 26 април 1858 г. се съобщава, че в Пловдив и други градове българите започнали да честват св. Кирил и Методий вместо Три светии като училищен празник.От 1863 г. 11 май се установява като църковен празник на светите равноапостоли Кирил и Методий, а след Освобождението става общоучилищен празник на славянските първоучители. Тогава се заражда идеята за химн.През 1892 г. в Русе Стоян Михайловски, тогава учител в Мъжката гимназия, написва \"Върви народе възродени...\". През май 1901 г. учителят от Петокласното ловчанско училище Панайот Пипков пише музиката към текста и песента се превръща в български училищен химн.С въвеждането на Григорианския календар през 1916 г. празникът, отбелязван от държава и Църква, вече се чества на един ден - само на 24 май. След 1969 г. се провежда изкуствена секуларизация чрез отделяне на църковния от светския календар, затова днес вече има два празника - църковен (11 май) и светски (24 май).През 1980 г., папа Йоан Павел II обяви славянските първоучители за покровители на Европа.", "date": "2017.05.11", "title": "Църквата почита днес светите братя Кирил и Методий"}
{"url": "http://www.dnevnik.bg/sport/2017/05/11/2968959_pragmatichniiat_junaited_nasochva_vsichki_usiliia_v/", "text": "Шансовете на \"Манчестър юнайтед\" за завършване в топ 4 на Висшата лига са почти минимални, но другият път на \"червените дяволи\" към Шампионската лига все още е отворен. Англичаните са на крачка от финала в Лига Европа.Преднината на отбора на Жозе Моуриньо срещу \"Селта\" (1:0 след мача в Испания) е крехка и в реванша на \"Олд Трафорд\" неговите футболисти трябва да са много внимателни.\"Ако не се класираме за Шампионската лига, ще е защото не сме достатъчно добри за този турнир. Просто трябва да сме концентрираме. Никой не е повече мотивиран от мен преди този реванш\", каза португалецът.\"Юнайтед\" се наложи , който се разписа от пряк свободен удар.През уикенда \"червените дяволи\" загубиха с, което нанесе тежък удар по амбициите им за четворката във Висшата лига. Три мача преди края разликата с четвъртия \"Сити\" е четири точки. В следващия кръг пред отбора предстои гостуване на \"Тотнъм\", а \"гражданите\" приемат \"Лестър\".\"За нас е важно отново да играем в Шампионската лига. Реалистично погледнато ще ни е много трудно да стигнем там през първенството\", каза капитанът Уейн Рууни.Моуриньо добави, че неговите футболисти ще направят в предстоящия двубой това, което правят от началото на сезона - \"здрава битка до самия край\". Той допълни, че информацията, че  няма да се отрази по никакъв начин на френския национал. В основата на разследването са плащания към , като от ФИФА вече са поискали информация от клуба.Мениджърът каза още, че приоритизирането на Лига Европа пред Висшата лига не е \"хазартен ход\", а \"просто решение, взето въз основа на здрав разум\".\"Ситуацията е проста – със 17 мача в седем седмици с 16 футболисти е невъзможно да имаме големи очаквания в първенството. Загубихме наведнъж Смолинг, Джоунс, Рохо и Златан, а след това останахме и без момчета, които биха били добра алтернатива\", допълни Моуриньо.Ако стигне до финал, \"Манчестър юнайтед\" по всяка вероятност ще се изправи срещу \"Аякс\", който в първия мач победи убедително с 4:1 \"Лион\".Двата реванша са тази вечер от 22.05 часа.", "date": "2017.05.11", "title": "Прагматичният \"Юнайтед\" насочва всички усилия в реванша срещу \"Селта\""}
{"url": "http://www.dnevnik.bg/zelen/2017/05/11/2968878_cenite_na_sluncheva_energiia_v_indiia_padnaha_rekordno/", "text": "Цените на слънчева енергия са паднали до рекордно ниски нива в Индия, съобщава вестник \"Гардиън\". Това се случва по-бързо от очакваното и продължава да подбива цената на електроенергията, генерирана от изкопаеми горива в страната.По-евтините цени на слънчева енергия увеличава вероятността Индия да посрещне, а според собствените й прогнози – да надхвърли целите за възобновяема енергия, поставени по време на Парижкото споразумение за климата през декември 2015 г.Индия е третият по големина замърсител на въглеродни емисии. Прогнозите са, че тези емисии могат скочат поне двойно заради стремежът на страната да развие икономиката си и да извади стотици милиони граждани от бедността.Гаранцията, че Индия генерира колкото може повече енергия от възобновяеми източници, се счита за изключително важна за ограничаване на катастрофалното глобално повишаване на температурата. Част от националния план на страната предвижда генериране на повече от 100 гигавата слънчева енергия до 2022 г. или 20 пъти над сегашния капацитет за производство на слънчевата енергия в Индия.На търг в Раджастан във вторник енергийните компании \"Фелан Енерджи\" и \"Аваада мощност\" предлагат 2,62 рупии на киловатчас (кВтч) електроенергия, генерирана от слънчеви панели, с която да построят енергиен парк в най-големият индийски щат с пустинята Тар. Предишната рекордно ниска оферта за слънчева енергия миналата година е била 4,34 рупии на киловатчас. Цените на въглищната енергия е около 3,20 рупии за кВтч в най-големите въглищни централи.Анализатори определят спада на цените с 40% като \"исторически\". Според тях той се дължи на по-евтиното финансиране и нарастване на доверието на инвеститорите към намеренията и ангажимента на Индия за драстично увеличаване на капацитета си за възобновяема енергия.", "date": "2017.05.11", "title": "Цените на слънчева енергия в Индия паднаха рекордно"}
{"url": "http://www.dnevnik.bg/bulgaria/2017/05/11/2968894_deloto_za_referenduma_na_slavi_shte_se_zabavi_zaradi/", "text": "Върховният административен съд (ВАС) ще заседава днес по делото за референдума, иницииран от \"Шоуто на Слави\" заради процедурно искане на прокуратурата. На шести април съдебният състав обяви, че процесът е изчерпан и ще се произнесе с решение в срок, който според закона е 14 дни, но е интруктивен.В очакване на решение по делото обаче стана известно, че представителят на държавното обвинение е установил, че  е непълен и е поискал изслушване на аудиозаписа от заседанието. По процеса от страната на прокуратурата се явява ръководителят на Върховна административна прокуратура и зам.-главен прокурор Ася Петрова.Тя заяви пред \"Дневник\", че след като е видяла протокола, качен на сайта на съда на 13 април, е видяла непълнотата му. След което е внесла искане за допълването или поправката му. Обясни и процедурата - ще се изслуша записа от последното заседание, а ако такъв няма ще се изслуша съдебният секретар, който води протокола. Петрова заяви, че не знае какво ще се случи в залата и дали ще бъде уважено нейното искане, но заяви, чеНа заседанието в началото на април председателят на съдебния състав е направил констатация, че тя е участвала като прокурор и в производството пред първата съдебна инстанция. В протокола било отразено само, че председателят я е попитала \"Ще участвате ли?\".\"Това, което се случи беше малко по-различно, след констатацията, че съм участвала в първоинстанционното разглеждане на делото, съдът постави на обсъждане наличието на основание за моя отвод, поради участие в цитирам \"решаване на делото\", обясни Петрова. Допълни, че това е основание за отвод в Гражданско-процесуалния кодекс, приложимо и в административния процес. То е за отвод на съдия, но е приложимо и по отношение на прокурор.Според Петрова обаче основанието засяга прокурорите, ако те са били съдии и като такива са участвали в решаването на казуса пред определена съдебна инстанция, затова не могат да бъдат съдии по същото дело пред по-горен съд.Тя е изложила тези аргументи, след като съдът е подложил на обсъждане въпроса и съдебният състав се е съгласил с доводите ѝ. Това обаче не било отразено в протокола и тя е поискала неговото допълване., че първата инстанция във ВАС уважи жалбата на Трифонов и отмени решението на ЦИК, с което резултатите от референдума бяха обявени за незадължителни заради липсващи 12 027 гласа.Магистратите приеха само, че комисията не е преброила около 490 валидни гласа, което показа назначената по делото експертиза. За да бъде допитването задължително обаче, са нужни още над 11 500 гласа.След предсрочния парламентарен вот на 26 март да приеме въпросите от референдума със заплаха за протест пред Народното събрание, която и реализира в продължение на седмица от 4 май до вчера.Заканата му доведе до спиране на епизод от предаването му, след което той и екипът му дадоха пресконференция, на която обявиха, че Би Ти Ви е упражнила цензура и те ще направят следващия епизод със същото съдържание - т.е. ще изчетат писмото на Трифонов до депутатите в ефир. Това обаче не се случи като водещият се отказа от официализиране на писмото си чрез предаването и епизодите бяха възобновени.Вчера се разбра, че . Това се случи точно на седмия ден  в знак на недоволство от липсата на конкретни стъпки за превръщането в закон на резултата от инициирания от него референдум за промяна на изборните правила.По-рано през деня депутатите от ГЕРБ внесоха проект за промени в Изборния кодекс, , като страната бъде разделена на 240 едномандатни избирателни района. От управляващата партия мотивираха проекта с \"изпълнение на волята на участвалите в инициирания в \"Шоуто на Слави\" референдум\". Отделно от ГЕРБ предложиха промяна в Закона за държавния бюджет за 2017 г., така че  получен на парламентарните избори.", "date": "2017.05.11", "title": "Делото за референдума на Слави ще се забави заради процедурно искане на прокуратурата"}
{"url": "http://www.dnevnik.bg/sport/2017/05/11/2968985_grigor_dimitrov_se_izpravia_sreshtu/", "text": "Българинът Григор Димитров излиза в търсене на третата си победа от мастърса в Мадрид. Тази вечер той ще се изправи на корта срещу осмия в схемата Доминик Тийм.Мачът помежду им ще започне не по-рано от 18.00 часа българско време.Хасковлията, който е поставен под номер 12, показа класа и увереност при . Той остана стабилен в ключовите моменти и се наложи с 6:3, 7:5.Тийм преодоля в два сета американеца Джаред Доналдсън за 75 минути.До момента Димитров е играл два пъти с австриеца, като има победа и загуба. При първата им среща през 2016 г. в Акапулко Тийм спечели със 7:5, 6:2. Другият им мач също беше на твърди кортове - в началото на този сезон българинът стигна до 6:3, 4:6, 6:3 в Бризбейн.При нов успех в Мадрид следващият съперник на Димитров ще е победителят в мача между водача в световната ранглиста Анди Мъри и Борна Чорич.", "date": "2017.05.11", "title": "Григор Димитров се изправя срещу предизвикателството \"Тийм\" в осминафиналите в Мадрид"}
{"url": "http://www.dnevnik.bg/skorost/2017/05/11/2968969_nov_dizainerski_paket_za_opel_adam/", "text": "Шампионът по вариации в гамата на \"Опел\" -прибави още един дизайнерски пакет към гамата си. Версията \"Блек Джек\" (Black Jack) се предлага с черен покрив, външни огледала и преден капак.Те създават рязък контраст с останалата част на \"Адам\", боядисана в един от предлаганите свежи цветове. От началото на лятото моделът може да бъде конфигуриран и на сайта .", "date": "2017.05.11", "title": "Нов дизайнерски пакет за \"Опел Адам\""}
{"url": "http://www.dnevnik.bg/kultura/2017/05/11/2969011_shtastliveca_si_otide_a_podir_nego_drugi_ne_se_rodi_-/", "text": "Алеко Константинов е убит погрешка вместо своя приятел, политика Михаил Такев, на празника на Св. Св. Кирил и Методий ­ 11 (днес 24) май 1897 г., край пазарджишкото село Радилово. Щастливеца се озовава там случайно, покушението е по-скоро импровизация, отколкото голям заговор, а причината за него -­ банален селски спор за земя. Поредица от случайни съвпадения довежда до трагичния край на големия писател.Няколко дни преди това авторът на \"Бай Ганьо\" отива в Пловдив на дело.,останалите писатели разчитат или на някоя синекурна длъжност, или на други доходи. Алеко Константинов се издържа от адвокатската си практика. В правните среди той е известен с чувството си за хумор. Когато научава, че като съдия в Берковица Вазов е осъдил едно куче на смърт, Алеко прави шеговит анализ на присъдата и доказва, че според закона кучето е трябвало да бъде осъдено само на принудителен труд. Заедно с бъдещия министър-председател Александър Малинов той е сърцето на компания от юристи, наричаща се \"Весела България\", и тъкмо там се ражда идеята за написването на \"Бай Ганьо\". След падането на Стамболов от власт Алеко се кандидатира за депутат в Свищов, но пропада на изборите. За щастие това, което политиката губи, печели литературата. По повод на свищовските избори Алеко написва първия си фейлетон и така влиза завинаги в класиката. Но той запазва приятелството си с политиците от Демократическата партия, което в края на краищата му струва живота.На 8 или 9 май 1897 г. той среща в Пловдив своя приятел Михаил Такев, също адвокат и депутат от Демократическата партия. Такев се готви да си тръгва от Пловдив, но Алеко го моли да остане и на следващия ден, за да пледират заедно по едно дело. След делото Такев на свой ред го кани в родния си град Пещера, откъдето е избран за депутат, на празника на славянската писменост. На 10 май двамата пристигат в Пазарджик, пренощуват там и на 11-и в 6 часа сутринта тръгват за Пещера с файтонджията Тошо Кръстев.Пътем спират в село Радилово, отбиват се в кръчмата и там са забелязани от кмета Петър Минков. Минков има две важни причини да мрази Такев: той му е политически противник и е от Пещера, а пещерци и радиловци са във всекидневни конфликти за гори и земи. По-късно Такев си спомня:  Още в този момент Минков решава да устроят засада на Такев на връщане., припомня си Такев след трагедията. В отлично настроение двамата приятели пристигат в Пещера, където прекарват чудесно. Учители и ученици са очаровани да се запознаят с автора на \"Бай Ганьо\". После Алеко сяда с приятели на гергьовско агне и старо вино. Към три часа следобед се снимат на стълбите на новото училище. Това е последната снимка на Алеко. По-късно тя става много популярна в Пещера и е окачена в гостните на много къщи.Към 16 часа Алеко пожелава да тръгват, защото иска вечерта да присъства на празненството в Пазарджик. На ливадите в края на Пещера обаче е сложена нова трапеза, от която двамата видни гости стават чак към осем часа вечерта. На сбогуване, според един очевидец, Щастливеца обещава да напише \"Бай Ганьо в Пещера\". На този проект не му е съдено да бъде осъществен. Писателят Христо Пунев, по онова време ученик в Пещера, който прави първите си литературни опити, си спомня:Какво става през тези няколко часа? Във файтона с двамата почетни гости се качва Васил Томов, служител от Пещера, и сяда зад капрата с лице към Константинов и Такев. Алеко сяда отляво, Такев отдясно. В Радилово Алеко настоява да пият кафе и те спират. Слизат в кръчмата на Вачков, където са се отбили сутринта. Фатална грешка, която дава подтик и време на убийците да осъществят своя замисъл. Вижда ги Милош Топалов, овчар, чиито волове същия ден са били задържани от пещерци, защото ги намерили в мера, която смятат за своя. Топалов изтичва в отсрещната кръчма, където е кметът Минков, и му казва, че Такев е дошъл.казва кметът. Той не се страхува от последствията, защото е от управляващата народняшка партия. ­Понеже Топалов няма оръжие у себе си, а живее далеч, Минков нарежда на слугата Здравко Игнатов да му даде една общинска пушка. Извиква ковача Петър Салепов да тръгне с Топалов. За двамата убийци кметът определя възнаграждение от 30 наполеона. Веднага се набива в очи паралелът с трийсетте сребърника, платени на Юда. Минков праща засадата в землището на съседното село, защото по един стар турски закон, ако убийците не бъдат заловени, отговорността пада върху жителите на селото, край което е станало престъплението.За да даде време на двамата да изпреварят жертвите, кметът отива в кръчмата и заговаря Алеко и Такев. Двамата го съветват да прекратят разпрата с пещерци. разказва Такев. Към 22 часа пътниците се качват във файтона и сядат на същите места.и затова куршумът, предназначен за депутата, улучил писателя. Това е романтична измислица, която щади националното самочувствие на българина. Истината е, че никой в Радилово не е познал известния Алеко. В това няма нищо чудно: по онова време не само не е имало телевизия, ами и вестниците още не са печатали снимки., разказва по-късно Васил Томов. ­Докато писателят му обяснява имената на съзвездията, убийците, скрити в местността Бряста, виждат светлините на файтона и приготвят пушките. И двамата стрелят по три пъти, но е тъмно, а те са пили доста на празника, затова улучват само един от конете. Един от куршумите обаче рикушира от гюрука на файтона и ранява смъртоносно писателя. , изохква Алеко Константинов и пада в скута на Томов.Такев, събуден от изстрелите, виква на файтонджията:Той още не разбира, че Алеко е убит. В това време убийците се връщат в селото и докладват на другите двама заговорници, Иван Батаклиев и Георги Салепов, че не знаят дали са улучили. Георги им плаща пет лева аванс срещу обещаните 30 наполеона, докато се разбере дали Такев е убит. За живота на Алеко никой не е давал и пукнат лев. Убийците се прибират, разглобяват пушките, изгарят прикладите им и разпръскват по нивите металните части.Файтонът с мъртвия писател закарва Такев право в дома на пазарджишкия прокурор. По негово нареждане трупът на писателя е оставен в болницата за аутопсия. За престъплението незабавно е уведомен министърът на правосъдието Теодор Теодоров. Атентатът срещу Стефан Стамболов (виж № 16 в книгата) две години по-рано е хвърлил върху народняшкото правителство на д-р Константин Стоилов подозрението, че покровителства убийствата на своите политически противници. За да разсее подозрението, министърът нарежда веднага да се арестуват всички врагове на Михаил Такев. В помощ на пазарджишките прокурори и следователи са изпратени пловдивски. Заговорът се разплита бързо. Заканите на Минков срещу Такев са известни на всички и само след четири дни всички заговорници начело с кмета са арестувани. Двамата убийци си признават веднага. Петър Минков отрича докрай.На 12 май е направена аутопсията, а на 13-и срещу 14-и грандиозна процесия изпраща ковчега на Алеко до влака от Пазарджик за София. Стоян Костурков, учител в Пазарджик, по-късно водач на отцепилата се от Демократическата Радикална партия, държи реч. Един млад поет казва:Последният фейлетон на Алеко, \"Разни хора, разни идеали\", посветен на Найчо Цанов, е отпечатан посмъртно.На 3 ноември 1897 г. започва съдебният процес срещу убийците. Пред Татарпазарджишкия окръжен съд като подсъдими по дело № 867 застават кметът Петър Минков, непосредствените извършители Милош Топалов и Петър Салепов, брат му Георги Салепов и Иван Батаклиев като участници в заговора и Здравко Игнатов като помагач. Този процес съвременниците определят като третия по големина след Освобождението ­ след делото за покушението срещу Стефан Стамболов и нашумялото на времето си дело за убийството на Анна Симон. Сред адвокатите на гражданските ищци са видните политици Никола Генадиев, Стоян Данев и Найчо Цанов. Делото продължава пет дни. Спорът е не дали заговорниците са извършили престъплението, а дали зад заговора не стоят хора от по-високите етажи на властта. И в съдебната зала Такев продължава да твърди:  В това може би има нещо вярно, защото кметът казва пред съда:  Но спира дотук.На 7 ноември 1897 г. са прочетени присъдите. Минков и двамата убийци са осъдени на смърт, а Игнатов на една година затвор. Другите двама подсъдими са оправдани поради липса на доказателства. Тъй като Петър Салепов е непълнолетен, заменят смъртната му присъда с 15 години затвор. Според съвременници до последния си миг Минков се надявал, че големците от София ще спасят живота му. Напразно. На 13 април 1898 г. двамата с Топалов са обесени в Пазарджик. Така той отнася в гроба си тайната дали някой му е наредил да организира убийството.Алеко е погребан в Централните софийски гробища. Окървавените му дрехи се пазят в родната му къща в Свищов, която става музей още в 1926 г., а в местността Бряста, на мястото, където е убит, има паметник, на който пише: Епитафията е съчинена от спасилия се по чудо Михаил Такев. Все пак 23 години по-късно той става жертва на политическо убийство (виж № 46). Макар той да е бил истинската цел на атентаторите и на онзи фатален празник, смъртта на Алеко е поставена по-напред в книгата поради разместването, което времето винаги прави в скалата на ценностите. Политикът Такев приживе е бил по-популярен, но след смъртта му споменът за неговата държавническа дейност избледнява бързо. Днес името му е известно само на историците. Алеко Константинов, когото простият народ в огромното си мнозинство не познавал и когото ценяла само тънката прослойка на интелигенцията, сто години след смъртта си става със своя бай Ганьо един от най-влиятелните българи в историята. Както казва писателят Христо Пунев,  По тази причина убийството на Алеко е най-напред от всички други атентати, извършени срещу отделни личности.", "date": "2017.05.11", "title": "Щастливеца си отиде, а подир него други не се роди - 120 години от убийството на Алеко Константинов"}
{"url": "http://www.dnevnik.bg/razvlechenie/2017/05/11/2968897_nobelov_laureat_hakeri_butilka_uiski_i_oshte_ot/", "text": "За седма поредна година в столицата започва днес Софийският фестивал на науката, организиран от Британския съвет в България под патронажа на Министерството на образованието и науката и част от Календара на културните събития на Столична община. Специален  за 2011 г. проф. Дан Шехтман, който ще говори за ползите от технологичното предприемачество тази вечер от 19 часа с вход свободен.Фестивалът на науката ще продължи с пълна . Всички лекции, работилници, изложбени шатри и места за забавление този път не са на традиционното си място около театър \"София\", а са из . За голяма част от събитията входът е свободен, а за останалата малка част - по 5 лв.Седмото издание на Софийския фестивал на науката предлага програма от над 65 събития за всяка възраст, професия и занимание. Освен срещата с нобелиста, акцент в първата вечер ще е и лекцията , която ще е съчетана и с дегустация на шотландско уиски, произвеждано във вече затворили дестилерии. Шотландската компания \"The Lost Distillery\" обединява сили с историци, технолози и учени от Университета в Глазгоу в изследване на архивите, изкуството и науката на миксиране, а заедно връщат към живот легендарни шотландски дестилерии за уиски от XIX век.През останалите дни традиционно ще има напоителна информация за Космоса и тайните на Вселената.Съществуването на  е предречено от Айнщайн още през 1916 година, но науката успява да го докаже едва век по-късно. За откритието, което развълнува целия свят, ще разкаже от първо лице проф. Алисия Синтес, главен изследовател и съпредседател на работна група в Лазерната интерферометрична обсерватория зa гpaвитaциoнни вълни (LІGО).За последните открития в космологиятаq има ли тъмна галактика, която съществува паралелно на Млечния път, и изобщо каква е тайната на  ще разкаже д-р Владимир Божилов, астрофизик от катедра \"Астрономия\" на Физическия факултет на СУ \"Св. Климент Охридски\" и главен редактор на сп. \"ВВС Знание\".Друг международен гост - Тимандра Харкнес, математик, писател, университетски преподавател и комедиант - ще разкрие или как интернет и изкуствения интелект, роботите и мобилността променят човешката история персонално и глобално.В тази тема е и срещата в събота със заглавие , на която ще се демонстрират хакерски атаки на живо и поглед към някои от големите кибер инциденти и скандали в последно време. Ще презентират \"белите хакери\" от сдружение \"Сейфър - дигитално читалище за онлайн сигурност\". А в неделя в дебат за  един срещу друг ще се изправят създателят и основен автор на пародийния сайт \"Не!Новините\" Самуил Петканов и математикът проф. Николай Витанов от Института по механика към БАН.Специален акцент в програмата тази година са отношенията между Британецът Малкълм Лав изследва \"бойното поле\" между науката и религията и ще опита да отсее шума от истината пред българската публика в събота вечер, опирайки се на личния си опит като пастор в англиканската църква, продуцент в Би Би Си и университетски преподавател по комуникация на науката.На 14 май, закриващото събитие на фестивала тази година ще бъде . Международният конкурс се провежда в България за 11-та поредна година и както винаги търси млади учени, чиято страст към науката може да зарази хора от най-различни възрасти и професии. Предизвикателството пред участниците е да обяснят научна тема по разбираем и атрактивен начин, но в рамките само на 3 минути.Пълната програма и карта на фестивала можете да видите  Има и отделна .", "date": "2017.05.11", "title": "Нобелов лауреат, хакери, бутилка уиски и още от програмата на Софийския фестивал на науката"}
{"url": "http://www.dnevnik.bg/sviat/2017/05/11/2968924_kak_krainodesen_voinik_se_prestori_na_bejanec_v/", "text": "През януари 2014 г., ръководителят на френска военна академия отхвърля магистърската дипломна работа на елитен офицер от германската армия. Причината – германецът твърди, че правата на човека може да доведат до геноцид над западните раси.Учен, нает да оцени дипломната работа, докладва в Бундесвера, че тя включва расистко и националистко съдържание. Ръководителите на войника обаче решават да не го наказват, за да не попречат на кариерата му.Сега мъжът на име Франко А. е в ареста и очаква обвинения, задето е използвал  Разследването трябва да установи дали той е планирал терористично нападение, с надеждата то да бъде приписано на мигрантите, търсещи закрила.\"Щеше да има атака\", заяви министърът на отбраната Урсула фон дер Лайен, описвайки \"ужасяващия\" сценарий. \"Щеше да има оръжие с отпечатъци. Щяхме да ги проверим и те да съвпаднат с тези на сирийски бежанец\".Откритието се превърна в огромен скандал на тема крайнодесния екстремизъм в Бундесвера и доведе до претърсването на всички казарми за нацистки сувенири.След като предупрежденията на французите са били игнорирани, до разкритието на плана на Франко А. се е стигнало благодарение на австрийската полиция. Австрийските сили на реда са го заловили как се опитва да си прибере заредено оръжие, скрито в тоалетната на летището във Виена.След това германските власти са открили, че той е откраднал муниции и ги е скрил в дома на свой 24-годишен съучастник, а в казармата му във Франция са били намерени  и артефакти от нацистката армия – Вермахта.След края на Втората световна война, германската армия е била основана наново, за да отхвърли всякакви връзки с . Новият Бундесвер от 1955 г. е демократична институция на \"войници граждани\", която има правото да отхвърля неморални нареждания.Но в случая на Франко А. вече направените инвестиции в един перфектен войник, включен в малцината обещаващи, изпратени да учат в елитен военен колеж във Франция, се оказват по-важни от гражданската отговорност на армията, отбелязва агенция \"Ройтерс\".\"Когато магистърската му тези твърди, че  води до генетичен геноциц върху западните народи, би трябвало на всекиго да му стане кристално ясно, че става въпрос за\", заяви Фон дер Лайен.Франко е получил устно мъмрене и му е било позволено да пренапише дипломната си работа. След завършването, е бил пратен във френско-германската войскова част в Илкирх (Франция) – престижно поделение, което символизира поствоенното сближаване между Париж и Берлин.В същото време той се регистрира като под името Давид Бенямин и лъже имиграционните власти, че е френскоговорящ бежанец, който не знае нито дума германски. За да се яви на насрочените интервюта, пътува от базата си във Франция.От Втората световна война насам германските правителства приемат  и опозицията срещу екстремизма като начин да компенсират за престъпленията на нацизма и да си върнат доверието на съюзниците. Когато германската армия рядко бе пращана в чужбина и то предимно на мироопазващи мисии, това бе по-лесно. Но сега партньорите настояват най-голямата европейска икономика да поеме по-голяма част от поддържането на сигурността в Европа. Като отхвърля позорното минало, армията губи историческия наратив, често използван за изграждане на боен дух. За съратниците на Франко снимките на войници в облекло от войната са били приемлив реверанс към историята. Но германските регулации твърдят друго и Фон дер Лайен спечели широка подкрепа да стигне до дъното на историята.През уикенда прокуратурата нареди всички казарми да бъдат претърсени за подобни реликви. \"Образът ни страда от такива случки\", каза главнокомандващият Фолкер Викер. Фон дер Лайен заяви, че ще отговори на разкритията за крайнодесни симпатизанти в германската армия с реформа във въоръжените сили, включително в правилника с основните принципи, на които те се опират в постнацистката ера, предаде агенция \"Ройтерс\".В парламентарната комисия за отбраната Фон дер Лайен заяви, че в момента е в ход \"широк процес\" на реформа в ръководните структури \"от войниците до генералите, от помощниците до министъра\", съобщи ДПА.Тя каза, че реформата ще включва промени във функциите на ръководството, дисциплинарни мерки, политическо обучение на войниците и в правилника за начина, по който Бундесверът се отнася към историческите военни традиции в страната.Планът бе обявен ден след задържането в югозападната част на страната на Максимилиан Т., трети заподозрян за участие в крайнодесния заговор. Има и трети заподозрян, който е цивилен.Министърът, която бе критикувана за критиката си към към цялата армия, се извини за думите си и похвали работата на мнозинството от 250 000 германски войници.Военните намериха подкрепа на неочаквани места.Тобиас Пфлюгер, вицепредседателят на пацифистката партия \"Левица\", заяви, че от тях се изисква невъзможното – да играят по-активна роля в Европа, но и да отхвърлят миналото си.\"Ако изпращате германски танкове на границата между Русия и Литва, не можете да забравите историята\", каза той, коментирайки батальоните на НАТО, изпратени за защита на балтийските съюзници.\"Там е имало германски танкове преди и те са правили нещо. Има историческа отговорност и Германия трябва да бъде много внимателна\".", "date": "2017.05.11", "title": "Как крайнодесен войник се престори на бежанец в Германия, за да извърши терористично нападение"}
{"url": "http://www.dnevnik.bg/video/2017/05/11/2968864_kak_da_dojiveesh_100_godini_v_niakolko_stupki_video/", "text": "Преди седмица стана известно, че е починал . Новината предизвика огромен интерес по цял свят, най-вече заради респектиращата възраст на мъжа - 146 години.Дядо Гото, както е бил популярен в родното си село в централната част на остров Ява, е заклет пушач докрай, надживява 4 съпруги, 10 свои братя и сестри, както и децата си. На въпрос каква е тайната на дълголетието му, миналата година отговаря, че ключът е в търпението и в това, че има близки хора, които го обичат и се грижат за него. Какви са другите тайни на дълголетието и дали вие имате шанс да влезете в редиците на столетниците вижте във видеото. ", "date": "2017.05.11", "title": null}
{"url": "http://www.dnevnik.bg/intervju/2017/05/11/2968918_nedim_gjursel_pisatel_turskiiat_prezident_okonchatelno/", "text": "- Възможно е да се направи паралел, защото централният персонаж на романа - Мехмед II, е велик султан, но едновременно с това и деспот. А днес Турция също преминава през политическа криза и ден след ден се отдалечава от демокрацията. Президентската система, която бе одобрена на референдума, ще позволи на един единствен човек да съсредоточи властта в ръцете си. Но все пак трябва да съблюдаваме известни пропорции, защото ни делят десет века от времето на Мехмед II.- Действително след военния преврат през 1980 г. две от моите книги бяха забранени. Години по късно се озовах пред съдията отново, защото написах \"Дъщерите на Аллах\". Романът не бе забранен, но аз бях съдебно преследван. За съжаление в областта на свободата на словото Турция не е отбелязала голям напредък. Имаше периоди на освободителна свобода, прекъсвани от периоди на авторитаризъм и репресии. Днес много се безпокоя за бъдещето на страната си, защото тя върви към авторитаризъм- Има демократични сили, които стават все по-многобройни, но за нещастие правителството контролира почти всички медии и хората не са достатъчно информирани. Все пак се чува един опозиционен глас чрез социалните мрежи, както и чрез няколко ежедневника, които не са проправителствени. Референдумът показва, че в големите градсове хората са гласували против тази реформа. И тя спечели с много малък процент.- Не мога да прогнозирам отсега. Новата конституция ще влезе в сила през 2019 г. и е възможно мандатът му да бъде подновен за 5 години. Той възнамерява, поне в момента, да управлява до 2023, когато е 100-годишнината от основаването на републиката. Не виждам кой и как би могъл да го отклони от тази цел, тъй като той не си дава сметка за минималния процент, с който е спечелил референдума и на висок глас твърди, че е взел голяма победа. Трябва да се съблюдава народният вот, а турският народ, макар и с малко мнозинство, все пак му гласува доверието си отново.- Повече от 100 журналисти са в момента в затвора, включително и мои приятели. Те все още нямат присъда. Надявам се да бъдат освободени, след като процесът им се състои.Ако бъдат осъдени, това ще бъде много голяма грешка, която ще накърни имиджа на Турция в Европа. Когато защитавам тези хора, аз защитавам фундаменталните ценности на демокрацията.До неотдавна Европа не оказваше достатъчно подкрепа, тъй като се надяваше въпросът със сирийските бежанци да бъде уреден. Ердоган държи в ръцете си сериозна карта, а Европа не надигна достатъчно глас. И по-точно, френският президент Оланд не надигна достатъчно глад. Тъй като го познавам лично, се обърнах към него с писмо. Меркел се държа по-добре.Сега, след като се обтегнаха отношенията между Турция и Германия, останалите европейски страни също започнаха да надигат глас и е твърде вероятно отношенията между Турция и ЕС да бъдат преустановени. По всичко личи, че турският президент окончателно е обърнал страницата.-Много лош знак. Много университетски преподаватели бяха уволнени, дадени под съд, много напуснаха Турция. Във Франция има специална структура, която да ги посреща. Аз лично познавам много, напуснали Турция, защото просто повече не могат да преподават.- Проблемът е, че в настоящият момент информацията не тече свободно, демократично и плуралистично към провинцията. Затова подобна стъпка ще е много трудна.", "date": "2017.05.11", "title": "Недим Гюрсел, писател: Турският президент окончателно обърна страницата"}
{"url": "http://www.dnevnik.bg/zelen/2017/05/11/2968799_punkt_shte_priema_opasni_otpaduci_v_tri_stolichni/", "text": "Мобилен пункт за събиране на опасни отпадъци безплатно ще отвори врати в столичните квартали \"Красна поляна\", \"Илинден\" и \"Възраждане\" този петък (12 май 2017 г.) от 8.30 до 14.30 часа.Безплатно ще се приемат следните опасни отпадъци, образувани от домакинствата:– живак и живаксъдържащи уреди (живачни термометри, прекъсвачи и други подобни)- лакове и бояджийски материали;- домакински препарати и химикали;- мастила и замърсени опаковки;- фармацевтични продукти – лекарства с изтекъл срок на годностПунктът ще бъде разположен на ул. \"Пиротска\" и бул. \"Константин Величков\", до парк \"Света Троица\".Системата за събиране на опасни отпадъци от домакинствата е резултат на съвместните усилия на Столична община и  и се прилага на територията на София за шеста поредна година.", "date": "2017.05.11", "title": "Пункт ще приема опасни отпадъци в три столични квартала утре"}
{"url": "http://www.dnevnik.bg/razvlechenie/2017/05/11/2968476_romanite_koito_moje_da_napishe_milen_ruskov_sled/", "text": "Милен Русков може да напише продължение на \"Захвърлен в природата\", да избере сюжет от 1942-43 година или да започне криминален, по-скоро - криминалоподобен роман. Това каза писателят в интервю за \"Дневник\" по повод излизането на новата му книга \"Чамкория\".Какво наистина ще направи, ще се разбере след около година. Романът \"Чамкория\" е написан за пет години, а \"излизането\" от него ще отнеме месеци.\"Може би ще се върна към \"Захвърлен в природата\", може би ще напиша нещо друго, зависи. Самото начало, някъде една страница, което беше много смешно, много хубаво, го записах веднага с намерението просто да го оставя, защото знам, че докато не мине една година, нищо друго не мога да напиша. След една година вече ще съм по-наясно.\" - казва Милен Русков.Действието в книгите му се развива в миналото. В \"Захвърлен в природата\" - през 16 век, във \"Възвишение\" - през Възраждането, в \"Чамкория\" - 20-те - 30-те години на миналия век, т.е. - историите се приближават към по-нови времена. \"Ако проследите моите книги до момента, точно това става. Но няма гаранция, че това ще продължи. По принцип няма гаранция за нищо, но... Възможно е, защото имам един много хубав сюжет, който би трябвало да бъде разположен 1942-43 година, така че може да се окаже, че ще направя още една стъпка напред\". Това е по-малко вероятно, продължава романистът - шансът е едно към четири, защото това е една от четирите истории, които е харесал.Дали би написал криминален роман? Отговорът е:\"Има една история. Тя е известна като The Unknown Man, \"Непознатият човек\". Намират на брега на едно малко австралийско градче мъртъв човек и започват да разследват, да разберат какво е станало. И тази история се оказва с много сложна, заплетена предистория, започват да установяват някакви неща, които никой не е очаквал. Това е съвсем истински случай в Австралия след Втората световна война.Попаднах на нея, защото я беше описал един прекрасен английски историк - Майк Даш. Той е страхотен историк, който описва ето такива истории, пише за т. нар. малка история на малкия човек. Не описва как малкият човек си маже хляба с мас през Средновековието, да кажем, а намира ето такива загадъчни, мистериозни случаи, проучва ги много добре и ги разказва. Попаднах на това, докато проверявах всичко, което е написал Майк Даш.Когато видях тази невероятна история, писах по имейла на моя австралийски приятел писателя Алекс Милър: Алекс, напиши книга за това, това е невероятно! Страшно наивно. Той ми отговори: Виж какво, тук в Австралия всички я знаят тази история и ако аз взема да напиша за нея, ще почнат отвсякъде да ме дъвчат и какви ли не неща да измислят, защото ще имат грамадни очаквания, тъй като тук всеки я знае. Има две много известни австралийски истории – едната е тази за Unknown Man, другата - как изчезват шестима души от плажа в Сидни за една минута. Пълно е със свидетели наоколо и никой не вижда какво става с тях, тя също е невероятна.Но тук няма такава история, българите не я знаят. Ако намеря начин да я прехвърля на българска почва, от това може да стане страшен криминален роман. Той по-скоро би бил криминалоподобен – ще прилича на криминален, но не е, защото историята няма отговор. След дълги разследвания в края на краищата така и не успяват на установят какво се е случило, тъй като има поне две или три еднакво възможни неща...\"", "date": "2017.05.11", "title": "Романите, които може да напише Милен Русков след \"Чамкория\""}
{"url": "http://www.dnevnik.bg/sviat/2017/05/11/2968728_noviiat_prezident_v_seul_moje_da_bude_dobroto_chenge/", "text": "Избирането на Мун Дже-ин за президент вещае нов подход на Южна Корея към севернокорейската ядрена програма. Сеул вероятно ще е по-отворен към диалога между двете Кореи, което може да ,разсърди правителството на Доналд Тръмп.Кандидатът на левоцентристката Демократична партия \"Заедно\" беше един от главните актьори на втората междукорейска среща през 2007 г., която беше последната, на която присъстваха лидерите на двете враждуващи държави.След като по време на кампанията си се обявяваше за подновяване на диалога, точно след встъпването си в длъжност в сряда новият президент обяви, че е готов да посети Севера, \"при подходящи условия\". Мун ще наследи , която преди да бъде , поддържаше твърда линия към Пхенян - политика, следвана и от САЩ при управлението на Доналд Тръмп.Новият  за нарастване на напрежението, заплашвайки да \"реши\" самостоятелно, ако се наложи и със сила, въпросът за ядрената програма и програмата за балистични ракети на Северна Корея.Корейската война (1950-1953 г.) приключи с примирие, а не с мирен договор, което означава, че съседните страни технически все още са в състояние на война. Северна Корея твърди, че американската заплаха я принуждава да се снабди с междуконтинентални ядрени ракети, за да засили средствата си за възпиране. Пхенян извърши пет ядрени опита, включително два през 2016 година.\"Бих отишъл навсякъде по света, дори в Северна Корея, ако това ще помогне да се реши ядрения проблем на Севера\", обяви Мун по време на предизборната си кампания. \"Готов съм да се срещна с всекиго, за да постигна това\".Той беше много близък до покойния президент Но Му-хен, който през първото десетилетие на 21 век следваше т.нар. \"политика на Слънчевия лъч\" за сближаване със Северна Корея, приета от Сеул в края на 90-те години по модела на Остполитик (Източна политика) на германския канцлер Вили Бранд през 70-те години.Мун се обяви за подновяването на някои съвместни проекти със Севера, особено промишления комплекс Кесон, където южнокорейски предприятия даваха работа на севернокорейски работници. Неговото поле за действие обаче ще е ограничено, предупреждават експерти.Политиката на Сеул по отношение на Севера ще се промени \"значително\", смята Робърт Кели от Националния институт в Пусан. \"Но не толкова, колкото биха искали много членове на южнокорейската левица и самият Мун\".За разлика от преди 20 години, днес  и напреднала програма за балистични ракети.И ако Мун се опита да постигне ново разведряване с Пхенян, \"той ще се окаже на път, водещ към сблъсък с американското правителство, където има силен консенсус по въпроса, че Северна Корея е истинска световна заплаха\", обясни Кели.Новият южнокорейски президент заяви, че мнението на неговата страна би трябвало да има по-голяма тежест в стратегическите отношения със САЩ, които са разположили 28 500 войници в Южна Корея. Това военно присъствие е също в интерес на Вашингтон, припомни Мун. То е \"важно не само за нашата сигурност, а и за световната стратегия на САЩ\", смята той.Мун изрази резерви и към разполагането на американски противоракетен щит, предизвикал недоволството на Пекин. Но ускореното разполагане вече е свършен факт. Смятайки всякакви отстъпки пред Севера за опасни, някои противници на Мун го обвиняват, че е комунистически симпатизант, припомняйки, че родителите му са избягали от Севера по време на войната. Но според някои експерти, политиката на Мун може да се окаже от полза за Вашингтон.В началото на миналата седмица непредвидимият американски президент изглежда се ориентира към по-умерени изявления и на 1 май заяви,  със севернокорейския лидер Ким Чен-ун, ако бъдат налице съответните условия.На следващия ден дипломат обясни, че става дума за \"морков\", за да се убеди Северна Корея да се откаже от програмите си за въоръжаване, забранени от ООН. Чхеон Сеон-чхан, от Института Седжонг, смята, че Вашингтон търси \"изход\" след войнствените декларации от последните месеци.\"Може би изглежда, че политиката на контакти на Мун е в разрез с линията на Тръмп, състояща се от оказване на най-силен натиск, но всъщност те се допълват и Сеул играе ролята на \"доброто ченге\", заяви той. /БТА", "date": "2017.05.11", "title": "Новият президент в Сеул може да бъде \"доброто ченге\" пред Северна Корея"}
{"url": "http://www.dnevnik.bg/sport/2017/05/11/2968596_vuzrajdaneto_na_juventus_-_ot_blatoto_kalchopoli_do/", "text": "Футболът понякога прилича на играта \"Монополи\" - понякога имаш лош зар и излизаш от пътя, дори може да попаднеш в затвора. Но ако имаш правилна стратегия, можеш да изградиш нещо голямо и да се превърнеш във властелин и да диктуваш правилата.\"Ювентус\" показа, че се е поучил от трудностите и от препъни-камъчетата. И сега бере плодовете.Като феникс \"Ювентус\" се радва на новия си живот след скандала \"Калчополи\". Клубът излезе от пепелта и се радва на новия си пълноценен и вдъхновен живот. Силните игри и добрите спортни резултати на \"старата госпожа\" в последните години са съчетани с умели бизнес ходове, което е ключът към успеха в съвременния футбол.\"Бианконерите\" отстраниха с общ резултат 4:1 \"Монако\" и . Черно-белите гонят требъл, след като са почти сигурни шампиони в Серия А и ще играят финал за Купата на Италия.\"Това е път, който започна преди много време. Всички се развиваме - клубът, футболистите, както и аз. Поздравявам всички\", . Но как клубът успя за десет години да се измъкне от блатото и да се насочи към славата?През 2006 г. \"бианконерите\" се озоваха в ничия земя. Скандалът с уреждане на мачове разтърси из основи италианския футбол. Най-големият потърпевш беше \"Ювентус\", който се озова в Серия Б, започвайки с 30 точки пасив, които по-късно бяха намалени на девет.Това наказание се оказа огромен тест за \"старата госпожа\", на който клубът устоя. Дни след като бяха вдигнали световната титла с Италия, Джанлуиджи Буфон, Алесандро дел Пиеро и Мауро Каморанези се готвеха за ново предизвикателство. Въпреки напускането на ключови фигури като Златан Ибрахимович, Патрик Виейра и Фабио Канаваро, \"Ювентус\" се завърна в Серия А.Новата страница за \"Ювентус\" започна обнадеждаващо под ръководството на Клаудио Раниери. Италианският специалист води отбора два сезона, в които завърши респективно трети и втори в шампионата. \"Ювентус\" постепенно започна да си припомня хубавите чувства.Еуфорията не продължи дълго и последваха два сезона на лутане. Черно-белите завършиха седми два пъти, като се усещаше нуждата от промяна. И тогава дойде от Антонио Конте.\"Когато говори, неговите концепции те връхлитат. Влизат в теб, понякога и насила. \"Вкарайте си го добре в главите, че трябва да се върнем на нивото, което е вписано в историята на този клуб. Ще бъде престъпление да не сме сред първите три в класирането. Трябва да имате яростта, която имам и аз\", Андреа Пирло цитира Конте в своята автобиография.Променяйки схемата на игра на 3-5-2 Конте успя да постигне нужния синхрон между защита и атака. \"Ювентус\" започна да играе компактно и напористо. Във всяка от трите години (2011-2014 г.) начело с Конте тимът спечели шампионската титла. В дебютния си сезон със \"старата госпожа\" завърши сезона без загуба, а два по-късно точките в актива на \"Ювентус\" бяха рекордно много - 102.Успехите във вътрешното първенство бяха налице, но такива в Европа липсваха. Конте се оттегли и реши да поеме националния отбор на Италия. Неговото място беше заето от Алегри, който дойде след четиригодишен престой в \"Милан\".\"Смяната на треньора даде нещо повече на \"Ювентус\", защото през първите два сезона искахме да покажем, че все още сме най-добрите. Искаме да покажем на всички и най-вече на себе си, че сме страхотен отбор\", каза защитникът на \"бианконерите\" Джорджо Киелини през март 2015 г., цитиран от Би Би Си.Мнозина от тифозите бяха скептични от назначението на Алегри, но специалистът бързо се утвърди на поста, след като в двата си сезона до момента спечели дубъл в Италия. В дебютния му сезон (2014-15) \"Ювентус\" игра финал в Шампионската лига, който загуби с 1:3 от \"Барселона\".Дори и след раздялата с основни играчи като Артуро Видал, Карлос Тевес и Пол Погба \"бианконерите\" съхраниха класата си и останаха хегемон в Серия А. А в Европа продължиха да преследват най-високото място.Сега под ръководството на Алегри бяло-черните играят смел, добре организиран и прагматичен футбол. Те допуснаха едва един гол в четирите си мача срещу два от най-резултатните отбори на континента - \"Барселона\" и \"Монако\". И в същото време се представят впечатляващо в атака.Треньорът и екипът му изградиха образ на симпатичен и хубаво играещ състав покрай опитния Джанлуиджи Буфон, който продължава да е опора, и останалите, сред които Гонсало Игуаин, Дани Алвеш и новата звезда Пауло Дибала.Още една от важните причини за възраждането на \"старата госпожа\" е преместването на нов стадион, построен през 2011 г. на мястото на предишния \"Деле Алпи\". Въпреки че капацитетът беше значително намален от 69 000 на 41 254, атмосферата на стадиона се подобри драстично.\"Деле Алпи\" беше изключително непопулярен сред феновете, които бяха настанени твърде далеч от терена заради пистата. Стадионът се пълнеше рядко, като в последния сезон в Шампионската лига средната посещаемост беше 12 285 души\", коментира анализаторът Анди Брасел.\"Ювентус стейдиъм\" се превърна в истинска крепост за черно-белите. За шестте си сезона те са губили едва три пъти в Серия А, а последната им загуба в Европа е от \"Байерн\" през сезон 2012-13.Изцяло новият имидж на клуба беше завършен с . Тя показа желанието на \"бианконерите\" да бъдат приети като един уникален продукт.\"Новото лого е символ на начина на живот на \"Ювентус\". Този бранд е синоним на амбиция и съвършенство, а това са принципите, които могат да вдъхновят уникални преживявания\", каза президентът на клуба Андреа Аниели.Сега \"Ювентус\" се надява да сложи короната в този дълъг и труден преход. Може да го направи при успех срещу \"Реал\" (Мадрид) във финала в Шампионската лига в Кардиф.", "date": "2017.05.11", "title": "Възраждането на \"Ювентус\" - от блатото \"Калчополи\" до новите хоризонти"}
{"url": "http://www.dnevnik.bg/politika/2017/05/11/2969062_ekaterina_zaharieva_turskiiat_poslanik_triabva_da/", "text": "Вицепремиерът и министър на външните работи Екатерина Захариева призова посланика на Турция в\"да мери думите си.\"Турският посланик трябва да внимава в изказа си, защото той е представител на турската държава в България и тогава, когато той е малко по-остър или тогава, когато говори по-непремерени неща, за съжаление това не помага в отношенията между двете държави\", заяви Захариева пред \"Нова телевизия\". Тя направи коментара, попитана дали има разминаване между ГЕРБ и коалиционния партньор \"Обединени патриоти\" по отношение на Турция, като не уточни дали има предвид конкретни изказвания на дипломата. През април съпредседателят на \"Обединени патриоти\" , като посочи на Лютви Местан. Малко по-рано дипломатът увери, че страната му не се меси във вътрешната политика на България.Екатерина Захариева уточни, че България и Турция са в приятелски отношения от години, а \"българският национален интерес определя да имаме добри отношения с всички съседи\". Добави,ч е призивът ѝ е не само към турския посланик, а и към всички дипломати в страната.Външният министър каза още, че се чувства подготвена за поста. На критиките, че няма опит във външната политика посочи, че в като началник на кабинета на президента Росен Плевнелиев е водила срещи с чуждите президенти, премиери и делегации. Добави, че ще покаже с действията си какво може.По отношение на номинацията на Мария Габриел за еврокомисар Захариева каза, че тя е изключително подготвен човек и изрази надежда тя да получи ресора \"дигитализация\", каквито са очакванията. \"Дай Боже да получим този ресор. Това е един от най-важните ресори в Европейската комисия\", заяви Захариева.", "date": "2017.05.11", "title": "Екатерина Захариева: Турският посланик трябва да внимава в изказа си"}
{"url": "http://www.dnevnik.bg/na_put/2017/05/11/2968619_italiansko_selo_predloji_2_hil_evro_na_tezi_koito/", "text": "Кметът на планинско селце в Италия предложи 2 хил. евро на желаещите да заживеят там в опит да се справи с обезлюдяването му. Идеята му обаче бързо придоби световна популярност и местната администрация бе залята от вълна потенциални жители, а това създаде главоболия.Бормида е село, разположено на 420 метра надморска височина в северозападната област Лигурия. Селцето никога не е било голямо. Жителите му са били около хиляда, но в последните десетилетия те постепенно намаляват, тъй като младите се изселват в търсене на препитание в големите градове. Днес Бормида е дом на едва 387 души (по данни към края на 2015 г.).В опит да привлече \"свежа кръв\" в селото кметът Даниеле Джилиано направи чрез Фейсбук профила си привлекателно предложение – тези, които заживеят там, да ползват отстъпка от месечния наем или при покупка на имот, така че в крайна сметка да получат безвъзмездно 2 хил. евро. Чрез схема за нисък наем новите жители първоначално биха плащали 50 евро месечно за малък апартамент и не повече от 120 евро за по-просторен дом. Кметът обясни, че детайлите на предложението му тепърва ще бъдат уточнени и предстои да бъдат одобрени от администрацията на Лигурия.Съобщението на Джилиано обаче бързо придоби световна известност и предизвика вълна от реакции. За дни той бе последван в социалната мрежа от 17 хиляди души, а стотици се отзоваха с желание да заживеят в Бормида. Част от потенциалните нови жители обаче предложиха да върнат в брой предложената бонусна сума в замяна на работа в близкия град.\"Г-н кмет, аз мога да се преместя и да се откажа от 2-те хиляди евро, но не мога да живея на въздух. Имам семейство с две малки деца. Ако можете да гарантирате работа, дори най-обикновена, това няма да е проблем\", написа потребител, цитиран от британския в. \"Гардиън\".Неочаквано големият интерес накара кмета да премахне от \"Фейсбук\" първоначалното си съобщение и да публикува ново с уточнението, че то е последно. Той отново посочва, че всичко е на етап идея, че е получил 17 хиляди запитвания и \"за съжаление не е възможно да помогнем на всички\". Въпреки това и под новото съобщение хора продължават да заявяват интерес да се преместят в Бормида. Кметството също публикува съобщение на официалния си сайт.\"Благодарим на многото хора, които позвъниха, писаха и дойдоха лично да получат информация\", се казва в съобщението, подписано от Даниеле Джилиано. В него се уточнява, че предстои внасяне на предложението и обществено обсъждане след около два месеца, т.е. повече информация ще бъде публикувана през юли. \"Що се отнася до бонуса, за момента това е проект, който се надяваме да реализираме през 2018 г. с помощта на област Лигурия. Кризата с работните места за съжаление е налице и тук\", завършва съобщението.", "date": "2017.05.11", "title": "Италианско село предложи 2 хил. евро на тези, които заживеят в него"}
{"url": "http://www.dnevnik.bg/sport/2017/05/11/2969064_zidan_se_vuzhiti_ot_probiva_na_benzema_otvoril_putia/", "text": "Треньорът на \"Реал\" (Мадрид) Зинедин Зидан остана впечатлен от пробива на Карим Бензема, който беше в основата на гола за 1:2 срещу \"Атлетико\". Попадението на Иско в края на първото полувреме сложи край на интригата и подпечата .\"Не знам как Бензема успя да излезе от ъгъла. Наистина не мога да се сетя колко футболисти преодоля\", каза Зидан за сънародника си.\"Във футбола не става въпрос само за това кой вкарва головете. Вижте само какво направи Бензема. Той има големи качества и предлага не само голове. Той е отборен играч\", добави специалистът.Зидан посочи, че отборът му е имал трудности в първите 20-25 минути, когато \"Атлетико\" поведе с 2:0. \"Въпреки това не се притеснихме, защото знаехме, че ще създадем положения, а се нуждаехме само от един гол, за да обърнем нещата в наша полза.\"По думите му \"Реал\" е играл много по-добре след почивката.Специалистът отдаде дължимото на играчите си за достигането до втори пореден финал в Шампионската лига. Испанците ще спорят за купата с \"Ювентус\" в Кардиф.\"Заслугата е изцяло на футболистите ми, които работиха много упорито за това. Щастливи сме да сме на финала и имаме време да се подготвим за него\", каза Зидан.", "date": "2017.05.11", "title": "Зидан се възхити от пробива на Бензема, отворил пътя към финала с \"Ювентус\""}
{"url": "http://www.dnevnik.bg/video/2017/05/11/2969053_video_studenti_osvirkaha_prosvetniia_ministur_na_sasht/", "text": "Министърът на образованието на САЩ бе освиркана от студентите на университет в щата Флорида, когато се опита да произнесе реч по повод дипломирането им.В знак на протест десетки от абсолвентите се изправиха и демонстративно застанаха с гръб към Бетси ДеВос в началото на изказването ѝ. Дюдюканията, освиркванията и подвикванията продължиха няколко минути и се наложи ректорът на Bethune-Cookman University да предупреди студентите, че ако не престанат, ще получат дипломите си не на подиума, а по пощата.ДеВос, която получи и титлата на почетен доктор, е непопулярна сред колежите, в които се обучават предимно чернокожи, включително защото през февруари тя пропусна да спомене расовата сегрегация в американските училища и да изтъкне ролята на борбата срещу нея, довела до появата на колежи и университети за чернокожи.", "date": "2017.05.11", "title": "Видео: Студенти освиркаха просветния министър на САЩ"}
{"url": "http://www.dnevnik.bg/razvlechenie/2017/05/11/2968843_kristian_kostov_shte_predstavi_bulgariia_na_evroviziia/", "text": "Кристиан Костов ще представи България във втория полуфинал на \"Евровизия\" тази вечер с песента си Beautiful Mess. Изпълнението на българина е под номер 15, а самото музикално състезание ще бъде предавано пряко от 22 ч. по БНТ1 и БНТ HD.Общо 10 от участващите днес 18 държави ще продължат към големия финал на конкурса, който е в събота, 13 май. За разлика от първия полуфинално не и за Кристиян. Те могат да подкрепят някой от неговите конкуренти - изпълнителите на Украйна, Швейцария, Македония, Естония, Израел, Малта, Холандия, Сърбия, Дания, Румъния, Сан Марино, Литва, Хърватска, Норвегия, Беларус, Унгария, Австрия и Ирландия. Гласуването става чрез есемес, телефон или официалното мобилно приложение, по време на живото предаване, но след края на всички изпълнения. Съответните номера ще бъдат изписани на екрана на телевизията, излъчваща конкурса. Българите, живеещи чужди държави-участнички в полуфинала, както и тези от Франция и Германия (тези държави се класират автоматично за финала), могат да гласуват за Кристиян. Отделно конкурсът може да бъде проследен и .17-годишният Кристиян Костов е с български и казахстански корени и е възпитаник на руски школи за млади таланти, участвал е в телевизионни музикални формати в Русия и у нас, където е познат от шоуто X-Factor. Песента му е дело на същия екип, създал If Love Was a Crime на Поли Генова, която се класира четвърта миналата година. Към настоящия момент букмейкърите предвиждат на Костов подобно и дори по-добро класиране - трето място.", "date": "2017.05.11", "title": "Кристиан Костов ще представи България на \"Евровизия\" днес"}
{"url": "http://www.dnevnik.bg/bulgaria/2017/05/11/2969065_glavniiat_arhitekt_na_sofiia_otkaza_nadstroiavane_na/", "text": "Преди два дни главният архитект на София отказа да издаде виза за надстрояване за трите имота, които са част от Царските конюшни. Намерението беше там да има надстрояване от 7 до 12 етажа. Това заяви столичният кмет Йорданка Фандъкова пред БНТ.През септември миналата година от , върху който се намират бившите Царски конюшни, е продаден на безценица от областния управител на София Веселин Пенев. Заради скандала , който е разположен на пресечката на булевардите \"Васил Левски\" и \"Дондуков\", Янко Иванов обяви, че като представител на фирмата \"Дивисима\" ООД през 2005 г. е сключил договор с един от собствениците на въпросния терен - Министерството на регионалното развитие и благоустройството, според който ведомството получава три етажа от негова офис сграда (където и сега се помещават КТ \"Подкрепа\" и Комисията за защита от дискриминация), а той - 16% от терена. При новата сделка той се сдоби с останалите 84% срещу сумата от 800 хил. лв. с ДДС.Фандъкова уточни, че целта на общината е да запази стария облик на града и заради това няма да позволи изграждането на толкова високи сгради на това място. Тя добави, че е поискала да се възстанови отнетият статут на две сгради, който е бил отнет заедно с този на. По думите ѝ не може да се оставят подобни паметници на културата на произвола на съдбата и заради това общината е готова да им прави ремонти, но при законова ипотека.Столичният кмет добави, че в момента се изграждат 5 нови детски градини, а работата по още три предстои да започне. Тя уточни, че ще бъдат направени детски градини в два квартала, където никога не е имало - \"Кръстова вада\" и \"Манастирски ливади\".Фандъкова каза още, че тази година столичната \"Топлофикация\" ще подменя основно магистрални топлопроводи, за да не се стига до проблемите от тази зима, когато Кметът на София добави, че през юни ще започне поетапно отпушване на тапите в центъра на града, които се образуваха след началото на строежа на третата метролиния. По думите ѝ движението по булевардите \"Патриарх Евтимий\", \"България\" и \"Гешов\" ще бъде пуснато.Фандъкова допълни, че предстои Тя разкри, че има много противници на изграждането на велоалея по него. Причината - едната страна на платното вече няма да може да се използва за паркиране, което пречи на хората, живеещи в района.", "date": "2017.05.11", "title": "Главният архитект на София отказа надстрояване на Царските конюшни, обяви Фандъкова"}
{"url": "http://www.dnevnik.bg/politika/2017/05/11/2969070_borisov_osvobodi_naznachen_predi_den_zam-ministur/", "text": "Ден след като подписа заповедта за , премиерът Бойко Борисов го освободи от поста.Решението е взето след излъчен в телевизионно предаване репортаж за нередности и злоупотреби в лечебното заведение, на което Апостолов е бил управител, съобщиха от правителствената информационна служба. Стоил Апостолов (ГЕРБ) е бил управител на лечебни заведения в Пещера, Пазарджик и Бургас.Снощи предаването \"Господари на ефира\" излъчи репортаж за фалшиви операции, извършвани в бургаската болница \"Бургасмед\", чийто управител бил Стоил Апостолов. Предаването разказа историята на жена, която претърпяла операция на коляното, но само по документи, а всъщност ѝ е била направена само пункция. Предаването уточни, че предстои да огласи и позицията на управата на болницата, а в репортажа снощи бе показан единствено кратък разговор с управителя д-р Апостолов, който казва, че ще извика лекаря, извършил операцията.", "date": "2017.05.11", "title": "Борисов освободи назначен преди ден зам.-министър заради телевизионен репортаж"}
{"url": "http://www.dnevnik.bg/sviat/2017/05/11/2969078_hiliadi_protestiraha_v_praga_sreshtu_prezidenta_i/", "text": "Хиляди протестираха в чешката столица Прага срещу президента Милош Земан и министъра на финансите Андрей Бабиш в разгара на скандал между министъра и премиера Бохуслав Соботка, предаде \"Ройтерс\".Според чешки медии, цитирани от агенцията, между десет и тридесет хиляди души са участвалите в демонстрацията на Вацлавския площад, където през 1989 г. \"Кадифената революция\" сваля комунистическия режим в тогавашна Чехословакия. Полицията не обяви официални данни за броя на участниците. Съобщава се за протести и в някои други градове на страната.Миналата седмица Соботка опита да уволни Бабиш, , заради негови съмнителни бизнес сделки в миналото, свързани с неплащане на данъци. Президенът Земан обаче отказа да се съгласи с решението с мотива, че първо управляващите три партии трябва да се откажат от коалиционното си споразумение, припомня БТА.Първоначално Соботка обяви намерение да подаде оставка, по-малко от година преди редовните избори в страната с намерението така да свали целия кабинет, в това число и Бабиш. Впоследствие обаче , след като Земан взе страната на милиардера и настоя, че ще счита оставката му за личен акт, необвързващ правителството.Малко преди демонстрациите от сряда вечерта партиите в коалицията заявиха, че желаят кабинетът да продължи да работи до изборите през октомври, независимо от кризата. АНО, партията на Бабиш, която е един от партньорите в кабинета, е най-популярната в Чехия според последните сондажи, изпреварвайки значително социалдемократите на премиера Соботка. Преднината с над 10 процентни пункта дава на Бабиш шанс да бъде следващия министър-председател на страната.Срещата на партиите дойде, след като Земан постави на Соботка условие коалиционното споразумение да бъде прекратено, ако премиерът иска да уволни Бабиш. Според конституцията на Чехия държавният глава не може да отхвърли искане за оставка от министър-председателя. Основният закон обаче не поставя на президента срок да го приеме и разпише, обяснява \"Дойче веле\".Долната камара на чешкия парламент също се събра, за да обсъди ситуацията. Министърът обаче обяви пред депутатите, че скандалът срещу него е политически мотивиран. \"Убийте ме, но няма да подам оставка и да напусна политиката,\" каза той.Соботка настоява, че АНО трябва да посочи нов финансов министър, но той не бива да е свързан с конгломерата \"Агроферт\", чиято собственост Бабиш прехвърли на фонд едва миналата година заради ново законодателство против конфликт на интереси. Според него само така може да се проведе безпристрастно разследване за това дали милиардерът е извършил данъчни злоупотреби, като е купил необлагаеми книжа от собствената си компания.Срещу него тече и разследване за злоупотреба с европейски средства. Миналата седмица в медиите изтече и запис, на който се чува гласът на Бабиш по време на среща с репортер от издание, което е част от групата на \"Агроферт\". На записа Бабиш наставлява журналиста за това как да отразява политическите противници на АНО, някои от високопоставените членове на която са били мениджъри в конгломерата.Министърът твърди, че разговорът е монтаж, но признава, че се е срещал с репортера.", "date": "2017.05.11", "title": "Хиляди протестираха в Прага срещу президента и финансовия министър"}
{"url": "http://www.dnevnik.bg/bulgaria/2017/05/11/2969084_nad_4000_dushi_ne_dostigat_v_sistemata_na_mvr/", "text": "Министърът на вътрешните работи Валентин Радев заяви пред БНТ, че близо 10% от щата в системата не е зает. По думите му това са около 4100 души, от които 3600 са полицаи, а 500 - пожарникари. Той добави, че проблемът с липсата на кадри се усеща най-много на улицата, където липсвали достатъчно униформени. Сериозен недостиг имало и на пътни полицаи.Радев каза още, че в момента се обучават 120 души, които ще се включат към редиците на Гранична полиция. Повечето от тях са пенсионирани служители на МВР и армията. Тяхната подготовка трае около 11 месеца, а след това се насочват основно за охрана на българо-турската граница. Той разкри, че натискът на границата е намалял близо 10 пъти, след като на място бяха изпратени военни.\"Те (бел. ред. - мигрантите) не идват насам, защото работим много добре с турските си колеги, които не ги допускат дори да стигат до границата. Основно се пренасочват към Гърция\", каза Радев.Той уточни, че до момента са изградени 133 км от оградата на българо-турската граница. Остават още 21 километра, но там теренът бил много сложен и заради това процесът се забавил.Радев добави, че предстои да бъде изграден полигон на територията на Академията на МВР, на който ще се прилага наученото от курсантите. Върху него ще бъдат разположени полицейско управление, граничен пункт и дори клон на банка, в който ще се инсценира обир с взимане на заложници.Вътрешният министър разкри, че няма как във всяко населено място да има полицай, . По думите му тепърва трябва да се назначат 1000 души, които ще са част от мобилни групи. Всяка една група ще обикаля определени населени места и ще трябва да стига до определена точка за определено време.", "date": "2017.05.11", "title": "Над 4000 души не достигат в системата на МВР"}
{"url": "http://www.dnevnik.bg/bulgaria/2017/05/11/2969093_signal_za_bomba_prekusna_deloto_za_referenduma_na/", "text": "Сигнал за бомба във Върховния административен съд прекъсна делото за референдума, иницииран от \"Шоуто на Слави\".Минути преди да започне насроченото заседание, сградата на съда бе евакуирана и оградена с полицейска лента, след като неизвестен е отправил заплахата по телефона. Не е известно кога ще бъде подновено заседанието.По-късно от съда заявиха за \"Дневник\", че делото няма да се разглежда в рамките на днешния ден, а ще бъде насрочено заседание за друга дата, на която да бъдат призовани страните. Причината е, че съдът може да не се свърже със заинтересованите, за да протече процесът днес.Преди месец съдът обяви, че процесът е изчерпан и предстои да се произнесе по него в срок. В очакване на решението обаче стана известно, че представителят на прокуратурата е установил, че  е непълен и е поискал изслушване на аудиозаписа от заседанието. По процеса от страната на държавното обвинение се явява ръководителят на Върховна административна прокуратура и зам.-главен прокурор Ася Петрова.Делото е по искане на инициаторите на референдума срещу решението на Централната избирателна комисия, с което резултатите от допитването бяха обявени за незадължителни заради липсващи 12 027 гласа.  първата инстанция във ВАС уважи жалбата на Трифонов и отмени решението на ЦИК, но въпреки това референдумът не бе признат за задължителен. Магистратите приеха само, че комисията не е преброила около 490 валидни гласа, но за да бъде допитването задължителноса нужни още над 11 500 гласа.", "date": "2017.05.11", "title": "Сигнал за бомба прекъсна делото за референдума на Слави Трифонов (допълнена)"}
{"url": "http://www.dnevnik.bg/citat_na_deniia/2017/05/11/2969088_citat_na_denia_ot_men_vinagi_shte_sreshtnete_razbirane/", "text": "Това заяви пред членовете на Висшия съдебен съвет новият правосъден министър Цецка Цачева, която председателства заседанието.", "date": "2017.05.11", "title": "Цитат на деня: От мен винаги ще срещнете разбиране"}
{"url": "http://www.dnevnik.bg/sviat/2017/05/11/2969160_turciia_poiska_ot_uikipediia_da_iztrie_statii_da/", "text": "Най-голямата в света онлайн енциклопедия \"Уикипедия\" трябва внимава за съдържанието си, да отвори офис в Турция и да се превърне в данъкоплатец, каза министър на транспорта и съобщенията Ахмет Арслан, цитиран от агенция \"Ройтерс\".В интервю за турската телевизия NTV Арслан обясни, че \"Уикипедия\" е била предупредена заради съдържание, създаващо впечатление, че Турция подкрепя терористични организации.Изявлението дойде две седмици след като достъпът до енциклопедията  от турския телекомуникационен регулатор заради публикации, свързани с гражданската война в Сирия. Тогава в. \"Хюриет\" съобщи, че става дума за две статии на английски език, според които Турция е подпомагала джихадистки групировки, действащи в Сирия. Според тогавашно изявление на транспортното министерство, цитирано от Анадолската агенция: \"Вместо да помага в координацията на борбата срещу тероризма, (\"Уикипедия\") се е превърнала в част от информационен източник, който осъществява компроматна кампания срещу Турция на международната сцена.\"Властите цитираха закон, според който могат да бъдат блокирани сайтове, ако те застрашавават националната сигурност на страната. По-рано тази седмица енциклопедията, която е собственост на организацията с нестопанска цел \"Уикимедия\", подаде жалба до Конституционния съд срещу решението на регулатора, след като магистрати в Анкара отхвърлиха иск на по-ниска инстанции (един от аргументите на съдията беше, че Турция е в  и свободата на словото \"може да се ограничава в някои случаи\").\"Ако \"Уикипедия\" изтрие фалшивата информация, ще позволим достъп до нея\", каза министърът. \"Турция не може да се представя като поддръжник на терористични организации. Трябва да премахнат фалшивата информация... Трябва и да отворят офис (в Турция) и да плащат данъци\", каза министърът.И други популярни в цял свят сайтове и платформи са били на прицел на турските власти в последните години. Сайтът за видео споделяне \"Ютюб\" вече е бил блокиран от турския регулатор, а преди няколко години президентът Реджеп Ердоган  да \"изкорени\" социалната мрежа \"Туитър\" от страната.", "date": "2017.05.11", "title": "Турция поиска от \"Уикипедия\" да изтрие статии, да отвори офис и да плаща данъци"}
{"url": "http://www.dnevnik.bg/sport/2017/05/11/2969108_postradaliiat_pri_napadenieto_v_dortmund_bartra_otnovo/", "text": "Футболистът на \"Борусия\" (Дортмунд) Марк Бартра поднови тренировки с отбора. Испанецът беше извън терена точно месец, след като  в Шампионската лига.Бартра се включи в тренировката на отбора с шина на дясната ръка. След нападението той претърпя операция заради счупване на китката.\"Очаквах този момент от седмици. Толкова съм щастлив, че съм тук днес. Нямам търпение да се върна в игра до съотборниците си\", написа централният защитник в \"Туитър\".Мачът на 11 април беше отложен с един ден заради атаката. Впоследствие \"Монако\" спечели с 3:2, а домакините изразиха разочарованието си от това, че срещата се е играла толкова скоро след нападението. Участникът във френската Лига 1 излезе краен победител, но след това отпадна срещу \"Ювентус\" в полуфинала.Германските власти първоначално разследваха евентуална \"ислямска връзка\" в атаката. След това  по подозрения, че е организирал нападението, за да доведе до срив на акциите на клуба и да извлече финансова полза. Адвокатът му отхвърли обвиненията.", "date": "2017.05.11", "title": "Пострадалият при нападението в Дортмунд Бартра отново тренира с \"Борусия\""}
{"url": "http://www.dnevnik.bg/sport/2017/05/11/2969147_ludogorec_triabva_da_stane_konstanta_v_grupite_na/", "text": "Целта пред \"Лудогорец\" е да стане постоянен участник в Шампионската лига, каза треньорът Георги Дерменджиев. Той изведе състава до  и посочи развитието в Европа като основна задача.\"Лудогорец\" трябва да стане константа в груповата фаза на Шампионската лига. От другата година трудностите стават по-големи (заради промените във формата на турнира). Така че надграждането трябва да е сериозно. Отборът на \"Лудогорец\" трябва да е конкурентоспособен за квалификациите\", каза Дерменджиев пред \"Диема спорт\".По думите му в отбора има достатъчно футболисти. \"На нас не ни трябват много нови. Има интерес към наши играчи. Този въпрос ще го решат шефовете. Зависи от тяхното решение за входящ трансфер\", каза специалистът по въпроса за предстоящата селекция и трансферите.И допълни: \"Не е маловажно кой отбор иска нашите футболисти, към кой отбор ще ги насочим. Това е имиджово за \"Лудогорец\".Дерменджиев отново посочи, че най-голямото предизвикателство е било свързано с многото мачове и промяната в мотивацията между тях. \"Лудогорец\" не е имал много тежки мигове през пролетта. Аз като треньор стоя зад тези думи. Специалистите само могат да кажат за какво става въпрос. Контролът и управлението на един такъв процес е труден. Това са живи хора, не са компютри. Аз като треньор мога да кажа какво е било.\"\"Ние като отбор точно 17 мача играем повече от втория и третия отбор зад нас – \"Левски\" и ЦСКА. Вие знаете какво значи това нещо - квалификации за Шампионска лига, купа, Шампионска лига, Лига Европа. Който не го изпитал на гърба си, не може да каже. Нека само да дойдат и да пътуват тези, които коментират, не да играят\", заяви треньорът.", "date": "2017.05.11", "title": "\"Лудогорец\" трябва да стане константа в групите на Шампионската лига, каза Дерменджиев"}
{"url": "http://www.dnevnik.bg/biznes/2017/05/11/2969129_starite_shefove_se_vrushtat_v_bdj/", "text": "Владимир Владимиров ще оглави за трети пореден път държавния \"Холдинг БДЖ\", реши транспортният министър Ивайло Московски.Владимиров бе отстранен от служебния министър на транспорта Христо Алексиев с мотива, че железницата е пред фалит и невъзможност да обслужва пътническите графици, припомня В ръководството на \"БДЖ Пътнически превози\" пък се връща Любомир Иванов, който също бе сменен от ръководната позиция в държавните железници преди три месеца. За шеф на \"БДЖ Товарни превози\" е назначен Пламен Пешаров, а за карго превозите на БДЖ отново ще отговоря Любомир Илиев. Според съобщението на ведомството на Ивайло Московски той е дългогодишен специалист в извършването на транспортни услуги.Засега не се съобщава за промени в ръководството на Национална компания \"Железопътна инфраструктура\", чийто дългогодишен шеф Милчо Ламбрев също бе отстранен от Христо Алексиев и на негово място бе назначен Красимир Папукчийски. Самият Алексиев, преди да стане служебен министър, бе заместник на Ламбрев.Владимир Владимиров е отстраняван вече два пъти от ръководния пост в БДЖ - първо от правителството на Пламен Орешарски, а после и от служебния кабинет на Огнян Герджиков, но ГЕРБ го връща на върха в проблемното държавно дружество за трети път. ", "date": "2017.05.11", "title": "Старите шефове се връщат в БДЖ"}
{"url": "http://www.dnevnik.bg/video/2017/05/11/2969068_hrabriiat_shivach_-_kak_benzema_preodolia_trima_ot/", "text": "Ако с трите си гола Кристиано Роналдо заслужи цялото внимание в първия мач с \"Атлетико\" от полуфинала в Шампионската лига, то във втория звездата на \"Реал\" се оказа Карим Бензема. Французинът изработи по впечатляващ начин ценния гол , който осигури класирането на белите за финала с \"Ювентус\".Бензема получи по лявото крило до линията за тъча. Притиснат от трима футболисти на съперника, той намери решение.С отлична работа с крака французинът преодоля съпротивата им до аутлинията и подаде в наказателното поле към Тони Кроос. Ударът на германеца беше спасен от Ян Облак, но Иско се оказа на правилното място, за да вкара.Бензема . \"Не знам как успя да излезе от ъгъла. Наистина не мога да се сетя колко футболисти преодоля\", каза Зидан за сънародника си.\"Във футбола не става въпрос само за това кой вкарва головете. Вижте само какво направи Бензема. Той има големи качества и предлага не само голове. Той е отборен играч\", добави треньорът на \"Реал\".", "date": "2017.05.11", "title": "Храбрият шивач - как Бензема преодоля трима от \"Атлетико\" до аутлинията (видео)"}
{"url": "http://www.dnevnik.bg/bulgaria/2017/05/11/2969168_i_detskite_gradini_mogat_da_budat_sredishtni_i/", "text": "Проекти на постановления на Министерския съвет предвиждат и детските градини да бъдат средищни и защитени, съобщиха от пресцентъра на министерството на образованието. Една , когато нейното закриване би довело до това най-малко осем деца в задължителна предучилищна възраст да пътуват на 14 и повече километра извън населеното място, в което живеят. Това е един от критериите за включването й в списъка на защитените. Другият случай, в който тя става защитена, е ако поне на пет деца се налага да пътуват не по-малко от 20 километра до най-близката друга градина или училище, което организира предучилищно обучение.Защитените детски градини ще получават допълнително финансиране от 21 хил. лева за градина в планински район и 19 хил. лева за останалите.Критериите за обявяване наса различни за различните степени на образование. Училище, което обучава от първи до седми клас, става защитено, в случай че, ако бъде закрито или преобразувано, поне 10 деца ще трябва да пътуват на 20 и повече километра до най-близкото училище. От осми до десети клас училището влиза в списъка, ако най-малко 15 ученици ще пътуват на повече от 30 километра. Допълнителната субсидия за тези училища е 32 хил. лева за планински район и 29 хил. лева за останалите. Най-малко четири деца в задължителна предучилищна възраст от друго населено място трябва да се обучават в . Условието е в селищата, откъдето са децата, да няма градина или училище, което да организира задължително предучилищно образование. Също така градината трябва да е на най-малко разстояние от мястото, откъдето идват децата, измерено по асфалтов път. Условието се въвежда, защото в планинските райони често пъти по-краткият път е без асфалт, а в интерес на децата е да пътуват при безопасни условия до градината или училището.Най-малко 10 пътуващи ученици в задължителна училищна възраст от други населени места трябва да има в .Списъците на средищните и защитени детски градини и училища се актуализират всяка година по предложение на кмета на общината след решение на общинския съвет. Предложенията се внасят до 10 септември в Министерството на образованието и науката. В това за средищните трябва да има информация за броя на обучаваните деца и ученици, за маршрутите на пътуване и състоянието на пътната мрежа. За училищата трябва да се посочи какви са възможностите за осигуряване на целодневната организация на учебния ден, както и за осигуряване на обедното хранене.За пътуващите деца се осигурява безплатен транспорт, като за тези от 1 до 4 клас задължително има придружители.Предложенията за защитени училища и детски градини пък трябва да съдържат мотиви за необходимостта от включването им в списъка и данни за броя на децата. Необходимо е и да бъде посочена информация дали училището или градината съответстват на критериите, описани в постановлението.В момента в България има 765 средищни и 142 защитени училища.", "date": "2017.05.11", "title": "И детските градини могат да бъдат средищни и защитени"}
{"url": "http://www.dnevnik.bg/sviat/2017/05/11/2969167_ungariia_i_slovakiia_obviniha_es_che_migrantskite/", "text": "Представители на Унгария и Словакия казаха на Съда на Европейския съюз в Люксембург, че системата за квотно разпределение на мигранти из държави - членки на съюза, нарушава закона, предава \"Ройтерс\".По-рано Будапеща и  подадоха иск срещу квотите за разселване с твърдението, че процедурните правила са били нарушени, докато решението за квотите е било приемано и иска то да бъде анулирано.\"Един от основните аргументи е неправилната законова база\", каза Кристиан Кечмар от унгарското министерство на правосъдието по време на изслушване в съда в Люксембург. \"Това е въпрос на баланс между институциите, на това каква роля имат институциите във вземането на решения.\"\"Целта беше решението на ЕС (за квотите) да бъде прието възможно най-бързо и на всяка цена\", каза на съдебното заседание Миклош Фехер, представител на унгарското правителство, цитиран от ДПА и БТА. Представителката на словашкото правителство на свой ред каза, че решението за квотите представлява промяна на правилата на ЕС за предоставяне на убежище. Според нея бавното прилагане на решението показва, че механизмът не работи.През 2015 г. ЕС предложи да преразпредели над 120 000 души, за да намали миграционния натиск върху Италия и Гърция, които посрещат мигрантите от Близкия изток и Африка. През двете държави близо 1.6 милиона мигранти влязоха в Европа за последните три години.Ако съдът реши, че квотите нарушават закона, това ще постави под въпрос и без това не изцяло приложената политика на ЕС по време, когато блокът трябва да се справя с редица икономически въпроси и ефекта на Брекзит. Ако обаче магистратите отхвърлят иска, това ще даде на Брюксел повече аргументи да оказва натиск върху източноевропейските страни, за да приемат повече мигранти, и ще създаде повече основания за наказателни процедури и глоби, пише агенция \"Ройтерс\".Страните от т.нар. Вишеградска четворка обаче не желаят да приемат мигранти. В сряда Полша беше единствената страна, която се застъпи за Словакия и Унгария по време на изслушването и чийто представител обяви, че приемането на бежанци и мигранти застрашава националната сигурност на страната.Срещу трите държави застанаха Германия, Франция, Швеция, Люксембург, Берлин, Италия, Гърция и представителите на Европейската комисия. На изслушването те настояха, че искът поставя под въпрос основополагащият за ЕС принцип на солидарност. \"Отговорът, който ще дадете на този въпрос (искането на Унгария и Словакия), ще има последствия, значително надхвърлящи конкретния случай\", каза германският представител Ралф Каниц.Очаква се съдиите да се произнесат по случая след няколко месеца.", "date": "2017.05.11", "title": "Унгария и Словакия обвиниха ЕС, че мигрантските квоти са незаконни"}
{"url": "http://www.dnevnik.bg/citat_na_deniia/2017/05/11/2969158_citat_na_denia_tehnologiiata_na_kompromisa_e/", "text": "\"Никой не е казал, че ще е лесно. Технологията на компромиса е изключително важна (в това правителство – бел.ред.).\"Това заяви вицепремиерът Томислав Дончев в сутрешния блок на Би Ти Ви на въпрос за отношенията между ГЕРБ и коалиционните партньори от \"Обединени патриоти\". Той заяви, че не го притеснява националистическата риторика на част от лидерите в коалицията между ВМРО, НФСБ и \"Атака\", защото било по-важно какви ще са делата им занапред. Дончев изтъкна, че друга коалиция не е била възможна и ако не е била съставена, е трябвало да се иде на нови предсрочни избори.Попитан с какво ще се занимава като вицепремиер, Дончев, чийто ресор все още не е известен, каза: \"С каквото е необходимо.\" После посочи, че европейските средства и координацията между институциите ще са в приоритетите му.По темата за проектозакона, с който ще бъде наложен мораториум върху приватизацията, вицепремиерът заяви, че предложението може да се разглежда като поука от сделката за Дипломатическия клуб. Той припомни, че сделката е законна, но посочи, че е била \"може би не толкова издържана от гледна точка на прозрачност и морал\".По думите му приватизацията в България не е била извършена \"по най-подходящия начин\". Държавата трябва да запази своята роля, раздържавяването не е най-добрата технология, смята Дончев.", "date": "2017.05.11", "title": "Цитат на деня: Технологията на компромиса е изключително важна в това правителство"}
{"url": "http://www.dnevnik.bg/analizi/2017/05/11/2969135_za_darovete_na_danaicite_i_promenite_v_izborniia_kodeks/", "text": "Очаквано вчера  за изменение и допълнение на Изборния кодекс. Реформата трябва да удовлетвори исканията на тези 2.5 млн., които подкрепиха на референдума мажоритарна система в два тура с абсолютно мнозинство. Законопроектът заедно с мотивите за неговото внасяне се намират на интернет страницата на Народното събрание (). Вместо да преразказвам текста, ще обърна внимание върху някои по-важни моменти в него.На първо място, това е въпросът за районирането. Чрез този елемент от реформата на Изборния кодекс (ИК) ГЕРБ затвори една врата и отвори друга. Наименованията, границите и номерацията на 240-те едномандатни избирателни района ще се извършват с указ на държавния глава (виж мотивите към законопроекта, стр. 12).. Така ГЕРБ затваря вратата за евентуални критики. Например, че в качеството си на най-голямата и управляваща партия са разрязали \"тортата\", така че на тях да се паднат най-апетитните парчета. На пръв поглед, участието на президента е \"за добро\". Чрез него ще се придаде по-голяма легитимност на промените в кодекса. Самият президент е избран мажоритарно, а и г-н Радев, очевидно не е проводник на интересите на ГЕРБ. Държавният глава не може да остане безучастен към промените. В противен случай ще изглежда, че с арогантно безразличие отхвърля волята на много избиратели. Следователно той ще трябва да носи отговорност за вероятно тази част от реформата, която ще предизвика най-разгорещена полемика. С оглед на конфигурацията на интересите в 44-тия парламент много е възможно тези промени изобщо да не бъдат приети. Президентът ще трябва да се качи на самолет, за който е ясно предварително, че няма да достигне до местоназначението си.Второ, любопитен е въпросът за ефекта от предложената активна регистрация. В едномесечен срок преди провеждането на първите избори за народни представители по новия закон българските граждани, живеещи в чужбина, подават заявление за гласуване извън страната чрез интернет страницата на ЦИК (§47). – ще бъдат идентифицирани мъртвите души, емигриралите и т.н. Това е важен, позитивен аспект на промяната. Разбира се, заявленията трябва да се попълват на български. Тук трябва да се прецени какъв ще бъде ефектът върху активността, върху участието на тези наши съграждани, които владеят слабо езика. Казано директно, как регистрацията би се отразила например върху вота в Турция. Основният проблем, който ДПС има през последната година, се нарича ДОСТ. Партията на Местан не влезе в 44-ия парламент, но спечели битката за гласовете на българските турци, живеещи извън България.. За момента по-скоро движението няма да гласува за реформата. Но вчера г-н Мустафа Карадайъ заяви, че промените трябва внимателно да се обмислят и от ДПС все пак могат и да ги подкрепят. Така партията на Ахмед Доган също отваря една врата – за сключването на политически сделки. Какви точно ще бъдат те предстои да видим.Що се отнася до позицията на останалите парламентарни групи – БСП защитава смесена избирателна система от немски тип; Обединените патриоти са против, но не очаквам това да доведе до разрив в управляващата коалиция (този въпрос отдавна е бил изчистен между тях и партията на Бойко Борисов). Единствено от \"Воля\" на Веселин Марешки заявиха категорично, че ще подкрепят реформата \"Трифонов\", предложена от ГЕРБ.Трето, редукцията на партийната субсидия от 11 лв. на 1 лв. може да отвори кутията на Пандора, защото политическите сили могат да прибягнат до намирането на други, нерегламентирани източници, за да запазят съществуването си., респективно би ощетила по-малките. Ако изборите бяха проведени днес, по тази методика, в следващия парламент биха попаднали ГЕРБ, БСП, може би и ДПС. Така, вместо да разруши статуквото, тя ще го бетонира.За дефектите на мажоритарната система от \"чист вид\" е говорено и писано много. Тук бих припомнил няколко недостатъка: системата ще задълбочи различията между водещите играчи, като е много възможно да няма кой да балансира между тях (най-вероятно и ДПС ще загуби тази роля). Много политически идеи и интереси няма да бъдат представени в парламента. Този тип избирателна система (за информация, има над 300 вида разновидности на мажоритарния вот) е подходящ за общества с консенсусна политическа култура и дълбоки демократични традиции.Накратко, не очаквам да се стигне до приемането на промените, инициирани от ГЕРБ. Най-вероятно ще станем свидетели на поредния зрелищен политически спектакъл, на упражнения в красноречие, които само ще забавят предизвестеното фиаско на законопроекта.", "date": "2017.05.11", "title": "За даровете на данайците и промените в Изборния кодекс"}
{"url": "http://www.dnevnik.bg/biznes/2017/05/11/2969161_novite_jilishta_sa_po-malko_no_po-prostorni/", "text": "През първото тримесечие на 2017 г. са въведени в експлоатация по-малко жилищни сгради, с по-малко апартаменти в тях, но с по голяма средна площ. Три четвърти от новите сгради са къщи, а предпочитаната конструкция е стоманобетонна. Най-много нови сгради са предадени на собствениците във Варненско, Бургаско и Пловдивско, най-просторните жилища са в Силистренско и Шуменско.Това сочат предварителните данни на Националния статистически институт за периода януари - март, оповестени днес.През първото тримесечие са построени 462 жилищни сгради, с 14.6% по-малко, отколкото през същия период на миналата година. Едва една четвърт са жилищни кооперации, а всички останали са къщи. Жилищата в тях намаляват с 24.2% до 1751Вероятно заради това средната полезна площ на едно ново жилище се увеличава от 83.7 кв. м през първото тримесечие на 2016 г. на 89.3 кв. м през същия период на тази. Най-голяма средна полезна площ на едно ново жилище е регистрирана в областите Силистра - 230.0 кв. м, и Шумен - 194.5 кв. м, а най-малка - в областите Враца - 40.9, и Ямбол - 63.9 кв. метра.Най-много жилищни сгради са въведени в експлоатация в областите Варна - 78 сгради с 460 жилища в тях (тоест средно по 5.9 жилища в сграда), Бургас - 75 сгради с 362 жилища (4.8 средно в сграда), и Пловдив - 55 сгради със 157 жилища (2.8 жилища средно в сграда).Най-висок е делът на новопостроените жилища с две стаи (38.4%), следват тези с три стаи (31.4%), а най-нисък е делът на жилищата с шест и повече стаи - 3.0% . В същото време за година се увеличават единствено готовите четиристайни жилища, които са 11% от всички. Броят им е 230 при 211 преди година.Намалението на готовите жилища с една четвърт идва на фона на съживяването на пазара на недвижими имоти и колебливо движение на индекса на строителна продукция на сгради през първите три месеца на годината. През януари той е с 5.3 процента под равнището през същия месец на 2016 г., докато през февруари и март статистиката отчита увеличение съответно с 9.5% и 12.1%.", "date": "2017.05.11", "title": "Новите жилища са по-малко, но по-просторни"}
{"url": "http://www.dnevnik.bg/bulgaria/2017/05/11/2969107_lozan_panov_atakuvat_me_s_milicionerski_pohvati_za_da/", "text": "Председателят на Върховния касационен съд (ВКС) Лозан Панов определи като милиционерски атаките спрямо него, които целяли неговото дискредитиране и отвличане на вниманието от Сотир Цацаров бизнесмена и издател Сашо Дончев и бившият член на ръководството на БСП Георги Гергов.Това заяви Панов преди заседанието на Висшия съдебен съвет (ВСС), на което \"тричането\" му, започнало на предишния пленум, се очаква да продължи с изслушването на административни ръководители на петте апелативни съдилища във връзка с избора на членове от магистратската квота за Висшия съдебен съвет. Мнозинството на кадровия орган смятат, че Панов е имал \"недопустимо поведение\", като е изискал протоколите от общите събрания, на които са се обсъждали бъдещи номинации за членове на съвета.Те са били получени от всеки съдия във Върховния касационен и административен съд, както и в административния съд София с подател списание \"Де юре\". В тях се обсъжда избор на председател на столичния административен съд и се говори за \"38-40-годишен човек\", потърсил помощ за избора от Георгиев. Имена не са написани.Списанието се издава от Великотърновския университет \"Св. св.Кирил и Методий\" и негов главен редактор проф. Дончо Хрусанов.\"В някои медии дори по два-три пъти на ден има публикации по отношение на мен. Кой може да издържи на това агресивно поведение? Не е лесно, но няма нещо, което ме притеснява, това не е начинът, някой да ме убеди да спра да говоря по определен начин или да спра да правя това, което правя\", заяви Панов.Зад изпращането на тези писма прозира \"милиционерски и полицейски почерк\", смята председателят на ВКС. Той изреди няколко факта. \"Към 2006 г. не съм бил на 38-40 г., бях на 35\" и припомни, че във въпросните извадки от СРС няма имена, а процедурата за издигане на председатели към онзи момент е била друга – всички председатели са били номинирани от председателя на Върховния административен съд по това време Константин Пенчев.Според Панов е очевидно, че атаката иска да изпрати сигнал към съдиите и обществото, че всички сме маскари, и така да се отвлече вниманието от скандали като срещата в ЦУМ.", "date": "2017.05.11", "title": "Лозан Панов: Атакуват ме с милиционерски похвати, за да се отвлече вниманието от срещата в ЦУМ"}
{"url": "http://www.dnevnik.bg/intervju/2017/05/11/2969193_krasimir_vulchev_ot_dogodina_shte_se_promeni/", "text": "- По-важно е, че даваме заявка, че ще изпълним ангажимента от управленската програма на правителството - двойно увеличение на учителските заплати за 4-годишен мандат. Първата стъпка ще бъде направена от септември, но следващата седмица ще има яснота дали ще бъде от 1-и или от 15-и и какво ще е увеличението. Средствата ще дойдат от преизпълнението на приходите в централния бюджет. От есента ще бъдат увеличени и средства за детски градини в по-малките общини. Това ще позволи увеличение на заплатите и там.- За да осигурим системата с добри преподаватели, за да мотивираме млади хора да се включат в учителската професия и да станат добри учители, трябва да имаме средни учителски заплати, които да са съпоставими със средните за страната и дори по-високи. Общото увеличение, което правим, ще бъде насочено към това стратегическо предизвикателство.От 1 януари ще направим промени във финансово-разпределителния механизъм. Финансирането на училищата няма да зависи само от броя на учениците. Вероятно средствата за постоянни разходи на училища и детски градини, които са задължителен компонент, ще бъде изведени в отделен стандарт - т.е. промяната няма да е за сметка на другите училища. Това са средства, които не зависят от броя на учениците. Ще има диференнцирано финансиране в зависимост от региона, в който се намира училището или детската градина - в по-малките населени места, които са по-непривлекателни за учителите.- Не. Няма да има. В момента най-ниският разходен стандарт за ученик е 1500 лв.- В зависимост от региона и концентрацията на деца от уязвими групи. Избягвам сега да използвам думата \"качество\" - имаме намерение да разработим оценка на всички училища, която ще отчита напредъкът. Има значение какви деца са влезли в училището, какви усилия са положили учителите и какви резултати имат на изхода в сравнение на входа. Може би външното оценяване след четвърти клас трябва да бъде настроено така, че да мери напредъка. Отделно от това ще се гледа и оценката от инспектирането, което ще се прави от следващата година.- Мерките са много - те са свързани и с новите учебни програми, и с това да успеем да задържим децата в училище, както и най-напред да обхванем всяко едно дете в детска градина. Ключово е обхващането в детските градини на децата, чиито майчин език не е български, за да не натрупат образователен дефицит след това. Особено критично е отпадането в прогимназиален етап на децата от уязвимите групи.- Като всяка година. Към днешна дата имам уверение, че са идентифицирани всички рискове и са взети съответните мерки. Разбира се, никога не можем да сме 100% сигурни. От над 11 милиона варианта ще се генерира тестовата част на матурата.- Няма да има камери във всяка зала, но увеличаваме техния брой.- Много ми се иска да посоча няколко мерки и в началото на учебната година да кажа, че сме създали предпоставки за преодоляване на агресията в училище. За съжаление това е сложен процес, който изисква доста мерки. Направихме среща с психолози, ще има и с учители. Нито учителите, нито родителите могат да се справят сами. Аз веднага мога да поискам началниците на регионалните инспекторати да инструктират директорите да подобрят организационната работа. Ще бъдем безкомпромисни там, където констатираме, че има пропуски.", "date": "2017.05.11", "title": "Красимир Вълчев: От догодина ще се промени финансирането на училищата"}
{"url": "http://www.dnevnik.bg/bulgaria/2017/05/11/2969190_uchitelskite_zaplati_mogat_da_se_vdignat_s_poveche_ot/", "text": "След като през уикенда образователният министър Красимир Вълчев обяви, че учителските заплати ще бъдат увеличени с 15% от 1 септември, днес финансовият му колега Владислав Горанов потвърди новината. Той дори прогнозира, че вдигането на възнагражденията може да е с повече от 15%, съобщава \"Фокус\".\"Продължава да не е ясно с колко ще бъдат увеличени учителските заплати. Това не е наддаване, а въпрос на изчисления и прецизиране на механизма\", уточни Горанов по време на конференция на тема \"Резултати и добри практики от изпълнението на Европейския фонд за стратегически инвестиции\".Сред заложените приоритети на ГЕРБ в управленската им програма е на възнагражденията на учителите. Точно заради това всяка година щели да се вдигат с определен процент. В началото на тази година пък Горанов не потвърди, че точно на 1 септември ще бъде направена корекция на възнагражденията, но разкри, че са водени преговори да е оттогава. Много преди тази дата щяло да се разбере и какво ще е увеличението.\"Парите ще дойдат изцяло от държавния бюджет. Имаме по-добра събираемост на приходите\", каза още финансовият министър.", "date": "2017.05.11", "title": "Учителските заплати могат да се вдигнат с повече от 15%, прогнозира Горанов"}
{"url": "http://www.dnevnik.bg/politika/2017/05/11/2969208_mareshki_se_otkazva_ot_imuniteta_si_i_shte_stroi/", "text": "Лидерът на \"Воля\" и заместник-председател на Народното събрание Веселин Марешки ще се откаже сам от имунитета си. \"Както обещахме, още след първото заседание на комисията, ние ще предупредим председателя на Народното събрание и ще направим предложения за доброволно даване или както е по процедура, на моя имунитет, за да може да продължи делото\", каза Марешки в пресконференция в парламента, на която традиционно беше строил и депутатите си. От думите му се разбра, че той не познава парламентарната процедура и тепърва ще се съветва с юристите си дали това ще стане днес или утре.Вчера временнатана народен представител, който бе поискан от главния прокурор Сотир Цацаров. Марешки за пореден път разказа: \"Към днешна дата има 5 дела, от които 4 са приключили с осъдителни решения на моите конкуренти, тоест те са приключили в наша полза. Единствено остава последното дело, което е за шамара и за т.нар. изнудвачество, което очакваме да бъде решено в най-скоро време.\" \"Четвърто съдебно решение, което също е окончателно, е, че арестът ми е бил незаконен. Това никой никъде не го говори, напротив, продължават да се въртят кадри как съм арестуван\", допълни той.\"Втората новина\", която Марешки съобщи и после \"отмени\", е, че скоро ще започне строителството на 11 апартамента, които ще бъдат продадени по 300 евро на квадратен метър на бедни, но образовани, млади семейства с деца. Това предложение беше в предизборната програма на \"Воля\". Според него така щял да докаже, че такава държавна програма е възможна. Парцелът, на който ще се строи, е във варненския квартал \"Трошево\" и е собственост на бизнесмена. В момента апартамент ново строителство там се търгува около 700 евро квадрата.Марешки \"отмени новината\" и добави, че ще я съобщи след месец, заради съмнения, че така отклонява вниманието от падането на имунитета му.", "date": "2017.05.11", "title": "Марешки се отказва от имунитета си и ще строи апартаменти за бедни"}
{"url": "http://www.dnevnik.bg/sport/2017/05/11/2969210_bostun_seltiks_se_dobliji_na_pobeda_ot_finala_v/", "text": "\"Бостън селтикс\" спечели убедителна домакинска победа срещу \"Вашингтон уизърдс\" със 123:101 и поведе с 3:2 в полуфиналната серия от плейофите в Източната конференция на НБА. \"Келтите\" се доближиха на един от успех от финала, където вече чака шампионът \"Кливланд кавалиърс\".Лидерът на \"Бостън\" Айзея Томас имаше скромна за стандартите си вечер и отбеляза само 18 точки, след като пропусна осем от 13-те си стрелби от игра. Тимът на Брад Стивънс обаче разпредели отлично силите си в нападение, а Ейвъри Брадли и Ал Хорфорд бяха звездите на вечерта.Брадли вкара четири тройки от седем опита и беше точен при осем от 12-те си стрелби за две точки, за да приключи като най-резултатния играч в двубоя с 29 точки. Гардът на домакините добави шест борби и три асистенции за най-доброто си представяне от началото на плейофите.Хорфорд завърши с 19 точки, седем асистенции, шест борби и три чадъра при впечатляваща ефективност в стрелбата. Той не сбърка нито веднъж при петте си опита за две точки и само веднъж при четирите си стрелби от далечно разстояние.Джей Краудър добави 18 точки, въпреки че пропусна девет от 15-те си опита за отбелязване, а Маркус Смарт и Джайлен Браун направиха много важно включване от пейката. Двамата свършиха страхотна работа в защита и имаха ключова роля за неутрализирането на офанзивната мощ на съперника.Баскетболистите на \"Бостън\" завършиха мача с 52.9% успеваемост в стрелбата от игра, включително впечатляващите 48.5% от зоната за три точки - 16 коша от далечно разстояние от 33 опита. Играчите на \"Вашингтон\" вкараха само 35 от 91 изстрела от игра (38.5%) и се представиха разочароващо от тройката - 7 от 29 (24.1%).Джон Уол беше най-резултатен за столичани с 21 точки, а Брадли Бийл добави 16. Двамата водещи реализатори на \"вълшебниците\" обаче комбинираха 22 пропуска от 36 стрелби. Кели Убре и Ото Портър, които вкараха по 13 точки, бяха единствените в състава на гостите с 50% успеваемост при опитите за отбелязване.Шестият мач от серията е във Вашингтон на 13 май, а при необходимост двата отбора ще се върнат в Бостън на 16 май. До момента всичките срещи между двата отбора през този сезон - петте в плейофите и четирите в редовния шампионат, са завършили с победа за отбора-домакин.На запад фаворитът за титлата \"Голдън стейт уориърс\" също като \"Кливланд\" си осигури с място във финала след осем победи в осем мача. \"Воините\" очакват победителя от тексаския сблъсък между \"Сан Антонио спърс\" и \"Хюстън рокетс\". \"Шпорите\" водят с 3:2 победи, а в петък от 3.00 ч. българско време е шестият двубой, в който \"ракетите\" са домакини.", "date": "2017.05.11", "title": "\"Бостън селтикс\" се доближи на победа от финала в Източната конференция"}
{"url": "http://www.dnevnik.bg/bulgaria/2017/05/11/2969146_vseki_chetvurti_bulgarin_planira_da_pochiva_samo_na/", "text": "Всеки четвърти българин планира да почива само на планина. Това показват данните от проучване на \"Алфа рисърч\", проведено през март тази година сред градското население в България. 26.4% от анкетираните посочват, че планират почивката си изцяло на планина.Повече от половината българи избират да почиват както на планина, така и на море. Тези, които предпочитат да ходят само на море, са едва 19.8%. Основните фактори при планиране на почивката са финансите на домакинството, свободното време и децата в семейството.Близо 80% от българите пък биха искали да прекарват повече време в планината, сочи още проучването. Чистият въздух, спокойствието и възможността да се заредят с положителна енергия са основните причини, които карат градския човек да търси контакт с природата.Основните причини за тази тенденция са свързани с умората от забързания живот в града, постоянният стрес и нуждата от почивка сред природата, необходимостта да \"презаредиш\" и да си готов да се справиш с лекота с всяко предизвикателство.Над 38% от българите ходят на планина само веднъж-два пъти годишно, а биха искали значително по-често да избягат от напрегнатия живот в града. За 62% от тях причина е липсата на свободно време, а за 35% - финансовите ограничения.Близо 2/3 от анкетираните посещават планината най-вече със семейството си, а 31% в компанията на приятели. Едва 6.5% от хората прекарват времето си в планината сами.", "date": "2017.05.11", "title": "Всеки четвърти българин планира да почива само на планина"}
{"url": "http://www.dnevnik.bg/biznes/2017/05/11/2969197_borisov_prognozira_rastejut_da_se_uskori_do_45-6/", "text": "Премиерът Бойко Борисов прогнозира, че през 2018 г. икономическият растеж ще се ускори до 4.5-6%.\"Имаме редкия шанс с Председателството и подкрепата на председателя Жан Клод Юнкер още повече да улесним бизнеса и още по-гъвкав да го направим\", каза премиерът, цитиран от БТА, на бизнес форум, посветен на плана \"Юнкер\". Миналия месец за икономическия растеж на България през тази година от 2.8% на 2.9%, но очакванията на фонда за догодина са икономиката да нарасне по-малко - с 2.7%. Днес Европейската комисия потвърди прогнозата си за растеж от 2.9% догодина. Финансовият министър Владислав Горанов поясни по-късно пред журналисти, че думите на Борисов са оценка на потенциала на българската икономика. Засега прогнозите ни, които разработваме за следващите години, са на нивата около три процента, но наистина имаме потенциал за по-висок растеж, коментира Горанов, цитиран от БТА.", "date": "2017.05.11", "title": "Борисов прогнозира растежът да се ускори до 4.5-6% догодина"}
{"url": "http://www.dnevnik.bg/bulgaria/2017/05/11/2969184_prokuraturata_otchete_po-goliam_uspeh_po_delata_za/", "text": "Главният прокурор Сотир Цацаров внесе във Висшия съдебен съвет (ВСС) доклад за дейността на прокуратурата и на разследващите органи за 2016 г., съобщи пресцентърът на държавното обвинение. В доклада се отбелязват изцяло положителни тенденции в работата на прокуратурата и ръст на разследванията, на внесените в съда обвинителни актове и осъдителните присъди. Специален дял е отреден на делата с обществен интерес, при които държавното обвинение отчита ръст на осъдените на определена съдебна инстанция и намаляване на оправданите.В данните се посочва, че е трайно висок делът на решените спрямо наблюдаваните прокурорски преписки – 95,6%, при 95,4 % за 2015 г. и 96% за 2014 г. Намалял е и броят на прекратените и спрени производства. От прокуратурата отчитат сериозен ръст на бързите и незабавните производства, със съответно 21,3% и 41,1%. Нарастват внесените в съда прокурорски актове, но при \"известен спад на предадените на съд\" хора.В 74 % от случаите разследванията приключвали в срок до 7 месеца.Намалява и делът на върнатите от съда дела - 4,9% за 2016 г. при 5,1% за предходната година. Съгласно указанията на главния прокурор, всички обвинители анализират причините за връщането. Това позволява идентифициране на обективни и субективни фактори.\"Запазва се и високото ниво на осъдените и санкционираните лица с влязъл в сила съдебен акт – 97,5%, при 97,2% за 2015 г., респективно намаляват оправданите с влязъл в сила съдебен акт лица с 11,8% и 18,3 % спрямо 2015 г. и 2014 г.\", отбелязват още от прокуратурата.И през 2016 г. е бил висок делът на приведените в изпълнение осъдителни присъди и санкционни решения. Неприведените в изпълнение заради укриване на осъдения пък намаляват и са били 2%, при 2,8% за 2015 г. и 2,3% за 2014 г. Намалели са и осъдителните решения срещу прокуратурата по Закона за отговорност на държавата и общините за вреди., че през миналата година държавното обвинение е платило над 7 млн. лв. обезщетение за загубени дела по Закона за отговорността на държавата и общините.От прокуратурата отчитат и трайна тенденция на нарастване на броя на разследвания по дела от особен обществен интерес, на внесените в съд прокурорски актове и на обвиняемите лица. Освен това значително са намалели върнатите от съда дела спрямо внесените прокурорски актове - 4%, при 6,2% за 2015 г.11.8 % от делата за корупция са били върнати през изминалата година на прокуратурата за отстраняване на съществени процесуални нарушения. Което представлява спад спрямо предходните две години, когато делът на върнатите преписки е бил 19,6% за 2015 г. и 18,5 % за 2014 г.\"Висок е делът на осъдените лица по тези дела, спрямо лицата с постановен окончателен съдебен акт и намалява относителният дял на оправданите лица с влязъл в сила съдебен акт, спрямо всички лица с постановен окончателен съдебен акт – 4,0%, при 4,7% за 2015 г.\", отбелязват още от прокуратурата.В доклада се признава, че основните трудности при дейността на разследването не са преодолени. Сред тях са проблеми при осигуряване на експерти и тяхното ресурсно обезпечаване; осигуряване на адекватни материални условия на труд на магистратите и служителите; някои дефицити в квалификацията на разследващите органи и др.Посочват отново необходимост според прокуратурата от законодателни промени. Основните предложения са срещу \"прекаления формализъм на наказателния процес и въвеждане на действащи ускорени процедури и средства, както и със създаване на наказателно-правни норми, особено за корупционните престъпления, които да съответстват на обществено – икономическите и социалните отношения със създаване на нови престъпни състави\".Прокуратурата посочва и какво е извършила по Механизма на сътрудничество и оценка: анализ на делата за корупция; анализ на делата, по които заради неефективно разследване са постановени осъдителни решения на Европейския съд в Страсбург; анализ и оценка на работата на специализираните прокуратури. Прокуратурата е оказала и пълно съдействие при провеждане от европейски експерти на Независимия анализ на структурния и функционален модел на ПРБ и нейната независимост.", "date": "2017.05.11", "title": "Прокуратурата отчете по-голям успех по делата за корупция"}
{"url": "http://www.dnevnik.bg/razvlechenie/2017/05/11/2969206_bulgarskiiat_uchastnik_v_evroviziia_e_pial_kato_dete_v/", "text": "Кристиан Костов, който днес ще представи България на полуфинала в конкурса \"Евровизия\", е пял на анексирания от Русия полуостров Крим, съобщават руски медии. Именно заради подобно участие, но през 2015 г., властите в Киев отказаха да допуснат в страната руската певица Юлия Самойлова, която трябваше да представлява родината си.Според законите на Украйна се смята, че който посещава \"временно окупираните територии\" без разрешение от Киев, подлежи на санкция, включително забрана за достъп до страната. Костов има и руско гражданство и московско жителство. Крим бе анексиран през пролетта на 2014 г.Потърсени от \"Дневник\", от БНТ обещаха коментар по-късно днес.За изпълнението на Костов на сцената на детския лагер \"Артек\" на 1 юни 2014 г. обърна внимание роденият в Украйна скандален видеоблогър Анатолий Шарий, който пита какво ще сторят сега хората от Службата за сигурност на Украйна (СБУ).Но Кристиан е роден на 15 март 2000 г. и към момента на появата си в Крим е бил на 14 години. Отговорност за действията му носят родителите му. Това кара позицията на Шарий и тиражирането ѝ от руски медии, включително в България, да прилича повече на епизод от хибридна война.След забраната срещу Юлия Самойлова бе предложен компромис тя да участва по видеовръзка от Русия. Но руската страна категорично отказа, а държавният \"Первый канал\" - организаторът на конкурса за Русия, реши да не го излъчва тази година.Във вторник Самойлова пя песента си от конкурса Flame is burning в Севастопол по време на тържествата за 9 май. Една от зрителките сподели пред \"Ройтерс\": \"Евровизия\" не е конкурс за песни и изпълнители. Това е конкурс на политици.\"", "date": "2017.05.11", "title": "Българският участник в \"Евровизия\" е пял като дете в окупирания Крим"}
{"url": "http://www.dnevnik.bg/sport/2017/05/11/2969265_real_i_juventus_shte_poluchat_po_18_hil_bileta_za/", "text": "\"Реал\" (Мадрид) и \"Ювентус\" ще получат по 18 000 билета за финала на Шампионската лига. Двата отбора ще се срещнат на 3 юни от 21.45 ч. на стадион \"Милениум\" в Кардиф.Съоръжението събира 75 000 зрители, но за финала ще бъдат редуцирани до 64 000. 5500 пропуска вече са продадени онлайн, а останалите са запазени за УЕФА, корпоративните й партньори, представители на националните футболни федерации и др.Билетите за тазгодишния финал в най-силния клубен турнир струват между 60 и 390 паунда. Най-евтините пропуски са за ниските редове в секторите зад вратите, а най-скъпите - за централните сектори. Билетите за по-високите места зад вратите са по 140 паунда, а за тези в ъгловите сектори - по 275 паунда.По 60 паунда струват и билетите за хора в инвалидни колички, а пакетът за деца до 14 години с един придружител е 120 паунда.\"Реал\" ще преследва 12-ата си европейска титла при 15-ия си финал. Мадридчани ще опитат да станат първият отбор, защитил трофея си в Шампионската лига след трансформацията на най-силния европейски турнир през 1992 г.\"Ювентус\" пък ще опитa да стъпи на европейския връх за трети път след 1985 и 1996 г. при деветото си участие в мач за трофея.", "date": "2017.05.11", "title": "\"Реал\" и \"Ювентус\" ще получат по 18 хил. билета за финала на Шампионската лига"}
{"url": "http://www.dnevnik.bg/bulgaria/2017/05/11/2969221_kabinetut_razchita_da_subere_poveche_osiguritelni/", "text": "Парите за увеличението на минималните пенсии на 200 лв. през тази година ще дойдат от преизпълнение на приходите от осигурителни вноски. Това коментира днес пред медиите финансовият министър Владислав Горанов в пояснение на вчерашните си думи, че повишението на пенсиите няма да доведе до актуализация на Закона за държавния бюджет.В отговор на въпрос той посочи, че по-голямата част от средствата, необходими за увеличение на пенсиите, ще бъдат осигурени от преизпълнение на приходите от осигурителни вноски в бюджета на Държавното обществено осигуряване, което означава, че няма да има нужда от актуализация на държавния бюджет, предаде БТА. Ако се наложи някакво допълнение спрямо необходимата сума, е възможно то да дойде от икономии на разходи и трансфери по централния бюджет, допълни министърът.Той уточни, че се очаква системата на енергийно подпомагане да бъде адаптирана към новите размери на минималните пенсии за осигурителен стаж и възраст, за няма отпаднали нуждаещи се от системата на подпомагане.Увеличението на най-ниските пенсии на две стъпки - на 180 лв. от 1 юли и на 200 лв. от 1 октомври, е заложено в управленската програма на правителството и е компромис спрямо предложението на \"Обединените патриоти\" минималната пенсия да е 300 лв. В програмата не е посочена необходимата сума, но в интервю преди формирането на кабинета Горанов беше съобщил числото От 1 януари нараснаха изискванията за възраст и стаж при пенсиониране, а вноската за пенсия беше повишена с 1 процентен пункт.Междувременно Националният осигурителен институт обяви, че средният осигурителен доход през март е 811 лв., с 2.5% по-висок от февруарския. ", "date": "2017.05.11", "title": "Кабинетът разчита да събере повече осигурителни вноски, за да вдигне пенсиите"}
{"url": "http://www.dnevnik.bg/kultura/2017/05/11/2968763_opticheski_iljuzii_cirk_po_harms_bulgakov_i_tuvim_v/", "text": "\"Оптически илюзии (Цирк)\" по текстове на руските писатели Даниил Хармс и Михаил Булгаков и полския писател Юлиан Тувим е най-новият спектакъл на режисьорката Катя Петрова. Премиерата бе на 9 май в Театрална работилница \"Сфумато\" на 9 май.Освен че обединява трима класици на сатирата и абсурда, \"Оптически илюзии\" е създаден чрез импровизация и вдъхновен от цирка и контакта с публиката. \"Езикът, който избрах на спектакъла, е свързан с физически театър, клоунада и игра с кукли\", разказа пред Българското национално радио Петрова, която е носител на две награди \"Икар\" за кукления си спектакъл \"Семейство Замза\".Общото между тримата писатели, допълни режисьорът, е фактът, че творят в едно и също време, а именно първата половина на XX век и подхождат към тази епоха по подобен начин - \"чрез аромата на лудостта\". \"Нещата се повтарят с пълна сила\", посочи Петрова.В постановката участват Анна-Валерия Гостанян, Ангел Калев, Велислава Маринкова, Дайяна Димитрова, Иван Шумаров и Любомир Желев. Сценографията, костюмите и куклите са на Борис Далчев и Петя Караджова, а музикалното оформление е на Светлозар Георгиев. Това е същият екип, застанал зад \"Семейство Замза\".\"Иска ми се зрителят да си даде сметка, че трябва да е свободен духом и ясно да изразява мнението си, а не да мълчи\", казва Петрова пред БНР. \"За съжаление години наред \"малкият човек\" е до такава степен обременен, че не смее да вдигне ръка и да изрази мнението си. А смятам, че това е все по-необходимо – и от страна на интелигенцията, и от страна на обикновения човек.\"Следващото представление на \"Оптически илюзии (Цирк)\" е на 26 май от 19 часа в камерната зала на Театрална работилница \"Сфумато\".", "date": "2017.05.11", "title": "\"Оптически илюзии (Цирк)\" по Хармс, Булгаков и Тувим в \"Сфумато\""}
{"url": "http://www.dnevnik.bg/evropa/2017/05/11/2969259_shulc_i_merkel_se_obediniha_sreshtu_makron_za/", "text": "Германия не трябва да ограничава търговския си излишък въпреки призивите на новоизбрания във Франция президент Еманюел Макрон, според когото тази мярка ще подпомогне другите европейски икономики.Около тази идея се обединиха и двамата основни претенденти за канцлерския пост, които ще се състезават на изборите тази есен.Германският канцлер Ангела Меркел обяви след победата на Макрон, че Берлин иска да помогне на избрания държавен глава да се справи с проблеми на френската икономика, \"особено с безработицата\", предаде агенция \"Ройтерс\". Според Меркел обаче искането за намаляване на търговския излишък, който Германия трупа от години, е \"по-проблематично\".\"Част от излишъка в износа (на Германия) е свързан с качеството на нашите продукти\", каза тя в отговор на журналистически въпрос дали страната ѝ не трябва да внася повече и така да подкрепи европейската икономика, както предлага Макрон.\"Друга част е свързана с политиките на Европейската централна банка, на които не можем да влияем, каза Меркел. Повишаването на заплатите вече надхвърля ръста в продуктивността и ако видите прогнозите... излишъкът леко ще спадне в близките години.\"Междувременно на форум в Берлин и кандидатът за канцлер на социалдемократите – Мартин Шулц – каза, че смята \"критиката на големия търговски излишък за грешна\". \"Не трябва да се срамуваме от това, че сме успешни. Износът ни е резултат от добрата ни работа тук, в страната\", заяви Шулц. Той добави, че според него фокусът в реформите, които трябва да се инициират от Германия и Европа по предложение на Макрон, е свързан с насърчаването на инвестициите и новите работни места.По-малко от пет месеца преди изборите през септември, на които Меркел ще се бори за четвърти мандат, Берлин едва ли ще е склонен да подкрепи реформи в еврозоната, за да помогне на засегнати от кризата държави, тъй като избирателите смятат проблемите на съседите за продукт на прекомерно харчене, сочат анализатори.Откакто започна кризата в еврозоната, Германия често е обвинявана, че мощният ѝ износ залива пазарите на другите страни членки с евтини германски стоки и това пречи на производството и на техните икономики.", "date": "2017.05.11", "title": "Шулц и Меркел се обединиха срещу Макрон за търговския излишък на Германия"}
{"url": "http://www.dnevnik.bg/bulgaria/2017/05/11/2969236_i_vurhovniiat_sud_prie_che_sarafov_ne_moje_da_bude/", "text": "Върховният касационен съд (ВКС) е прекратил окончателно гражданското дело, което следователят Страхил Каменички заведе срещу зам.-главния прокурор Борислав Сарафов. Искът на Каменички беше за непозволено увреждане след среща в кабинета на окръжния прокурор на Шумен по време на разследването на инцидента с дерайлиралия влак в Хитрино, на която следователят е бил обиждан от Сарафов, информира \"\".,защото действията му са били по служба.Според Каменички по време на срещата Сарафов е обиждал присъстващите следователи, като им казал, че цяла България знае, че са безделници, деквалифицирани и мислят само за ишиас и лумбаго. Думите му към Каменички били, че има заешко сърце, тъй като не бил повдигнал обвинение на \"двама убийци\", визирайки двамата машинисти на дерайлиралия влак. Казал още на следователя, че \"го е проучил\" и че може да му \"образува дисциплинарно производство пред прокурорската колегия на Висшия съдебен съвет\".,тъй като законът не позволява да бъдат повдигнати \"веднага\" обвинения на двамата машинисти, както Сарафов настоявал.Още на първа инстанция  прекрати делото и посочи, че искът за 26 хил. лв., е недопустим, защотои в качеството му на прокурор.Апелативният съд се съгласи с изводите на СГС и подчерта, че срещата е била в кабинета на окръжния прокурор и Сарафов е присъствал там,както твърди Каменички.В касационната си жалба следователят поставя шест въпроса, като подчертава, че искът му срещу Сарафов е по Закона за задълженията и договорите (ЗЗД) срещу физическо лице, а не за действия по служба, за които магистратите са защитени от Конституцията, ако не става въпрос за умишлено престъпление. Каменички пита дали действия по служба включват и такива- с които се уронва честта и достойнството на разследващите органи;- служебно действие ли е нанесената обида;- допустимо ли е прокурор да погазва с действията си нормата в закона,според която всеки е длъжен да поправи вредите, които виновно е причинил другиму и т.н.В определението на Върховния касационен съд се казва, че решението на двете предходни инстанции да прекратят делото се подкрепя от практиката на ВКС. Върховните съдии Емил Томов, Драгомир Драгнев и Геновева Николаева също като предходните инстанции са приели, че действията на Сарафов били по служба и затова се ползва с функционален имунитет, което пък е абсолютна пречка за образуване на гражданското дело.След това върховните съдии обясняват, че,защото в противен случай всеки ще може да завежда дела срещу тях, ако не е доволен от работата им.\"Функционалният имунитет не е самоцелна привилегия, а конституционна гаранция за независимостта на магистратите, понеже образуването на гражданско или наказателно дело за действията и актовете им по служба, независимо дали тези действия и актове са правилни, би довело до възможност за нерегламентиран натиск върху тях\", Върховните съдии обясняват, че функционалният имунитет не означава, че магистратите са освободени от всякаква отговорност. Гражданите могат да бъдат обезщетени за вреди от техни незаконосъобразни действия по Закона за отговорността на държавата и общините за вреди. Магистратите носят и дисциплинарна отговорност, посочва още ВКС.Страхил Каменички заведе дело срещу Сарафов и в Районния съд в Шумен, което обаче беше за обида, но също беше прекратено заради функционалния имунитет на зам.-главния прокурор.Иначе това не е първият граждански иск срещу Сарафов.  заведе две дела срещу заместника на Сотир Цацаров по идентични обвинения - оказан натиск по висящо разследване (\"Агромах\") чрез обиди и заплахи. Тогава зам. главният прокурор използва страницата на прокуратурата, за да разпространи своята версия за случилото се, обвинявайки дознателката в корупция и отправяйки обвинения към СГС и в. \"Капитал\", който публикува информация за това. В крайна сметка Сарафов се извини и полицайката оттегли исковата молба и тъжбата си.Тогава обаче нито Висшият съдебен съвет, нито Инспекторатът към съвета взеха отношение по случая, оправдавайки се със законовия вакуум, получил се след конституционните промени в края на 2015 г., когато част от правомощията на съдебния съвет бяха пренасочени към инспектората.Реакция нямаше и от прокуратурата.След делото и на Каменички реакция от ВСС и Инспекторатът нямаше, от прокуратурата пък заявиха, че  - тази към Върховната касационна прокуратура и тази към Националната следствена служба (НСлС), ще проверят действията на зам. главния прокурор.В края на април пък стана известно, че Сарафов е оттеглил кандидатурата си за изборен член на Висшия съдебен съвет (ВСС). Решението било лично и продиктувано от интересите на прокуратурата, съобщи тогава пресцентърът на държавното обвинение. Сарафов бе предложен от свои колеги в последния възможен момент.Оттеглянето му станало след разговор с главния прокурор, който изцяло споделил мотивите на заместника си.", "date": "2017.05.11", "title": "И Върховният съд прие, че Сарафов не може да бъде съден заради имунитет"}
{"url": "http://www.dnevnik.bg/biznes/2017/05/11/2969257_antimonopolnata_komisiia_zapochna_proverka_za_kartel/", "text": "Комисията за защита на конкуренцията е извършила едновременни проверки в три дружества, участвали в обществена поръчка, обявена по програмата за саниране, съобщиха от регулатора.Обект на проверката са офисите на \"Архкон Проект\" ООД, \"Евиданс инженеринг\" ООД и \"ВМЛ – консулт\" ЕООД в град София.Служители на комисията са търсили преки и косвени доказателства за евентуално нарушение в областта на забранените споразумения, решения и съгласувани практики (картел), изразяващо се в манипулиране на процедура за обществена поръчка, се казва в съобщението.Комисията се е самосезирала за проверката.В случай, че събраните доказателства потвърдят наличието на нарушение, Комисията ще предяви на ответните дружества твърдения за извършени нарушения, а дружествата ще имат възможност да дадат ояснения и да се защитят.", "date": "2017.05.11", "title": "Антимонополната комисия започна проверка за картел на участници в санирането"}
{"url": "http://www.dnevnik.bg/analizi/2017/05/11/2969228_na_edin_11_mai/", "text": "Дотолкова свикнали сме да отбелязваме датите, обагрени с кръв в календара – на въстания, битки, преврати – че ден като 11 май (ден стародавен, посветен на паметта на светите братя Кирил и Методий) някак не се вписва в него. Сякаш това листче от календара просто бива отвято от историята, още повече че – ето го аргумента! – празникът е двоен (отбелязва се по стар и по нов стил). Съответно и новото му държавно установено честване на 24 май като Ден на българската просвета и култура (и на славянската писменост – в разширения му вид) изцяло надделява.Щом толкова много неща в историята ни са раздвоени или пък насила сдвоени, защо тогава и честването на Солунските братя да не е в  - църковна (11 май) и държавна (24 май)? Един вид – всекиму своето.Затова на всеки 11 май църквата почита паметта на светите равноапостоли Кирил и Методий, както е било отколе (навярно още от XII в.). Сетне, в средата на XIX в., българското Възраждане  възкресява традицията. Казвам , защото е лесно да си представим как и защо между XIV и XIX в. зейва пропаст: паметта за делото на светите братя е заличена, словата оскъдняват, почитта също.И тъй до онзи 11 май 1857 г. в Цариград, за който се знае малко. Изглежда сполуката с появата на българската църква \"Св.Стефан\" в столицата на империята е подбудила и епархийското училище, поставено под покровителството на светите братя, да почете паметта им. Учениците просто изпяват няколко църковни песнопения пред иконата \"Св. св. Кирил и Методий\", без да си дават сметка, че тяхното възпоминание не само възкресява традицията, но и поставя едно ново начало – на таченето на словото, буквите, книжнината и всенародното просвещение. Обърнете внимание, че празникът е преди всичко , напълно неинституционален, ни най-малко помпозно тържествен.На следващата година, както научаваме от спомените на видния наш книжовник и педагог Йоаким Груев (никога непреиздадени!), той, развълнуван от това събитие, решава да отправи покана чрез \"Цариградски вестник\", подсещайки обществеността \"народен дълг е да почитаме и славим паметта на нашите първоучители\".Поканата, съпроводена от частни писма до негови приятели и други учители, намира благосклонен прием и ето че на 11 май 1858 г. в Пловдив, както и в други съседни места, се отбелязва тази дата отново като училищен празник – \"без участието на народ и духовенство\".Възпоменателната инициатива набира сила и скоро нещата се променят. Йоаким Груев свидетелства:.Същото потвърждава и в един късен спомен Иван Вазов, отбелязал като дете първия 11 май в Сопот:.За да се стигне до онзи 11 май 1867 г. в Калофер, когато един местен даскал, син на най-почитания просветен деец в града, решава да политизира самото това честване. Речта на Христо Ботев е скандална, тя взривява духовете и скоро след това баща му, даскал Ботьо Петков, прави всичко възможно, за да му осигури отново стипендия за Одеса, ала буйният деветнайсетгодишен младеж решава друго и свърва към емиграция в Гюргево. Какво е съдържанието на тази реч можем да съдим по една късна Ботева публикация във в. \"Знаме\", посветена на 11 май и делото на Солунските братя (от 9 май 1875 г.).В този свой текст:.За Ботев датата 11 май е важна и като \"празник народен, празник, който трябва да ни въодушевлява с идеята за пълно духовно и политическо освобождение\". В този смисъл 11 май е значим, доколкото е положил началото на една \", която и днес продължава да сближава отделните славянски племена. Този ден е важен и доколкото отваря една от онези страници в историята, в които \"\", доколкото и ние сме допринесли с нещо \"\".Хоризонтът на този празник според Ботев е именно Просвещението (разбира се, ), което сближава отделните европейски народи, а българинът като европеец трябва да е горд с приноса си по предаването на Кирило-Методиевото наследство на другите славянски народи, превръщайки се, можем днес да кажем, в \"народ-конструктор\" на културната идентичност на немалко европейски (че и \"евразийски\") народи.А пък втората Ботева теза, която и до днес продължава да се преповтаря, е още по-секуларна: \"делото на двамата Солунски братя\" (мислени направо като славяни, а в по-ново време едва ли не като българи) трябва да се мисли отделно от \"византийската зараза\". Не знаем какво е говорил през 1867 г., но през 1875 г. той е напълно прям и краен: \". И още: \"\".С други думи, този 11 май, който \"\", трябва да се мисли изцяло като \"\", ала извън историческите си рамки, извън християнската си същност, извън цялото дело на светите братя, които освен гениални филолози, преди всичко са били християнски мисионери.Изведем ли романтико-просвещенската теза на Ботев докрай, би трябвало да заключим следното: най-добре би било този 11 май не просто да е някакъв , а да е направо . Което и става през 1916 г. с ненадейното преминаване на България към Григорианския календар – налагат го неумолимите изисквания на Първата световна война, доколкото е имало сериозно разминаване между датите в българските и немските документи и заповеди, което на фронта може да е наистина фатално. И все пак правителството на д-р Васил Радославов решава да прилага новия календар гъвкаво. Разрешава се примерно на хората да запазят рождените си дати, стига да пожелаят. Денят 11 май, празникът на св. св. Кирил и Методий, бива обаче задължително фиксиран на датата 24 май. Нещо повече, задължават се околийските управители да организират съответните училищни чествания като на . И тъй като правителството е прогермански настроено, празникът, разбира се, вече е \"ден на българската просвета и култура\" (всякакво там \"всеславянство\" постепенно изчезва).. Същността на този основополагащ за нацията ден продължава да измъчва българското общество. В периода между двете световни войни (когато сме повече българо-хуни, а не славяни) тържеството на \"българския елемент\" се засилва до крайност. Търсят се всевъзможни съответствия между прабългарските \"черти и резки\" и глаголицата. Сериозно се лансира хипотезата как българският \"държавотворен\" елемент \"българизира\" целия славянски свят и т.н.И така до 1944 г., когато обратът е пълен и още по-зашеметяващ. У нас се публикуват изследванията на академик Державин, от които ясно личи, че българите са \"чисти славяни\", както и че прабългарите, доколкото ги е имало, били само капка вода в безбрежното славянско море, погълнало ги на свой ред. За нищо \"византийско\" в произхода на Солунските братя вече не може да иде реч. Постепенно става ясно, че не само чрез майка си Мария, но и чрез баща си Лъв те са били \"чисти славяни\". Изказват се дори съмнения в техния гръцки, все пак чужд езикИзниква обаче нов проблем. Как на \"новия 24 май\" да се твърди, че два пъти освободеният от Русия български народ – някои дори лансират тезата за \"трето освобождение\" (при похода на езическия варяжки княз Светослав Игоревич, плячкосал Преслав през 968 г.) – е дал писменост на своя Голям брат? Доста неудобно е някак Съветски историци спешно се впускат в проучвания дали пък по време на моравската мисия на Солунските братя не е възможно техни ученици да са проникнали в Киевска Рус. Но кои са те и къде тогава са съответните писмени паметници?Иначе какво излиза: че покръстването на българите и приемането на учениците на Светите братя през 886 г. от княз Борис Покръстител е пролог или обрат в европейската история. Че ако това не се бе случило, сблъсъкът между държавата на франките и Борисова България, между Константинопол и Рим можеше да има съвсем друг характер. Защото нещата опират не само да съдбата на България, а до нещо друго: накъде – към Константинопол или Рим – е щяло да поеме безбрежното славянско море, което тогава е половин Европа. Залогът, дори с днешна дата, е огромен.Известният руски философ Густав Шпет в своя \"Очерк по история на руската философия\" (1922 г.) пише: \"?\"Наистина интересен въпрос. Ала немалко изследователи смятат, че при подобна хипотеза московските и киевски предци е могло да четат не толкова Платон или Тукидид, а направо Корана. Всеки, разгръщайки книгите по руска история, може да прецени какво хипнотизиращо въздействие оказва ислямската култура върху вече споменатия варяжки княз Светослав Игоревич, щом той обмисля да премести столицата на държавата си от Киев чак по долното течение на Волга, някъде край Казан. Така че изборът на княз Владимир Светославович Киевска Рус да приеме християнството през 988 г. е наистина от исторически значение. Така се елиминира и арабско-мюсюлманското влияние, което, разпространявайки се по Волга, разсича днешна Русия на две части: северна (под скандинавско влияние) и южна (под силното влияние на Византия и хазарите). Археологическите проучвания на онази епоха изобщо не позволяват да се говори за единна \"руска нация\", още по-малко пък за \"руска култура\", доколкото елементите на нейния етногенезис са възможно най-разнородни.В тази връзка никой не може да подценява значението на църковнославянския език (като книжовна норма) – по своя произход говорѝм български език – за формирането на руската нация. Както и да се извъртат нещата, от колкото и кладенци да се черпят исторически аргументи.Нито един друг език – тъкмо поради своята периферност с Византия и леснодостъпност за южнославянските племена – не е могъл така бързо да изгуби характера си на \"чужд език\" , за да стане общолитературен език и носител на християнското евангелско слово.Ала за всичко това е имало съответните предпоставки: необходима е била предшестваща лингвистична работа в гръко-славянската среда на Солун и огромното вдъхновение на Константин Философ, на бъдещия св. Кирил, като изключителен филолог и богослов. На практика дейността на светите братя е огромна културна стъпка: да се предаде на славяните целият свод от знания, натрупан от Византия в продължение на векове и наследен от античната цивилизация. И тук в просвещенския си патос Христо Ботев е напълно прав.. Преведени са почти всички книги на Светото Писание и на основните тълкувания към тях от Отците на Църквата. С усилията на Светите Седмочисленици и техните следовници като Йоан Екзарх, Константин Преславски и други са направени и преводите на \"Шестодневите\", природонаучните енциклопедии на онова време; преведени са многочислени \"слова\" на св. Йоан Златоуст, св. Григорий Богослов, св. Василий Велики, св. Еферем Сирин и др. Чрез църковнославянския език и книжовното дело в България славянският свят започва да разполага с почти всички песнопения на Константинополската църква, с фундаментални трудове като богословието на Св. Йоан Дамаскин или \"Лествицата\" на св. Йоан Лествичник. Без да забравяме и за историографията – за хрониките на Йоан Малала и Георги Амартол. И не на последно място: с всички оригинални творби на книжовниците от \"Симеоновия век\", които Русия и останалите славяни получават наготово.Смайващо е как духовните и физически сили на тогавашните наши книжовници са стигнали, за да се извърши едно толкова колосално по мащабите си дело и то само за около четвърт век!Без него, признават днес и руски изследователи, не би била възможна древноруската литература, което в условията на многоплеменна Рус би могло да означава следното: вместо до единна нация с обща историческа съдба да се стигне до конгломерат от народи с доста съмнително историческо бъдеще.Ето защо и във втората си версия – като 24 чай – тази дата създава напрежения между българи и руснаци, има исторически ревизионизъм. Проф. Боряна Христова преди време разказа как в началото на 50-те години, под натиск от съветското посолство, било отменено студентското шествие на 24 май към паметника на Солунските братя. Щом чул за това, проф. Георги Цанев на своя глава завел там група студенти и на следващата година забраната била отменена.Ала въпросите си остават.Какво е значението на Светите братя за славянските култури? Чисто културно или християнско мисионерско? И как да бъде наричан езиковият носител на тяхното книжовно дело – църковнославянски или старобългарски?И над тях е редно да се замислим. При това на езика си, без който, както пише Александър Теодоров-Балан, \"щяхме да сме изключени от стъгдата на културното човечество, за да животворим и тлеем по крайните улички на човешкия град\".Все някога трябва да помислим над това.Било то днес, на 24 май, или пък на някой следващ 11 май.", "date": "2017.05.11", "title": "На един 11 май..."}
{"url": "http://www.dnevnik.bg/biznes/2017/05/11/2969317_brjuksel_preporucha_na_sofiia_po-burz_napreduk_v/", "text": "Европейската комисия не е променила очакванията си за растежа на българската икономика тази и следващата година спрямо прогнозата си от февруари.Брутният вътрешен продукт (БВП) на България се очаква да нарасне с 2.9% тази година и леко да забави темпа до 2.8 процента догодина, отбелязва институцията в пролетната си прогноза, публикувана днес. По-силното от очакваното потребителско доверие и по-бързият напредък на реформите биха могли да повишат равнището на реален растеж, допълва институцията.По-рано днес пред медиите премиерът Бойко Борисов изрази надежда растежът да се ускори до Според Еврокомисията вътрешното търсене продължава да бъде основният двигател на растежа. Очаква се инфлацията да стане положителна тази година, а безработицата да продължи да спада през следващите години.ЕК отбелязва, че през 2016 г. е постигнат балансиран бюджет благодарение на по-високите данъчни приходи и намалените държавни инвестиции, като за тази година институцията прогнозира дефицит от 0.4% от БВП.Рисковете за перспективите за растеж до голяма степен са балансирани, отбелязва Еврокомисията. Като вътрешен риск се отбелязва значително по-бавното от очакваното реализиране на фондовете от ЕС, което може да подкопае инвестициите и растежа.Като външни рискове тя изброява по-слабото търсене от основните търговски партньори на страната, особено в Европа, както и поскъпването на петрола.След отрицателната годишна инфлация миналата година, ЕК прогнозира показателят да премине към положителна стойност до 1.3% благодарение на силното вътрешно търсене, по-високите административни цени за комунални услуги и енергийни цени. За догодина прогнозата е за инфлация от 1.5%.Според Еврокомисията постепенното повишаване на заетостта, наред с очакваната стагнация на трудовата сила, вероятно ще доведат до намаляване на безработицата до 7% през 2017 г. и 6.4% през 2018 г.", "date": "2017.05.11", "title": "Брюксел препоръча на София по-бърз напредък в реформите за по-силен растеж"}
{"url": "http://www.dnevnik.bg/sviat/2017/05/11/2969284_rusiia_osudi_blogur_lovil_pokemoni_v_curkva/", "text": "Съд в руския град Екатеринбург осъди на три години и половина условно блогъра Руслан Соколовски, ловил  със смартфон в местна църква, съобщи ТАСС. Обвинението бе поискало същата присъда, но ефективна.След като по време на процеса поиска прошка от вярващите, че е качил видеозапис от действията си в интернет, и изрази съжаление, 22-годишният обвиняем бе осъден. Той ще положи и 160 часа общественополезен труд.След експертиза съдът призна Соколовски за виновен в разпалване на ,  на религиозните чувства на вярващите, незаконно използване на специални технически средства.Експертите бяха проучили качени от него в интернет клипове като \"Идеалният православен брак\", \"В космоса летях, чеченци не видях\", \"Самоубийство на мюсюлмани по време на матура\" и др. Съдиите разпоредиха блогърът да свали от мрежата всички свои клипове, оскърбяващи чувствата на вярващите, и му забраниха да участва в масови прояви.Присъдата на съда сочи, че Соколовски е \"отрекъл съществуването на  и пророка \", което е престъпление, сочи електронното издание \"Медуза\".В началото на процеса през март младежът пледира невинен и увери, че е разпространил видеозаписа от лов на покемони миналия август \"с критична и полемична цел\".На записа се вижда как той , включително по време на богослужение, на фона на музикално изпълнение, наподобяващо молитва, изпъстрена с ругатни. Соколовски избрал за целта катедралата в Екатеринбург, изградена на мястото, където се предполага, че през 1918 г. са били разстреляни последният руски цар Николай Втори и семейството му.По-рано агенция \"Франс прес\" откри в случая сходство с делото срещу пънк групата \"Пуси райът\", чиито две певици бяха осъдени през 2012 г. на по две години затвор за \"пънк молитва\" срещу президента Путин, изпята в катедралата \"Христос Спасител\" в Москва.", "date": "2017.05.11", "title": "Русия осъди блогър, ловил покемони в църква"}
{"url": "http://www.dnevnik.bg/sport/2017/05/11/2969299_livurpul_niama_da_prodava_koutinyo_obiavi_klop/", "text": "\"Ливърпул\" няма никакво намерение да се разделя със звездата си Филипе Коутиньо през лятото, обяви мениджърът на \"мърсисайдци\" Юрген Клоп. По думите му клубът ще продава футболисти само по собствено желание, а бразилският плеймейкър не влиза в този списък.През януари  В последните дни обаче се подновиха спекулациите, че най-конвертируемият играч на червените е обект на голям интерес от \"Барселона\" и след края на настоящия сезон ще се насочи към каталунската столица.\"Нямаме абсолютно никакви планове (да го продаваме). Собствениците казаха, че имаме възможността да не продаваме нито един играч, освен ако не искаме\", заяви Клоп, цитиран от \"Скай спортс\". Германецът добави на шега, че в новия договор на Коутиньо има клауза за откупуване на стойност 400 милиона паунда.\"Намираме се в много добра ситуация, защото можем да доведем нови играчи, а в същото време имаме стабилен състав с добра основа. Искаме да влеем малко свежда кръв, но никой няма да си тръгва без наше разрешение, така че аз съм абсолютно спокоен по този въпрос\", допълни Клоп.\"Ливърпул\" имаше чести проблеми с контузии през този сезон и липсата на широчина в състава остави германския специалист без много варианти за последните двубои от сезона.През лятото \"мърсисайдци\" със сигурност ще се подсилят в защита, където изпитват най-големи трудности и се налага да използват футболисти на различни от обичайните им постове. Очаква се Клоп да привлече и един централен нападател, а вероятно и човек в средата на терена. ", "date": "2017.05.11", "title": "\"Ливърпул\" няма да продава Коутиньо, обяви Клоп"}
{"url": "http://www.dnevnik.bg/biznes/lichni_finansi/2017/05/11/2969300_sredniiat_osiguritelen_dohod_nadhvurli_800_lv_prez_mart/", "text": "Средният осигурителен доход нарасна с близо 20 лв. за месец и през март е 811.13 лв., съобщи Националният осигурителен институт.Сумата е рекордна с изключение на декември - 821.65 лв., когато обаче влияние оказват изплащаните от работодателите коледни бонуси. След последния месец на 2016 г. последва спад през януари - 795.09 лв., и февруари - 791.26 лв.Средномесечният осигурителен доход за страната за последните 12 месеца (01.04.2016 г. - 31.03.2017 г.) е 781.25 лв. Сумата е важна за новите пенсионери, защото служи за изчисляване на пенсиите, отпуснати през април 2017 г. ", "date": "2017.05.11", "title": "Средният осигурителен доход надхвърли 800 лв. през март"}
{"url": "http://www.dnevnik.bg/sviat/2017/05/11/2969304_rumunski_biznesmen_otiva_v_zatvora_zaradi/", "text": "Румънски бизнесмен ще отиде в затвора за една година заради унищожаването на, информира днес вестник \"Либертатя\", цитиран от БТА.Бизнесменът Василе Цънцаш отива в затвора задето е допуснал разпада на хотел \"Дачия\",  в град Сату Маре, в северозападната част на Румъния.Мъжът купил хотел \"Дачия\" преди десет години за 1.7 млн. евро и се ангажирал с реставрацията му, пишат румънски медии. Не направил това и сградата, която е на над сто години, се.На първа инстанция освен затвор съдът бе постановил и изплащане на 767 500 евро за материални щети, припомня изданието. Апелативният съд обаче реши, че виновният ще лежи в затвора, но няма да плаща глобата.", "date": "2017.05.11", "title": "Румънски бизнесмен отива в затвора заради унищожаването на паметник на културата"}
{"url": "http://www.dnevnik.bg/detski_dnevnik/2017/05/11/2969315_edinadeset_sa_kandidatite_za_geroi_na_decata/", "text": "За седма поредна година Национална мрежа за децата ще връчи  за принос към благосъстоянието на децата, сред които е и призът \"Герой на децата\". Подаването на номинациите приключи и започна онлайн гласуването за избор на \"Героя\". 11 кандидатури се борят за най-авторитетното признание за ангажираност с живота и благосъстоянието на децата у нас.Всеки може да се включи в избора на най-достойната личност за титлата \"Герой на децата\", като гласува на  до 24 май. Изборът наистина ще бъде оспорван, тъй като всеки един от номинираните заслужава обществено признание.Това е личност, повлияла положително върху живота на децата в областите на здравеопазването, образованието, възпитанието и правосъдието. Човек, чиито идеи, инициативи и работа са променили мисленето и средата, така че децата да получават повече внимание, подкрепа и възможности за развитие. Наградата на Национална мрежа за децата цели да привлече заслужено обществено внимание към обикновени личности, които проявяват гражданска активност в тези области.Ежегодните награди на Национална мрежа за децата \"Златна ябълка\" ще се проведат в навечерието на Деня на детето – на 31 май, в София.Герой на децата\" стана Вера Кирилова от Националния алианс за работа с доброволци – Пловдив, която работи с много доброволци и подпомага работата с деца в неравностойно положение.\"Герой на децата\" станаха майките на децата с увреждания за ежедневния героизъм, който проявяват, за да се грижат за децата си. - Призът получи Екипът на 40 СОУ \"Луи Пастьор\", София за това, че успя да спаси едно умиращо училище.Победител в категорията беше Дарин Маджаров - създател на сайта .Наградата спечели Илияна Кълева - педиатър от \"Бърза помощ\", осиновила четири деца.Наградите се връчват в осем категории: Герой на децата, Болница, Училище, Община, Журналист, Благотворител, Наградата на младежите от Мегафон и Награда за цялостен принос.През 2016 година екипът на \"Детски Дневник\" получи  - за приноса си за увеличаване на обществената информираност, чувствителност и утвърждаване на спазването на правата на децата.", "date": "2017.05.11", "title": "Единадесет са кандидатите за Герой на децата"}
{"url": "http://www.dnevnik.bg/zdrave/2017/05/11/2969310_produljitelnostta_na_jivota_na_horata_s_hiv_se_e/", "text": "Очакваната продължителност на живота на млад човек с ХИВ в САЩ или Европа е с 10 години повече, отколкото е била преди 20 години. Това показва дългосрочно изследване на данните за заболеваемостта и смъртността от ретровируса, публикувано в журнала \"Лансет\" и цитирано от \"Ройтерс\".Успехът за диагностицираните с вируса идва от антиретровирусната терапия и модернизирането й през годините. Тя е разработена и започва да се ползва към средата на 90-те, показвайки резултати още тогава, но общата картина 20 години по-късно вече убедително доказва ефективността й, коментират изследователите. Това означава и, че с тази терапия много от пациентите, пренасящи вируса, могат да очакват дълъг и пълноценен живот като на останалите - по изчисленията им до около 78 години.Подобренията по терапията са ключови за успеха й, смятат авторите от Университета в Бристол. През годините се преминава към по-малко токсични комбинации на медикаменти и към повече опции за по-добра поносимост според спецификите на пациентите. Терапията вече се съпътства и от много по-адекватни скрининг на общото здравословно състояние и превантивни мерки срещу съпътстващи заболявания, които се асоциират с ХИВ.Изследването включва над 88 хиляди пациенти от 18 държави в Европа и Северна Америка от 1996 г. до 2010 г. За периода има ясна тенденция на намаляване на смъртните случаи в първите три години от началото на лечението, особено след 2008 г. Като цяло смъртта заради развитата болест СПИН също намалява в тези държави, според учените - заради възможността на модернизираната терапия да възстановява повредите върху имунната система.Обаче сред изследваните пациенти има една група, която не отчита такива подобрения в резултатите - групата на заразените чрез инжектиране на наркотици. Изследователите подчертават, че видимо в тази посока трябва да се насочат повече усилия от здравните служби.Антиретровирусната терапия включва комбинация от три или повече медикамента, които блокират разпространението на вируса в кръвта и развитието на болестта, но също така с нея успешно се възстановяват и нарушенията в имунната система, които вирусът причинява, ако е оставен без контрол. Препоръката на Световната здравна организация е лечението с антиретровирусна терапия да започне незабавно след поставянето на диагнозата, а не да се чака достигането на определени нива на вируса в кръвта, каквато беше практиката в началото. Ранното третиране дава по-голям шанс за дълъг и нормален живот според СЗО.", "date": "2017.05.11", "title": "Продължителността на живота на хората с ХИВ се е увеличила с 10 години от 1996 г. досега"}
{"url": "http://www.dnevnik.bg/sviat/2017/05/11/2969319_vlastite_v_oslo_sa_razrushili_nad_160_nezakonni_lagera/", "text": "Властите в Осло са разтурили миналата година най-малко 166 незаконни лагера. Повечето от техните обитатели са били от България и Румъния, съобщи кметът на норвежката столица Раймонд Йохансен.Йохансен каза пред вестник \"Афтенпостен\", цитиран от БТА, че са се увеличили оплакванията от агресивни , особено в трамваите и метрото, освен това са създадени и нелегални лагери в горите около града.Местни медии разказват, че деца, посещаващи детски градини в околността, вече не могат да играят сред боклуците и постройките.Властите в града ще похарчат близо 15 милиона норвежки крони (1.6 млн. евро) за справяне с проблемите с . Сред предвидените мерки са разтуряне на незаконните лагери, построяване на обществени тоалетни и увеличаване на броя на охранителите в обществения транспорт.Те ще поискат от норвежкото правителство да предприеме стъпки за промяна в европейските правила, така че хората, които идват в страната, да бъдат задължени да се регистрират.Някои норвежки общини , но столицата за пръв път предприема активни мерки за промяна на споразумението между Норвегия и Европейския съюз.Осло не може да поеме отговорност за бедността в Източна Европа, която тласка просяците към други държави, заяви кметът.", "date": "2017.05.11", "title": "Властите в Осло са разрушили над 160 незаконни лагера на просяци от България и Румъния"}
{"url": "http://www.dnevnik.bg/bulgaria/2017/05/11/2969293_sudebniiat_suvet_pokaza_jult_karton_na_lozan_panov/", "text": "\"Където глупостта е образец, там разумът е безумие\" - с този цитат на Гьоте председателят на Върховния касационен съд Лозан Панов затвори продължилия близо пет часа дебат за осъждане на неговото поведение във връзка с предстоящия избор на членове на съдебния съвет.С 11 гласа \"за\" мнозинството прие, че Панов е направил недопустим опит за намеса, като това се е изразявало в \"изискването на информация за провеждане на общи събрания за предлагане на кандидатури за Висшия съдебен съвет и изискване на протоколи от такива. Панов не участва в гласуването, защото бил негов обект, а дебатът преди това не даде отговор на въпрос, зададен неколкократно от членове на съвета:На какво основание и в рамките на кое правомощие съдебният съвет осъжда поведението на Панов. Никой не отговори и на въпроса на члена Юлиана Колева -На днешното заседание, обявеното преди две седмици като \"тричане\" от самия Панов продължи с изслушването на административните ръководители на петте апелативни съдилища. Поводът беше желанието на мнозинството да разбере от първо лице дали те са осъществявали намеса при обсъждане и издигането на кандидатурите за членове на съдебния съвет.Панов да бъде осъден за това, че е изискал протоколите от общите събрания, на които са обсъждани номинациите. Той направи това заради съмнения, че се е налагала волята на административните ръководители за издигането на регионални кандидатури.От изслушването на председателите на апелативните съдилища в Пловдив, Варна, Бургас и София се разбра, че те не смятат, че с изискването на протоколите Панов се е намесил, но пък стана известно, че са се обидили от неговите думи за \"съдебна номенклатура\" и заради искането документите да му бъдат предоставени \"незабавно\"..Нейният похват приличаше много на председателстване на заседание на парламента. След като мина гласуването на точката за Панов, Цачева напусна заради ангажименти съдебният съвет, а пред журналисти заяви, че не е чула да са допуснати конкретни нарушения от когото и да било в кампанията за нов ВСС. Но и отказа да коментира решението.Деница Вълкова (председател на апелативния съд в Бургас и бивш заместник-министър) се оказа е проверявала в тълковен речник какво означава номенклатура. И изрази, че е огорчена от такова определение.А пък председателя на Варненския апелативен съд - Ванухи Аракелян смята, че административните ръководители са сатанизирани, а българският съдия не бил \"подплашен елемент\", който можел да бъде подкаран с тояга от \"лошия председател\". Представляващият Димитър Узунов пък \"разкри\" какъв бил замисълът на Панов - послание към Пловдивския регион да внимават, защото номинираният оттам кандидат не му харесва.Председателят на Върховния административен съд Георги Колев пък заяви, че Панов е осъществил негативна кампания с искането на информация и протоколи и се опитва да внуши, че издигнатите от общите събрания кандидати не трябва да бъдат избирани.Някои от членовете на съвета забелязаха, че на моменти заседанието е приличало на изслушване на Панов. За него това не е било нищо ново. \"Изискването на информация, било и \"незабавно\", не може да е натиск към когото и да било. Избори за членове на ВСС ще има, в закона са правилата – пряк и таен вот. Въпросът е как ще бъде направен, механизмът, по който се случва вотът на магистатите. Дали ще е публичен и прозрачен или въз основа на други механизми? Колегите трябва да гласуват – колкото по-представително е участието, толкова по-представително ще е избирането\", заяви Панов. По думите му от позицията на мнозинството, че не е забранено от закона да се провеждат общи събрания за обсъждане на кандидатури, се разбира, че тогава няма пречка той и председателя на ВАС \"да се обединим около кандидатури на двете съдилища, да ги представим на общи събрания и надолу по йерархията – на апелативин, окръжни, районни съдилища и внимателно да им подскажем какво да правят\". Панов попита: \"Редно ли е това да се случи, не е ли по-редно самите съдии да решат кого и как да номинират? При шестима избраници на съдиите във ВСС очевидно регионално представителство няма как да се постигне\", каза още Панов.", "date": "2017.05.11", "title": "Съдебният съвет показа жълт картон на Лозан Панов (допълнена в 17:58 ч.)"}
{"url": "http://www.dnevnik.bg/biznes/2017/05/11/2969382_do_21_mai_turkish_eurlains_puska_za_okolo_200_evro/", "text": "Авиокомпанията \"Търкиш еърлайнс\" (Turkish Airlines) предлага по-евтини самолетни билети до скандинавските столици Копенхаген, Хелзинки, Осло и Стокхолм, съобщиха от компанията. Кампанията предлага двупосочни билети на цени 208 евро от София до Хелзинки, 210 евро до Стокхолм, 214 евро до Осло и 217 евро до Копенхаген.Клиентите на авиокомпанията ще могат да посетят тези градове до 21 юни с билети, купени до 21 май. В специалната цена са включени всички данъци и основни и допълнителни такси, а промоцията зависи от наличността (поради лимитирания капацитет места), уточняват от компанията.Проверка показва, че в толкова кратък период (до 21 май) от време цените на двупосочните билети до тези дестинации са по-високи. Повече информация за кампанията може да бъде открита на , а цените могат да варират в офисите и агенциите за продажби на Turkish Airlines, предупреждават от авиопревозвача.", "date": "2017.05.11", "title": "До 21 май \"Търкиш еърлайнс\" пуска за около 200 евро билети до скандинавските столици"}
{"url": "http://www.dnevnik.bg/zelen/2017/05/11/2969320_ekoministerstvoto_da_ima_organ_otgovoren_za/", "text": "Министерство на околната среда и водите трябва да има специален орган, който да отговаря за качеството на водата. За това настояват \"Зелените\" след разкритията за наличие на уран във водата в няколко области на България, за което институциите прехвърляха отговорността едни на други. От партията ще изпратят в Министерския съвет и до екоминистерството конкретните си предложения за спешни мерки, каза съпредседателят Владислав Панев на среща с журналисти.Важно за ефективността на този орган по думите им е пълната прозрачност на дейността му, а получаваните резултати от измерванията при всяка контролираща акция трябва да се публикуват на сайта на институцията най-късно до три дни след излизането им.\"Качество на водата е в пряка връзка с националната сигурност на страната. Затова настояваме новото правителство да се заеме незабавно с проблема\", заявяват от партията в своя декларация.\"Отговорна за решаването на проблема с урана трябва да бъде една модерно организирана институция, която да изпълнява ефективно задълженията си. Сегашната система позволява прехвърлянето на топката от едно ведомство на друго и в крайна сметка не води до резултати\", мотивират искането си \"Зелените\".Методите и режимите за измерване и контролиране качествата на водата, използвана от българските граждани, също трябва да бъдат модернизирани.Карта на обектите и областите в България с повишено лъчение трябва да дава информация на гражданите, а опасните обекти да бъдат обозначени с ясна маркировка, е друга мярка, която \"Зелените\" смятат за спешна и наложителна.Под прякото наблюдение на министър-председателя да бъде въведена програма за спешно обезопасяване на затворените обекти за добиване на уран. Да се провери дали мерките по премахването на опасността оттам са били адекватни и навременни.Информационна кампания за предпазните мерки, които всяко домакинство може да вземе, според \"Зелените\" ще сведе радиационните рискове до минимум.", "date": "2017.05.11", "title": "Екоминистерството да има орган, отговорен за качеството на водата, настояват \"Зелените\""}
{"url": "http://www.dnevnik.bg/sviat/2017/05/11/2969331_juber_e_transportna_a_ne_informacionna_usluga_obiavi/", "text": "Услугата за споделено пътуване \"Юбер\" е транспортна, а не информационна услуга и трябва да се лицензира и регулира по същия начин, както всички транспортни компании в Европа.Това обяви Мачей Шпунар, генерален адвокат в Съда на Европейския съюз в Люксембург, в изявление, публикувано на сайта на институцията.Макар мнението на Шпунар да няма задължителен характер, съдиите се съобразяват с него в повечето случаи. Задачата на генералните адвокати е да представят правни становища по случаи, възлагани на съдиите.Мерки на национално ниво, прилагани сега или в бъдеще от европейски държави, могат да се считат за непропорционални, ако в окончателното си решение по-късно тази година съдът постанови, че \"Юбер\" е \"услуга на информационното общество\", а не транспортна, както твърди Шпунар.Окончателното решение на съда в Люксембург ще се окаже съдбоносно за всички компании от т.нар. икономика на споделянето, от приложението за настаняване на туристи в частни домове Airbnb до стартъпа за доставки на храна Deliveroo.\"Макар електронната платформа на \"Юбер\" да е иновативна, тя попада в полето на транспорта: от \"Юбер\" следователно може да се изисква да получи съответните лицензи и разрешителни според местното законодателство,\" гласи изявлението на Съда на ЕС.Шофьорите на \"Юбер\" \"не се занимават с дейност, независима от платформата. Напротив, дейността им съществува изключително заради платформата, без която тя не би имала никакъв смисъл,\" смята Шпунар. Той твърди, че \"Юбер\" не може да се смята за обикновен посредник между шофьорите и пътниците, тъй като управлява икономически важни аспекти на транспортните услуги в градска среда. \"Услугата се свежда до организацията и управлението на всеобхватна система на градски транспорт при поискване,\" допълва той.Делото срещу \"Юбер\" бе заведено в Съда на ЕС от таксиметрови шофьори в Барселона, според които услугата UberPOP (към днешна дата преустановена в Испания) представлява нелоялна конкуренция, на бизнеса им, като използва шофьори без лиценза за извършване на превозни услуги.Компанията заяви, че ще чака окончателното решение на съда по-късно тази година, но добави, че дори да се счита за транспортна компания, това \"няма да промени начина, по който е регулирана (дейността ни) в повечето държави в ЕС, тъй като именно това е ситуацията и днес.\"Същевременно в изявление \"Юбер\" предупреждава, че подобно действие от съда би \"подкопало крайно нужната реформа на остарялото законодателство, което пречи на милиони европейци да получат достъп до надежден превоз само с натискане на едно копче.\"От навлизането си на европейския пазар преди пет години базираната в Калифорния компания и обект на редица съдебни спорове с установените таксиметрови превозвачи, които смятат, че тя ощетява конкуренцията поради факта, че не е подвластна на нормите за лиценз и безопасност в съответната държава. Към момента \"Юбер\" се оценява на 68 милиарда долара и предлага услугата за споделено пътуване UberPOP в Естония, Полша, Чехия, Норвегия, Финландия и Швейцария (от други държави като  и  компанията се изтегли заради ново законодателство).В европейски градове като Мадрид и Берлин обаче услугата се появи с лицензирана версия.", "date": "2017.05.11", "title": "\"Юбер\" е транспортна, а не информационна услуга, обяви генерален адвокат в Съда на ЕС"}
{"url": "http://www.dnevnik.bg/bulgaria/2017/05/11/2969322_smetnata_palata_dade_na_prokuraturata_odit_za/", "text": "Сметната палата изпрати на прокуратурата части от одитния си доклад за начина, по който са изразходвани парите за зимна поддръжка и снегопочистване в 11 области на Южна България. По закон одитната институция предприема подобни действия само при наличие на данни за престъпление.Не е известно обаче точно за какви предполагаеми престъпления става дума, тъй като по закон изпратените в държавното обвинение данни не могат да бъдат огласявани до приключването на наказателното производството. Затова и на сайта на Сметната палата е публикуван докладът, но без частите, с които вече разполага прокуратурата.Периодът, който е разглеждан при одита, е от началото на 2013 г. до края на 2014 г. Нарушения са открити в областите Смолян, Пазарджик, Пловдив, Бургас, Благоевград, Перник, Кърджали, Стара Загора, Хасково, Кюстендил и Сливен. От палатата припомнят, че през март са изпратили на прокуратурата и части от аналогичен одит за зимното поддържане на пътищата в Северна България.Освен прокуратурата е сигнализирана и Агенцията за държавна финансова инспекция. По закон това се налага \"при наличие на данни за вреди и нарушения при изпълнението на бюджети и на сметки за средства от Европейския съюз\".Нарушения са открити и в областта на обществените поръчки, затова части от доклада са изпратени на изпълнителния директор на Агенцията по обществени поръчки.", "date": "2017.05.11", "title": "Сметната палата даде на прокуратурата одит за снегопочистването в 11 области"}
{"url": "http://www.dnevnik.bg/sport/2017/05/11/2969355_mourinyo_machut_sus_selta_e_nai-vajniiat_v_istoriiata/", "text": "Мениджърът на \"Манчестър юнайтед\" Жозе Моуриньо заяви, че предстоящият двубой със \"Селта\" е най-важният в историята на английския клуб.  в реванш от полуфиналите на Лига Европа. \"Червените дяволи\" имат добър аванс след победата с 1:0 като гости преди седмица. Моуриньо вече обяви втория по сила европейски клубен турнир за приоритет пред двубоите от Висшата лига, тъй като спечелването му осигурява директно място в Шампионската лига.\"Мисля, че мотивацията на двата отбора е еднаква. За \"Селта\" това е по техните думи най-важният мач в историята им. Аз също чувствам, че това е най-важният мач в нашата история. Няма значение какво се е случило преди, няма значение колко големи мачове сме изиграли в миналото. Това, което има значение, е следващият мач\", коментира Моуриньо.\"Не вярвам, че мечтите на \"Селта\" са по-големи от нашите или че желаят победата повече от нас. Определено не вярвам в това и не мисля, че ще има някаква разлика по отношение на нагласите на двата отбора\", допълни португалският специалист.Лига Европа (преди това Купа на УЕФА) е единственият голям турнир, който \"Манчестър юнайтед\" никога не е печелил. Моуриньо пък изведе \"Порто\" до трофея през 2003 г., когато за последно воден от него отбор не участваше в Шампионската лига.", "date": "2017.05.11", "title": "Моуриньо: Мачът със \"Селта\" е най-важният в историята на \"Юнайтед\""}
{"url": "http://www.dnevnik.bg/detski_dnevnik/2017/05/11/2969381_prosvetniiat_ministur_otlichi_direktor_integriral/", "text": "Четирима директори на училища с високи резултати в професионалната дейност и принос към образованието получиха традиционните награди на името на свети Иван Рилски. Отличията бяха връчени от новия просветен министър Красимир Вълчев в Рилския манастир на 11 май, когато се отбелязва Денят на светите братя Кирил и Методий. С грамота, икона на свети Иван Рилски и парична награда от 1000 лева бяха отличени Адриян Христов, директор на ОУ \"Св. св. Кирил и Методий\" – село Иваново, Хасковско; Йорданка Чавдарова, директор на езикова гимназия \"Христо Ботев\" в Кърджали; Славейка Иванова, директор на Националната търговска гимназия в Пловдив, и Диана Димитрова, директор на ОУ \"Стою Шишков\" – с. Търън, Смолянско.Адриян Христов има заслуга за интеграцията на деца от различни етноси, а от 2016 г. и на деца от Сирия. В неговото училище през всяко голямо междучасие всички ученици играят български хора под мотото \"Танцът обединява\". През м.г. клубът към училището \"Фолклорът на етносите\" заема първо място в международния конкурс \"Вълшебен свят\".Сайтът на езиковата гимназия в Кърджали, на която Йорданка Чавдарова е директор, е включен в специален англоезичен каталог, разпространен във всички европейски страни, което е своеобразна реклама на българското образование, съобщиха от просветното ведомство. Този каталог дава възможност за контакти с училища в цяла Европа и за участие в редица международни проекти, по които гимназията работи. Възпитаниците на това кърджалийско училище имат високи постижения от престижни езикови форуми – национални олимпиади и състезания, театрални конкурси и др. По идея на директора е създаден първият ученически гвардейски отряд \"Ботеви потомци\", а през 2015 г. и ученически фанфарен оркестър – нов символ на училището. Професионалната гимназия, на която Славейка Иванова е директор, има множество отличия т.г. - първо място, индивидуално и отборно, на XVIII национален конкурс по счетоводство, първо място на национално състезание по митническа дейност и много други отличия от състезания и конкурси. Диана Димитрова е трето поколение учител. Като директор тя създава благоприятни и иновативни условия за учене и работа, използва нестандартни подходи в работата с екипа си. Лично се ангажира с постоянната квалификация на специалистите. В училището всички педагози работят нестандартно, компютърно грамотни са и привличат студенти практиканти. Както всяка година, така и днес Министерството на образованието и науката подпомогна светата обител. Министърът подари компютър на Рилския манастир, съобщиха от ведомството. ", "date": "2017.05.11", "title": "Просветният министър отличи директор, интегрирал сирийски деца"}
{"url": "http://www.dnevnik.bg/kultura/2017/05/11/2969333_izliza_nov_roman_ot_avtora_na_dzift_vladislav_todorov/", "text": "\"Пумпал\" - новият роман на автора на екранизираните \"Дзифт\" и \"Цинкограф\" Владислав Тодоров, ще бъде представен лично от автора си в Дома на киното на 17 май.Владислав Тодоров е доктор на философските науки и преподавател по кино и литература в Пенсилванския университет. Автор е на книгите \"Адамов комплекс\", \"Червен квадрат, черен квадрат: Органон за революционно въображение\" (издадена в САЩ), \"Малък парадокс за театъра и други фигури на живота\" и \"Хаотично махало: политическа публицистика\". На широката публика е известен най-вече с двата си екранизирани романа - \"Цинкограф\" (под името \"Цветът на хамелеона\", реж. Емил Христов) и \"Дзифт\", филмиран от Явор Гърдев. Едновременно с \"Пумпал\" този петък излиза и ново издание на \"Дзифт\".\"Пумпал\" също обещава да е остра и начетена политическа сатира с елементи на фантастика. С подзаглавието \"брутална приказка\" романът разказва за безсмъртна нация, която иска да напусне земята на борда на Пумпала - \"капсулиран свят, кацнал на върха на Плешивата планина.  Действието започва в една \"барутна нощ\" и ни захвърля в неприветливото бъдеще, на самия предел на човешката история, а там, в утробата на мрака, се крие щастливият край.\" На илюстрацията на корицата, дело на Теодор Ушев, Пумпалът е представен като така наречената \"чиния\" - Дом-паметника на БКП на Бузлуджа. Номинираният за \"Оскар\" аниматор също ще присъства на събитието на 17 май.Откъс от книгата ще прочете Башар Рахал, а творчеството на писателя ще бъде представено от културолога от Софийския университет проф. Александър Кьосев. Събитието е от 19.30 ч. в Дома на киното.", "date": "2017.05.11", "title": "Излиза нов роман от автора на \"Дзифт\" Владислав Тодоров"}
{"url": "http://www.dnevnik.bg/citat_na_deniia/2017/05/11/2969372_citat_na_denia_ne_moje_da_si_predsedatel_na_es_ako/", "text": "С тези думи председателят на Европейската комисия Жан-Клод Юнкер се обърна към депутатите в румънския парламент по време на посещение в Букурещ. В изказването си той посочи, че Румъния би трябвало да успее да убеди ЕС да премахне мониторинга, упражняван над съдебната ѝ система и борбата с корупцията съгласно Механизма за сътрудничество и проверка, до 2019 г.С израза \"председател на ЕС\" Юнкер имаше предвид ротационното председателство на Съвета на Европейския съюз, което България поема на 1 януари догодина. За Румъния това ще се случи едва година по-късно – на 1 януари 2019 г.И Румъния, и България са подложени на този мониторинг, откакто влязоха в ЕС през 2007 г. Миналата година Юнкер обяви, че мониторингът може да бъде премахнат за Румъния по-скоро, отколкото за южната ѝ съседка. Същевременно решението на властите в Букурещ да издадат указ,  злоупотребата със служебно положение в размер, по-малък от 200 000 леи (около 44 000 евро)q накара някои представители на Европейската комисия да предупредят, че заради случилото се той може да остане и по-дълго.Юнкер е заявявал, че би искал наблюдението и за двете държави , който изтича през 2019 г., но че Румъния показва \"по-сериозен\" напредък от този на България.", "date": "2017.05.11", "title": "Цитат на деня: Не може да си председател на ЕС, ако имаш усещането, че те наблюдават"}
{"url": "http://www.dnevnik.bg/bulgaria/2017/05/11/2969450_jurnalisticheska_asociaciia_losh_signal_e/", "text": "Като \"лош сигнал\" за медийния сектор в България определят избирането на народния представител от ГЕРБ Вежди  от Асоциацията на европейските журналисти (АЕЖ).\"В качеството си на министър на културата Рашидов прекрачи недопустима граница, като  от Българската национална телевизия Георги Ангелов какво да бъде отношението му към държавните институции, обвързвайки въпроса с този за заплащането му\", се казва в позиция на АЕЖ, публикувана на сайта на асоциацията.От асоциацията припомнят избухналия през юли 2016 година , отправена от тогавашния министър на културата Вежди Рашидов към журналиста. В свое право на отговор, излъчено в предаването \"Денят започва с култура\", Рашидов пише: \"А колкото до водещия Георги Ангелов, съветвам го да не иронизира толкова често държавата, на чиято ясла е и неговата заплата.\"Повод за писмото са \"клеветнически\" според Рашидов изказвания на гостите в същото предаване от 30 юни, посветено на . В студиото гостуваха протестиращите срещу поправките Велислав Минеков, арх. Дафина Барфончовска и Владо Руменов. Последваха призиви на общественици и журналисти за оставката на Рашидов.\"Този директен политически натиск и опит за сплашване не само на конкретния журналист, но и на всички негови колеги бе осъществен посредством официално право на отговор до Българската национална телевизия. Тази публичност бе ясно доказателство, че министърът се чувства недосегаем и не се притеснява от реакцията на обществото. Това бе потвърдено и от отказа му да подаде оставка след избухването на скандала\", пише в позицията на АЕЖ.От журналистическата асоциация припомнят и друг медиен скандал, в който бе замесен Рашидов - \"отпускането на публични средства по комуникационната стратегия за предстоящото българско председателство на Съвета на Европейския съюз на избрани по неясни критерии медии и чрез дружества, свързани с роднини на министъра и други членове на кабинета\"\"Неясни бяха и критериите, по които Министерството на културата избра десет журналисти, които да командирова до Париж във връзка с  Признанието на Рашидов \"Аз съм ги повикал (журналистите – бел. авт.) не да ми създават скандали\" навежда на съмнения за купуване на медиен комфорт\", посочват от АЕЖ.\"С оглед на репутацията на Рашидов Асоциацията на европейските журналисти - България, намира, че избирането му на този пост е лош знак. В навечерието на българското председателство на ЕС в момент, когато съюзът е изправен пред предизвикателството на масирана антиевропейска пропаганда и фалшивите новини, най-висшият орган в една парламентарна република е натоварен с огромна отговорност и не може да си позволи личност със спорна репутация да оглавява тази толкова важна комисия\", се подчертава в позицията.В нея се напомня, че сред депутатите и членовете на Комисията по културата и медиите присъстват журналисти, които \"вероятно биха могли да допринесат за подобряването на медийната среда в България, ако оглавят ресорната комисия\".", "date": "2017.05.11", "title": "Журналистическа асоциация: Лош сигнал е назначаването на Рашидов начело на комисията по културата и медиите"}
{"url": "http://www.dnevnik.bg/sviat/2017/05/11/2969374_sasht_riskuvat_da_popadnat_pod_krustosan_ogun_v_siriia/", "text": "След като правителството на Тръмп реши да доставя по-тежко въоръжение на сирийските кюрдски бойци, войските на САЩ в Сирия попадат под кръстосан огън между Турция, която е силен съюзник в НАТО, и кюрдските бойци, които Анкара смята за терористи.Само за няколко месеца, откакто президентът Доналд Тръмп дойде на власт, САЩ почти удвоиха числеността на войските си в Северна Сирия, поемайки доста видима роля. Те рискуват да предизвикат враждебната реакция на въоръжени групировки като \"Ислямска държава\" и подкрепяната от Иран Хизбула, а дори и на протурски настроените сирийски бойци, разгневени от решението на Вашингтон да въоръжи кюрдите.Взетото във вторник  е демонстрация на безцеремонно отношение към турския президент Реджеп Тайип Ердоган седмица преди той да се срещне с Тръмп във Вашингтон. От месеци Ердоган се опитва да убеди САЩ да прекратят подкрепата си за кюрдите и вместо това да си партнират с подкрепяните от Турция бойци за освобождаване на .Спорът може да разпали още сражения между Турция и кюрдите в момент, когато те се готвят за , а войските на САЩ са по средата.Засилването на участието на САЩ в гражданската война в Сирия е в рязък контраст с предпазливата позиция, възприета от бившия президент Барак Обама, и тревожи властите в Дамаск и техните поддръжници в Техеран.Миналия месец Тръмп нареди по военновъздушна база в Централна Сирия в отговор на опустошително , за което бяха обвинени силите на сирийския президент Башар Асад. Това беше първият път, при който САЩ нападат сирийските сили в шестгодишната гражданска война.Американски служители многократно заявяват оттогава, че в Сирия остава приоритет, но този удар наред с увеличаването на силите на север поражда спекулации за по-дългосрочни амбиции на САЩ и тревога от по-дълготрайно тяхно участие.При управлението на Тръмп Пентагонът дискретно увеличаваше малко по малко войските в Сирия, като добавяше стотици морски пехотинци, които да оказват артилерийска подкрепа, и изпращаше още съветници, които да работят с кюрдските подразделения преди битката за Ракка.Официалното ограничение за числеността на войските на САЩ остава 503 - тази бройка беше определена малко преди Обама да напусне поста, но тази година американските командири добавиха стотици войници, включително артилерийско подразделение на морската пехота, увеличавайки общия брой на около 900, като казват, че това е временно. Тези войски поемат по-видима роля, като често целта им еи вместо това да се съсредоточат върху битката с \"Ислямска държава\". На 30 април силите на САЩ, придружавани от  (СЗН), започнаха да патрулират по турско-сирийската граница, действайки като буфер, след като при турски въздушни удари в района бяха убити 20 кюрдски бойци. Говорителят на предвожданата от САЩ коалиция срещу \"Ислямска държава\" полковник Джон Дориан каза, че американските войски са се намирали на около 6 мили от ударите и са били застрашени от тях.В социалните медии бързо бяха разпространени кадри, показващи войници на САЩ в бронетранспортьори с американски знамена, маневриращи по селски пътища в Северна Сирия. Това предизвика тревога в региона, където присъствието на американските войски е деликатен политически въпрос и има страх от окупационни сили.В едно пренаселено бойно поле като Сирия нарастващото присъствие на САЩ носи със себе си по-голяма опасност от конфронтация със съперници.Американски сили за специални операции са прикрепени към предвожданите от кюрдите бойци Сирийски демократични сили, които се подготвят за битка около Ракка. \"Има безпокойство, чезащото мнозина не са доволни от тяхното присъствие\", каза анализаторът по кюрдските въпроси Мутлу Чивироглу във Вашингтон. \"Те са добре защитавани от кюрдите, но все пак винаги съществува такава възможност.\"По-рано този месец бойци на групировката \"Ислямска държава\" извършиха изненадващо нападение срещу пропускателен пункт, често използван от цивилни иракчани и сирийци, търсещи безопасност в Северна Сирия. При атаката бяха убити почти 40 души, предимно цивилни.Свързаната с \"Ислямска държава\" (Amaq) заяви, че бойци са ударили четири позиции на СЗН в провинция Хасака в Североизточна Сирия. Тя заплашително добави, че на две от атакуваните места е имало \"подозрение, че са разположени американски войски\".От увеличаването на присъствието на САЩ в Северна Сирия е , който финансира хиляди шиитски бойци в Сирия в подкрепа на армията на Асад и се стреми да си осигури сухопътен маршрут от Бейрут до Техеран, преминаващ през Дамаск и Багдад. Иран изпитва голямо безпокойство от изгледите за постоянни американски бази в Сирия, което съвсем наскоро намери отражение в коментари на служители на подкрепяната от Иран ливанска групировка \"Хизбула\".По-рано този месец висшият служител на \"Хизбула\" шейх Али Дамуш предупреди САЩ да не се \"опитват да си възстановят присъствието в региона\" с пряка намеса в Сирия и Ирак и да не изграждат бази там. Той каза, че \"оста на съпротивата\" (тоест съюзът между Иран, Сирия и \"Хизбула\")Присъствието на САЩ и съюзите, които Вашингтон създава там, не пораждат непосредствена опасност, но Иран и Сирия се тревожат от разрастването на американската сфера на влияние и как това може да се отрази върху иранското господство в Сирия и Ирак в дългосрочен план, каза специалистът по Сирия Хасан Хасан.\"Затова виждаме как в последните месеци във или за Северна и Източна Сирия се сформират още проирански настроени милиции\", добави той.\"Засега нещата изглеждат поносими за Иран, но не е ясно какво може да направят САЩ с увеличаването на присъствието си в този регион. Ситуацията може да се развие по различни начини в зависимост от това каква позиция ще заемат САЩ.\" /БТА", "date": "2017.05.11", "title": "САЩ рискуват да попаднат под кръстосан огън в Сирия"}
{"url": "http://www.dnevnik.bg/bulgaria/2017/05/11/2969378_bolnicata_zaradi_koiato_beshe_uvolnen_nov_zam-ministur/", "text": "Не е опит за злоупотреба, а \"явна фактическа грешка\" на служител, който вече е получил дисциплинарно наказание. Това се посочва в отговор от бургаската болница \"Бургасмед\" до медиите, след като лечебното заведение беше обвинено за схема за източване на здравната каса и стана повод за уволнение в ръководството на здравното министерство.Репортаж на \"Господари на ефира\", излъчен в сряда, доведе до . Стоил Апостолов е управител на блоницата \"Бургасмед\", за която предаването по \"Нова телевизия\" показа как е издала епикриза на жена за операция на коляно, макар че такава операция не се е състояла. Пред скрита камера служител на болницата коментира, че така е трябвало да се напише в официалния медицински документ, \"за да получим паричките от касата\".От болницата посочват в становището си, че пациентката от репоратажа на \"Господари на ефира\" е била приета по спешност по клинична пътека №219 за \"Оперативни процедури на таза и долния крайник със среден обем и сложност\" и й е била извършена пункция на коляното, за която е подписала информирано съгласие.Описание на операцията е отразено в Оперативен протокол № 942 от 22 ноември 2016 г., обаче проверката на епикризата показва допусната явна фактическа грешка, защото там е цитиран погрешен оперативен протокол № 972. \"МБАЛ \"Бургасмед\" отчита клиничната пътека за извършената пункция и е получила съответното заплащане за нея, а не по друга пътека с по-висока стойност\", посочват още от болницата.Техническата грешка в епикризата е допусната от страна на техническия секретар, въвеждащ данните в информационната система, поясняват от болницата. \"Длъжността \"технически секретар\" не изисква медицинско образование. Лицето заснето със скрита камера няма компетентността да коментира проведеното лечение и медицинските документи. Поради това и високата стойност на документа ръководството на лечебното заведение веднага наложи дисциплинарно наказание на служителя допуснал грешката, както и на лекарите за неупражнен контрол\", изтъква \"Бургасмед\" в позицията си.", "date": "2017.05.11", "title": "Болницата, заради която беше уволнен нов зам.-министър, се оправда с техническа грешка"}
{"url": "http://www.dnevnik.bg/sviat/2017/05/11/2969463_amerikancite_triabva_da_smiatat_fbr_za_stojer_na/", "text": "Във време на бурни събития като сегашното американският народ трябва да гледат на Федералното бюро за разследване като на стълб на компетентността, призова уволненият директор на контраразузнаването на САЩ Джеймс Коми.В прощално писмо до бившите колеги, разпространено от медиите, Коми обяви, че няма да си губи времето заради взетото решение или заради начина, по който то е било изпълнено.Президентът Доналд Тръмп  по препоръка на министъра на правосъдието. Той играеше  в разследването на това дали има връзки между кампанията на Тръмп и Русия и в четвъртък трябваше да свидетелства пред Комисията по разузнаването в Сената, която  паралелно с няколко други групи членове на конгреса. Вместо него в комисията свидетелства изпълняващият длъжността директор .\"Дълго съм вярвал, че един президент може да уволни директор на ФБР заради каквато и да било причина или без никаква причина. Няма да си губя времето заради решението или начина, по който беше изпълнено. Надявам се, че и вие няма да го направите. Вече е факт и аз ще се оправя, въпреки че ще вие и мисията много ще ми липсвате\", каза той в писмото си.\"Във време на бурни събития американският народ трябва да гледа на ФБР като на стожер на компетентността, честността и независимостта. Това, което прави напускането на ФБР трудно, са същността и качествата на хората му, които заедно го превръщат в този стожер за Америка.\"\"Много е трудно да оставиш група хора, отдадени единствено на това да вършат това, което е правилно. Надеждата ми е, че ще продължите да живеете и да изпълнявате мисията да защитавате американския народ и да спазвате конституцията. Ако го правите, и вие ще сте тъжни, когато напускате, а американците ще са в по-голяма безопасност. Да работя с вас беше една от най-големите радости в живота ми. Благодаря ви за този подарък.\"", "date": "2017.05.11", "title": "Американците трябва да смятат ФБР за стожер на компетентността, обяви Коми"}
{"url": "http://www.dnevnik.bg/sviat/2017/05/11/2968976_komi_e_poiskal_da_razshiri_razsledvaneto_za_ruskata/", "text": "Броени дни преди президентът да уволни директора на ФБР, той е поискал от Министерството на правосъдието значително увеличаване на ресурсите, с които се разследва руска намеса в американската президентска кампания, съобщиха \"Ню Йорк таймс\" и \"Ройтерс\".Джеймс Коми се е обърнал към началника си - зам.-министърът на правосъдието Род Розенстайн, който е и автор на препоръката към Доналд Тръмп да го уволни, твърдят конгресмени и сенатори.Розенстайн пое поста преди половин месец и директорът на ФБР веднага се е обърнал към него. Зам.-министърът е най-високопоставеният служител в администрацията, надзираващ хода на разследването за Русия, тъй като министърът Джеф Сешънс обяви, че се отказва от това си правомощие, за да няма подозрения за конфликт на интереси.Близостта във времето между искането на Коми и уволняването му не е задължително да означава, че той е отстранен заради хода на разследването за руските връзки. Но политическият ефект от решението на Тръмп дава основание на представители и на двете големи партии в САЩ да го критикуват, че се меси в проверката.Коми е информирал за искането си Сенатската комисия по разузнаването, след като сенаторите са призовали ФБР да ускори разследването. Даян Фейнстийн, водещ демократ в Сенатската правна комисия, каза: \"Доколкото знаем, от съда са поискани призовки към конкретни хора, разследването е в ход.\"Тя допълва, че на 15 март с колегата ѝ републиканец Чък Грасли са се срещнали в Коми \"и той ни каза, че се води голямо криминално и контраразузнавателно разследване\".", "date": "2017.05.11", "title": "Коми е поискал да разшири разследването за руската намеса малко преди да го уволнят"}
{"url": "http://www.dnevnik.bg/zelen/2017/05/11/2969391_ekoaktivisti_pomagat_na_detskite_gradini_da_se_otkajat/", "text": "Така за година от една детска градина на боклука се изхвърлят над два и половина тона плaстмаса или двеста хиляди пластмасови чаши, които струват над 5000 лв. А децата свикват с безотговорно към здравето и природата поведение.Тази равносметка са направили активисти от две екологични организации, които виждат в това сериозен проблем и причина да обучават доброволци в детски градини как да се справят с огромното пластмасово замърсяване. Кампанията им в момента е насочена към яслите и най-малките.Темата на обучението на \"Грийнпийс\" и \"За Земята\" е . Според еколозите, детските градини са първата и най-важна цел, за да се намали пластмасовата зависимост в цялото общество.Към инициативата има огромен интерес и затова организаторите продължават с нови дати и обучения.", "date": "2017.05.11", "title": "Екоактивисти помагат на детските градини да се откажат от пластмасовите чашки"}
{"url": "http://www.dnevnik.bg/bulgaria/2017/05/11/2969410_po_iskane_na_predsedatelia_na_vurhovniia/", "text": "Председателят на Върховния административен съд (ВАС) Георги Колев иска този състав на съдебния съвет да избере негов наследник. Седемгодишният мандат на Колев изтича в края на ноември тази година. А на трети октомври новият състав на кадровия орган на Темида трябва да встъпи в длъжност.На заседанието на пленума днес Колев изненадващо внесе предложение изборът за нов председател да е на 11 септември. Трите варианта, които комисията по атестиране предлагаше включваше две опции за избор на 9 ноември и един на 21 септември.От изказването на председателя на ВАС не се разбраха аргументите му защо предлага изборът на негов наследник да е с десет дни по-рано от предложението на комисията по атестирането и конкурсите. Най-самоотвержено го подкрепи Светла Петкова, която заяви, че 11 септември е най-удачната дата и нямало по-подходяща. Нейните мотиви се изчерпваха с това да не се разводнява процедурата чак до...21 септември.Преди обсъждането на предложението на Колев за изместване на избора с десет дни, основният спор бе дали следва този състав на ВСС или следващият да избере председател на ВАС, който е един от т.нар. \"тримата големи\" и е член на съвета по право. Разискването премина емоционално и постоянно се отклоняваше от темата като завиваше към лични нападки и обиди.Калин Калпакчиев изказа мнение, че този съдебен съвет няма морала и капацитета да излъчи легитимен председател на ВАС. \"Практиката показва, че ние се проваляме при такива избори и това се казва и от Европейската комисия\". По думите му следващият съвет трябва да избере наследник на Колев с надеждата, че процедурата ще се проведе по различен начин.Представляващият пленума Димитър Узунов се заяде веднага с Калпакчиев като уж между другото изтъкна отново критика към членството му в Съюза на съдиите в България, най-голямата съсловна организация, която се обявява за съдебна реформа.Георги Колев пък го попита защо досега не е подал оставката, след като смята, че съветът няма морал и капацитет да направи такъв избор.Според Юлия Ковачева въпросът не опирал до морала на съвета, а до факта, че следващият съвет ще работи с новия председател на ВАС и затова той трябва да го избере. Тя даде и пример с практиката на предишни състави на съвета, които са отказвали да извършват избор, на който са имали право с аргумента, че е по-логично и морално техните наследници да го направят.Калпакчиев продължи с идеята да се направи профил на следващия председател на ВАС, на което също бе отговорено с ирония. Колев заяви: \"Не знам дали можете да изготвите профил, преди малко твърдяхте, че не можем да изберем нов председател на ВАС, а сега искате профил да му правите\".\"Каквито и профили да правим - ляв, десен, анфас, той (новият председател на ВАС - бел.ред.) може да е лош за следващия ВСС\", коментира от своя страна Румен Георгиев. След като пленумът гласува и не подкрепи двете предложения - изборът на наследник на Колев да се направи от следващия ВСС,Председателят на ВКС Лозан Панов призова разговорът да не преминава към персонални нападки и изместване на темата. Опита и да даде логични аргументи срещу датата 11 септември. \"Кандидатите за председател на ВАС се изслушват от общо събрание на съдиите, които изказват становища. Във варианта на Колев виждаме, че датата 11 септември. Това е непосредствено след съдебната ваканция през август като много съдии използват и първите дни на септември, включително и при възможност до 15 септември. Така колегите от ВАС може да не участват в общото събрание и да изразят становище\", обясни Панов.Подкрепи го Галина Карагьозова, според която сроковете следва да бъдат \"разписани като не чак толкова припряни, а разумни\". Допълни, че предложението на Колев е само с десет дни по-рано, а 11-ти септември е веднага след празнични дни и не е четвъртък, който е деня за заседания на пленума.Колев отговори, че винаги на такива избори заседанията се провеждат на извънредни дати, което било свързано с участие на националните телевизии. И попита \"А защо да не бъдат максимално съкратени сроковете, след като законът го позволява\".\"Съжалявам, че се включвам в оспорваните ви дебати в пет без петнадесет\", започна изказването си Румен Георгиев, видимо подразнен от проточилата се дискусия. \"Вече са ясни позициите, съжалявам за загубеното време. Калин Калпакчиев има най-голяма вина, защото той даде тон за песен\", продължи с гнева си Георгиев.По думите му колкото и да е презрян този ВСС е избрал и повишил много хора - спорни и безспорни. Според него всички варианти на дата за избор на председател на ВАС са лоши - \"просто такова е времето\". \"Това не е мой мач, вие вземате решенията\", завърши той.Репликира го Лозан Панов, който му припомни, че това е важен проблем за съдебната система и с изказването си е подценил въпрос от ключово значение. Юлия Ковачева пък се обърна към Колев и заяви, че неговото предложение без мотиви сгъстява сроковете. Припомни, че заседанията във ВАС започват на 18 септември, което ще затрудни много съдии да участват на общото събрание за изслушване на кандидатите преди избора им от ВСС.\"Всеки съдия, който се интересува кой ще му бъде председател ще намери начин да присъства\", отговори ѝ Колев. Допълни, че съдебната ваканция започва, но и свършва. Заяви и че датата 21-ви септември е също без аргументи. Това той повтаряше по време на цялото заседание, въпреки че Панов и Ковачева на няколко пъти му обясниха, че датата е съобразена с ваканцията в съдебната система и почивните дни през септември. Освен това е четвъртък, който е денят за редовни заседания на пленума. По-далечната дата ще даде и време за публикуване на въпроси към кандидатите и колегите им ще могат да се запознаят с тях, както и с отговорите на претендентите за ръководния пост във Върховния съд, който контролира всички актове на властта. ", "date": "2017.05.11", "title": "По искане на председателя на Върховния административен съд, този съвет ще избере негов наследник (обновена)"}
{"url": "http://www.dnevnik.bg/razvlechenie/2017/05/11/2969453_iziavata_na_bulgarskiia_uchastnik_na_evroviziia_v_krim/", "text": "Българският участник в \"Евровизия\" Кристиан Костов действително е посетил като малолетен анексирания от Русия Крим, но за визитата не е искано разрешение от родителите му, нито е бил придружен от тях. Той е бил там като част от детска вокална група към руското телевизионно риалити The Voice Kids за изява по случай деня на детето през 2014 г.Това се казва в изявление на българската делегация на конкурса в Киев, разпространено от БНТ. Повод за него станаха публикации в български и руски медии, че Костов попада под ударите на същия закон, заради който руската участничка Юлия Самойлова не бе допусната до конкурса - посещение в Крим без разрешение от украинските власти. Тазгодишното издание на \"Евровизия\" се състои в Киев и все повече се превръща в заложник на обтегнатите отношения между Русия и Украйна.Според законите на Украйна се смята, че който посещава \"временно окупираните територии\" без разрешение от Киев, подлежи на санкция, включително забрана за достъп до страната. Костов има и руско гражданство и московско жителство. Крим бе анексиран през пролетта на 2014 г.Но Кристиан е роден на 15 март 2000 г. и към момента на появата си в Крим на 1 юни е бил на 14 години. Отговорност за действията му носят родителите му, които не са били уведомени за пътуването. Посещението е продължилно няколко часа, посочват още от БНТ. Те не конкретизират дали домакините на \"Евровизия\" са разглеждали случая, липсва и официален коментар от Киев дали това може да се отрази на участието му в тазвечершния полуфинал.", "date": "2017.05.11", "title": "Изявата на българския участник на \"Евровизия\" в Крим станала без съгласието на родителите му"}
{"url": "http://www.dnevnik.bg/video/novinite_na_bnt/2017/05/11/2969497_video_drugite_novini/", "text": "\"Другите новини\" е рубрика за уеб новини на БНТ.- Ози Озбърн ще озвучи голямото лунно затъмнение през август- \"Котките\" стъпват на българска сцена от тази вечер", "date": "2017.05.11", "title": "Видео: Другите новини"}
{"url": "http://www.dnevnik.bg/bulgaria/2017/05/11/2969495_shef_v_bulgarski_poshti_i_zam-kmet_na_plovdiv_stanaha/", "text": "Със заповед на министър-председателя Бойко Борисов са назначени четирима зам.-министри, съобщи правителствената пресслужба.", "date": "2017.05.11", "title": "Шеф в \"Български пощи\" и зам.-кмет на Пловдив станаха зам.-министри"}
{"url": "http://www.dnevnik.bg/politika/2017/05/11/2969400_nastimir_ananiev_napusna_dvijenie_bulgariia_na/", "text": "Настимир Ананиев, който беше депутат от Реформаторския блок, обяви във Facebooк, че напуска Движение \"България на гражданите\". Една от причините, който той посочва за решението си да напусне партията, основана от Меглена Кунева, е нежеланието на председателя на предизборния щаб Найден Зеленогорски да подаде оставка след неуспеха на изборите. \"Не може да проповядваш мантрата за личната отговорност, а когато е морално пръв да хвърлиш оставка, да не го правиш\", написа Ананиев за Зеленогорски.\"Всъщност това е преходът и към следващата причина и това е така нужната съществена промяна в ДБГ, предаването на щафетата на нови лица е важно и необходимо, но като гледам как хора като г-н \"няма да подам оставка\" пак се готвят да започват новия разговор за десницата, съм доста скептичен. Ама, чакайте, нали вие над 20 години все спасявате десницата и започвате все нови разговори за нея, а вижте докъде я докарахте\", написа още Ананиев.Друга причини е отлагането на конгрес на ДБГ, който трябваше да се проведе в края на юни, но бе пренасрочен за края на годината.Като последна причина, която той споменава, е \"една цензура, която беше наложена и която не мога приема и е против всичките ми разбирания затова как е правилно и принципно да се случват нещата в една партия\".Ето и още от статуса на Ананиев: \"В края на мандата на излизане от Народното събрание един журналист ме попита: \"Вие какво откраднахте за две години депутатство?\" Стряскащ въпрос, но отговорът винаги ме е тормозил - откраднах от времето, което трябваше да прекарам с моите деца, жена, семейство и приятели, и затова искам да им благодаря за подкрепата и разбирането. Също благодаря на всички, които ме подкрепяха и духом, и тялом през тези години и гласуваха неведнъж за мен и за формацията, която представлявах. Искам да благодаря специално и на една група от хора (те си знаят кои са) от ДБГ, които подкрепиха моето решение и аргументи за напускане на партията. Влизането в парламента ми показа много, видях с очите си мръсотията в политиката и защо Народното събрание има един от най-лошите рейтинги, но видях и надежда, видях малка група (не повече от 20-25 човека) от хора от различни формации, които искаха някакви нормални неща да се случат и хвърляха усилия в правилна посока и в интерес на българските граждани.Има каузи, които си заслужават и за които ще работя! Има и енергия, и хора, за които и с които си заслужава да работиш! Вярвам, че политика се прави с уважение към хората, чието доверие искаш, както и към тези, на които разчиташ в съвместната работа! Аз оставам обществено ангажиран и активен!\"", "date": "2017.05.11", "title": "Настимир Ананиев напусна Движение \"България на гражданите\""}
{"url": "http://www.dnevnik.bg/sviat/2017/05/11/2969557_prezidentut_na_kosovo_svika_predsrochni_izbori_na_11/", "text": "Косовският президент  насрочи извънредни парламентарни избори за 11 юни, след като вот на недоверие свали правителството, съобщава радио \"Свободна Европа\".В сряда депутатите гласуваха за оставката на премиера Иса Мустафа, който дойде на власт преди три години. Опозицията внесе вот на недоверие с обвинението, че кабинетът не е изпълнил предизборните си обещания.Така през юни Косово ще гласува за трети път, откакто обяви независимост през 2008 г. Най-младата балканска държава остава една от най-бедните в ЕС, като над една трета от населението в трудоспособна възраст е безработно, въпреки сравнително мощния ръст от близо 4% на година, припомня \"Ройтерс\".Съобщението бе направено след среща на  с представители на всичи политически партии.Македонското електронно издание МКД цитира регионални експерти, според които в следващия кабинет може да се очаква парламентарно мнозинство с превес на партиите на Тачи, на бившия премиер  или на някогашния министър на транспорта и прочут командир от от Армията за освобождение на Косово (АОК) .", "date": "2017.05.11", "title": "Президентът на Косово свика предсрочни избори на 11 юни"}
{"url": "http://www.dnevnik.bg/sviat/2017/05/11/2969519_vuzrastnite_izbirateli_vuv_franciia_sa_predpocheli_da/", "text": "Гласоподавателите на възраст над 65 години във Франция масово са избрали да пуснат празни бюлетини, пише \"Ройтерс\", като цитира собствено изследване и данни от социологически агенции.Резултати от проучване на \"Ройтерс\" сочат, че съществува тясна връзка между пуснатите празни или надраскани бюлетини – знак на протест във Франция – и избирателите над 65 г. Агенцията отбелязва, че никоя друга категория, била тя доходи или образование, не е толкова тясно свързана с вота, възприеман като израз на негодувание срещу всички кандидати.Изглежда възрастните гласоподаватели, повече от всички останали, са се чувствали отблъснати от идеята да подкрепят или млад центрист, който не се вписва в традиционната френска политика, или крайнодесен кандидат, отхвърлящ еврото.В проучване, проведено преди спечеления от  втори тур на изборите, агенция \"Опиниънуей\" установи, че близо 14% от пенсионираните избиратели планират да гласуват протестно – повече от всички други категории във френското общество.\"Виждаме, че причината хората от тази част на населението да не са доволни е по-скоро политическа, отколкото социологическа, заради това, че те са недоволни от последния президент, а не искат и Еманюел Макрон\", казва Брюно Жанбар от \"Опиниънуей\".\"Да гласуват за Националния фронт също беше в разрез с ценностите им – особено заради спомена за Втората световна война и позициите на Националния фронт за еврото\", каза той.Жером Сент-Мари от агенция \"ПолингВокс\" има друга теория. Според него повече възрастни хора живеят в малки селца, където биха искали да се въздържат, но не страхуват да не бъдат заклеймени от общността. \"В провинциалните области и в частност в малките градове, ако не гласувате, ще се знае и ще ви се мръщят\", обясни Сент-Мари.", "date": "2017.05.11", "title": "Възрастните избиратели във Франция са предпочели да гласуват протестно, сочи проучване"}
{"url": "http://www.dnevnik.bg/evropa/zemedelie/2017/05/11/2969561_ministerstvoto_shte_opita_da_produlji_finansiraneto_za/", "text": "Министерството на земеделието ще анализира възможностите за ново кандидатстване за финансиране по мярка 10 \"Агроекология и климат\" и мярка 11 \"Биоземеделие\" от Програмата за развитие на селските райони, съобщи \"Фокус\".Приемът  обяснението за свръхфинансиране в предишните години.На заседанието на парламентарната бюджетна комисия днес новият министър на земеделието Румен Порожанов, който беше освободен от служебното правителство от ръководния пост във фонд \"Земеделие\" коментира: \"Това, че се пропиля буквално времето за прием, не го коментирам. Не обичам да говоря за миналото. Трябва да гледаме напред\".Министърът на земеделието в кабинета \"Борисов 2\" Десислава Танева, която сега оглавява земеделската комисия, Десислава Танева заяви, че министър Порожанов има достатъчно лостове, с които да управлява риска и бюджета до края на програмния период. \"Спирането на този прием като прогнозируемост за сектора, за бизнеса, е много лошо послание\", каза Танева и подчерта, че финансирането на сектори, които са били обявени за приоритет, не трябва да спира през тази година. Кампанията за директните плащания ще бъде удължена с между 10 и 15 дни след 15 май, се разбра от думите на Порожанов. Той обеща от следващата година подаването на документи да става по електронен път. Министърът очаква обществената поръчка за това да бъде подготвена до 30 юни.", "date": "2017.05.11", "title": "Министерството ще опита да продължи финансирането за агроекология и биоземеделие"}
{"url": "http://www.dnevnik.bg/kultura/2017/05/11/2969339_cenni_rukopisi_sa_izlojeni_v_nacionalnata_biblioteka/", "text": "\"Бъдещето е част от миналото, то стъпва на натрупания човешки опит и знание, които изграждат мост към другия бряг – бъдещето на нашата цивилизация. А там бъдещето на обикновения човек е обречено на знанието.\" С тези думи доц. Красимира Александрова, директор на Националната библиотека \"Св. св. Климент Охридски\", откри днешния празник на библиотечните и информационните специалисти 11 май.Днес в библиотеката е ден на отворените врати. Събитието беше съпътствано с откриването на две изложби - \"Книги, посоки, публики\" с ценни старопечатни издания, която може да бъде разгледана в централното фоайе на сградата, и експозицията \"Международно сътрудничество\", намираща се в западното фоайе на библиотеката.\"Книги, посоки, публики\" представя някои от най-ценните притежания на фонда на библиотеката. Изложбата включва 13 цветни пана, разделени по три отдела на Националната библиотека - \"Ръкописи и старопечатни книги\", \"Български исторически архив\" и \"Ориенталски сбирки\", както и 4 безценни исторически експоната – обков на Етрополското четириевангелие от 1758 г., благодарствен адрес до княз Александър I Батенберг от пловдивските граждани по случай съединението на Княжество България и Източна Румелия от 1886 г., \"Поема за Тимур\", също известна като \"Книга за Победите\", и \"Матуридиевите разяснения\".На цветните пана са изобразени страници от текстове от изключително значение за българската и световната история. Снимки на първия препис на \"История славянобългарска\", който е изписан, украсен и подвързан от Софроний Врачански, документът, утвърждаващ избирането на видинския митрополит Антим I за пръв български екзарх, и много други интересни книги могат да бъдат намерени в изложбата.Включени са и страници от ключови за българската история книги като \"Абагар\" на Филип Станиславов, издадена през 1651 г. - първата печатна книга с новобългарски езикови елементи, както и \"Рибният буквар\" на Петър Берон от 1824 г. - първият светски буквар на новобългарски език.Книгите от отдел \"Ориенталски сбирки\" се отличават с красивата си изработка, като някои са оригинални текстове на султана, белязани с личния му знак. Някои от текстовете са написани на османски турски език, който представлява комбинация между турски, арабски и персийски език.Експозицията \"Международно сътрудничество\" представя редица международни издания, получени от библиотечния фонд през последните 6 месеца под формата на дарения. Там може да се види първият превод на романа \"Под игото\" на фински език от 1910 г., китайският епос \"Сън в алени покои\" в превод на български език и внушителен географски атлас, дарен от Академията на науките на Азербайджан.", "date": "2017.05.11", "title": "Ценни ръкописи са изложени в Националната библиотека по случай 11 май"}
{"url": "http://www.dnevnik.bg/sport/2017/05/11/2969323_s_velosiped_na_putia_kak_incidentite_s_nai-dobrite/", "text": "\"Щом може да се случи на шампиона в \"Тур дьо Франс\", значи никой не е в безопасност.\" Това заяви колоездачът на \"Астана\" Паоло Тиралонго след инцидента, при който трикратният победител в най-престижното състезание в света Фрум заяви, че е бил ударен нарочно от нетърпелив шофьор в близост до дома си в Монако. Той се размина само с няколко леки охлузвания и един унищожен велосипед. Още на следващия ден британецът получи нов и поднови тренировките.Един от най-силните италиански състезатели Микеле Скарпони обаче нямаше неговия късмет.  - също докато тренира в близост до дома си (във Филотрано), и почина от раните.В началото на май петима колоездачи от аматьорския клуб Atletic Llebeig бяха блъснати край испанския град Олива, като двама загинаха на място, един беше приет в болница в тежко състояние, а другите двама бяха настанени за лечение с по-леки травми. Полицейската проверка е установила, че шофьорът е карал под влиянието на алкохол и наркотични вещества, съобщи \"Ас\".Трагичен инцидент с велосипедист наскоро имаше и в България. Един от най-добрите шосейни колоездачи у нас - Мартин Гачев, загина на 24 февруари, след като беше блъснат от турски тир на главния път I-8 близо до Божурище.Зачестилите инциденти повдигнаха въпроса за сигурността на колоездачите на пътя. Случаите с някои от големите имена в професионалния спорт направи така, че да се привлече вниманието. Нещо, за което . Въпросът е какво ще последва.\"Не е само във Франция, Италия, Канада или Америка. Това се случва с нас навсякъде по света. Навсякъде има опасност и затова трябва много да внимаваме. Преди всичко обаче шофьорите трябва да уважават колоездачите. Не само професионалните състезатели, а изобщо всички велосипедисти. Просто имайте уважение към законите по пътищата\", заяви Тиралонго, който беше съотборник с покойния Скарпони през последните три години и половина.По последни данни дялът на загиналите велосипедисти при пътно-транспортни произшествия в Европа е 8% и продължава да се увеличава. В България само през 2015 г. са загинали 29 колоездачи, което е изключително тревожна статистика предвид малкия брой велосипедисти в страната.\"Определено става все по-опасно, защото броят на автомобилите непрекъснато расте. Шофьорите не ни приемат като равноправни водачи, но ние също сме участници в движението. Ясно е, че в днешното ежедневие всички за изнервени, но трябва да има по-голямо уважение към колоездачите\", коментира пред \"Дневник\" най-добрият български състезател в професионалното колоездене Николай Михайлов.За разлика от България, по главните пътни артерии в много от европейските страни има отделна лента за велосипедисти с дължина метър и половина, разказва Михайлов, който през по-голямата част от годината тренира и се състезава в чужбина. Дори това обаче не може да спре увеличаващия се брой инциденти с блъснати колоездачи.\"Броят им продължава да расте и за съжаление нищо не се променя\", заяви един от най-титулуваните испански състезатели Алехандро Валверде. \"Нуждаем се от повече уважение от шофьорите и по-строги санкции\", допълни той.Сходно мнение изрази и сънародникът му Хоаким Родригес. \"Не можем да продължаваме така. Трябва да се спре с това веднъж завинаги. Колко смъртни случая трябва да имаме, за да се предприемат някакви законодателни мерки? Уважавайте колоездачите\", призова той. ", "date": "2017.05.11", "title": "С велосипед на пътя: Как инцидентите с най-добрите колоездачи повдигнаха въпроса за сигурността по цял свят"}
{"url": "http://www.dnevnik.bg/politika/2017/05/11/2969494_pone_chetirima_shte_sa_kandidatite_za_nov_predsedatel/", "text": "Поне четирима ще са кандидатите за нов председател на \"Демократи за силна България\", който ще бъде избран на Националното събрание на партията на 10 юни в аулата на УАСГ. До свикването на събранието се стигна, след като лидерът на ДСБ и \"Нова република\" Радан Кънев  като лидер на двете формации, след като коалицията остана извън парламента на изборите през март.Все още няма официално депозиран протокол за номинация, каза секретарят на ДСБ Емил Мачиков пред \"Дневник\". Той добави, че все още текат изслушванията и номинациите на партийните организации, а на самото събрание може да се появят още желаещи да бъдат лидери на партията основана от Иван Костов. Според Мачиков засега има двама сериозни кандидати и още двама, които искат да участват, но не посочи кои са те. Според други източници, сериозни кандидати са бившият депутат Атанас Атанасов и евродепутатът Светослав Малинов. \"Аз съм издигнал кандидатурата си и смятам, че този дебат трябва да води във вътрешно-партийните формати, а не чрез медиите\", коментира Атанасов пред \"Дневник\".Мачиков смята, че е много вероятно лидерът в оставка Радан Кънев да бъде номиниран, но ще си подаде отвод. Той ще продължи да бъде активна политическа фигура и вероятно ще бъде част от ръководството, каза Мачиков за Радан Кънев.Ралица Кирилова, която беше председател на изборен щаб на ДСБ София и парламентарен секретар на министерството на образованието, обяви през профила си във Facebook, че е получила номинации, за да участва като кандидат за председател на ДСБ.", "date": "2017.05.11", "title": "Поне четирима ще са кандидатите за нов председател на ДСБ"}
{"url": "http://www.dnevnik.bg/sviat/2017/05/11/2969504_evrosujuzut_odobri_okonchatelno_liberalizaciiata_na/", "text": "Съветът на ЕС утвърди днес решението за либерализация на визовия режим за украинците, съобщи еврокомисарят по миграцията Димитрис Аврамопулос. Това бе финалната стъпка от процеса, след като през февруари европарламентът и съветът  по предложението на Европейската комисия.Либерализацията ще влезе в сила 20 дни след като решението бъде публикувано в Официалния вестник на ЕС.Всички украинци, притежаващи биометрични паспорти, ще могат след това за максимално 90 дни не по-често от веднъж на половин година. Тези пътувания могат да бъдат с делова цел, с цел туризъм или посещения при приятели и роднини. Украинците обаче няма да имат право да работят или да учат през този период.Освобождаването от визи ще се прилага във всички страни членки без Великобритания и Ирландия. То ще важи и в Исландия, Лихтенщайн, Норвегия и Швейцария.\"Днешното решение е признание за успешните и всеобхватни реформи, проведени от Украйна, често в много трудни обстоятелства. От самото начало  сериозното си ангажиране в борбата срещу корупцията и проведоха важни реформи в управлението на границите и борбата с дискриминацията. Украйна измина дълъг път и днес получава признание и награда за това\", заяви еврокомисарят Димитрис Аврамополус.Миналата година евродепутатите  за трети държави на фона на либерализацията за Украйна, Грузия и Косово. Според новите правила режимът за безвизово пътуване може да бъде временно отменян в един или повече от следните случаи:- значително увеличение на броя граждани на съответната страна, на които е отказан достъп или които са останали нерегламентирано на територията на ЕС;- значително увеличение на броя на необоснованите молби за убежище;- влошаване на сътрудничеството за връщане на мигранти;- увеличаване на риска или непосредствените заплахи за обществените политики или вътрешната сигурност, свързани с граждани на съответната трета страна.Механизмът ще може да бъде задействан както от държавите членки, така и от Европейската комисия, уточняват от пресслужбата на ЕП.", "date": "2017.05.11", "title": "Евросъюзът одобри окончателно либерализацията на визите за украинци"}
{"url": "http://www.dnevnik.bg/video/2017/05/11/2969525_video_grafit_na_celuvka_mejdu_svetiia_otec_i_diavolut/", "text": "Нарисувани в естествен ръст, папа Франциск и президентът Доналд Тръмп се целуват на графит на стена до Ватикана. Творението, подписано от TVBoy (предполага се, че това е италианецът Салваторе Бенинтенде), се появи по-малко от две седмици преди срещата между двамата на 24 май.\"Ройтерс\" разказва, че графитът, изрисуван върху хартия и залепен през нощта върху стената, е поредният за последните няколко месеца в Рим, на който се появява папата.Този път той е изрисуван с ореол на светец, докато целува Тръмп, а от от прочутата прическа на американския президент се подават дяволски рога. Изображението на американеца е допълнено със златен часовник и пистолет в кобур.Върху пояса на Франциск пише \"Доброто прощава на Дявола\".Графитът е на улица \"Пътят към Банка \"Свети Дух\", водеща към моста \"Сант Анджело\" над река Тибър.\"Доста е провокативно, но не е прекалено шокиращо за някой, идващ от Америка\", коментира Виктор, турист от Бърбанк, щата Калифорния. \"Тръмп изобщо не е уважаван от повечето американци, срамота е, че стана президент. Той е просто олицетворение на омразата. От друга страна, не разбирам съвсем подтекста на това да го изобразяват с папата. Но в САЩ много, много не уважават Тръмп.\"Холандката Лили Лоренс допълва, че се надява Тръмп да научи нещо от папата. \"Нещо за световния мир и очакванията на хората - такива неща.\"Графити на папата се премахват сравнително бързо от улиците на Рим от специална група, която местните медии критикуват заради това, че под претекста, че почиства, всъщност унищожава поп-кулутура. В Рим много сгради са надраскани с графити, а по тротоарите се трупат отпадъци заради лошо организираното почистване, допълват коментаторите.", "date": "2017.05.11", "title": "Видео: Графит на целувка между Светия Отец и \"Дяволът\" Тръмп"}
{"url": "http://www.dnevnik.bg/sport/2017/05/11/2969566_zlatomir_zagorchich_e_noviiat_trenyor_na_slaviia/", "text": "Бившият национал на България Златомир Загорчич е новият старши треньор на \"Славия\", съобщи столичният клуб чрез официалния си сайт. 45-годишният специалист ще замени на поста Владимир Иванов, който ще остане в треньорския екип като помощник.Мястото си в щаба запазват още треньорът на вратарите Радостин Станев и Мартин Кушев, който ще бъде втори асистент на Загорчич.\"Целият екип си остава. Ще работят заедно. Надявам се със Загорчич нещата да придобият съвсем друг вид още от следващия мач. Убеден съм, че той има качествата и ще се справи. Надявам се да остане дълго време\", заяви президентът на \"Славия\" Венцислав Стефанов пред \"Гонг\".Владимир Иванов пое първия отбор в началото на ноември след напускането на руснака Александър Тарханов. Бившият десен бек постигна седем победи, три равенства и осем загуби начело на белите.Тимът обаче се представя доста неубедително след началото на плейофната фаза и ще трябва да се бори за мястото си в Първа лига, след като остана трети в група А на втората осмица.\"Няма как да ми харесва. Миналата година играхме в Лига Европа, сега се борим за изпадане. Първият полусезон играхме с повече агресия и мъжество, сега нещата не стоят така. Ако знаех рецептата, със сигурност нямаше да се стигне до тук. Но просто явно така е във футбола - обикновено като не вървят нещата, се сменя треньорът\", каза още Стефанов.Той допълни, че клубът ще продължи да се придържа към политиката да разчита на млади играчи от школата си и при новия треньор.\"Славия\" ще е четвъртият отбор в треньорската кариера на Загорчич след сръбските \"Войводина\" и \"Доний Срем\" и \"Литекс\". Целта пред натурализирания сърбин е оставане в Първа лига, а за следващия сезон ще се мисли след края на настоящия, обясни Стефанов.", "date": "2017.05.11", "title": "Златомир Загорчич е новият треньор на \"Славия\""}
{"url": "http://www.dnevnik.bg/biznes/2017/05/11/2969571_prezidentut_radev_se_sreshtna_s_kamarata_na_stroitelite/", "text": "Президентът Румен Радев се е срещнал днес с представители на Камарата на строителите в България, които са го запознали с проблемите в отрасъла, между които липсата на кадри, критерият за най-ниска цена при възлагането на обществени поръчки и административната тежест за инвеститорите, съобщи прессекретариатът на държавния глава.\"Принципът за мълчаливото съгласие е сред приоритетите в управленската програма на правителството. В очакване сме тази мярка, която ще облекчи предприемачите, да влезе в сила\", коментира президентът. \"Липсата на подготвени и квалифицирани кадри е проблем за всеки бранш. Решение е въвеждането на професионалното образование в средното училище\", отбеляза Радев. Според него критерият за икономически най-изгодна оферта при възлагането на обществени поръчки е по-прецизното условие.\"Надзорът върху качеството на строителството у нас е също важна тема\", отбеляза държавният глава и изрази очакването си за засилване на контрола върху строителните дейности.Камарата на строителите представи на държавния глава идеите си по проекта за изграждане на автомагистрала \"Струма\". Дискутирани бяха и проблемите, свързани с енергийната ефективност на сградите и зимното поддържане на пътищата, се казва в прессъобщението.", "date": "2017.05.11", "title": "Президентът Радев се срещна с Камарата на строителите"}
{"url": "http://www.dnevnik.bg/politika/2017/05/11/2969569_i_antoni_trenchev_napusna_dvijenie_bulgariia_na/", "text": "Още един бивш депутат от Реформаторския блок - Антони Тренчев обяви, че напуска Движение \"България на гражданите\", след като това направи и. Във Facebook профила си Тренчев написа, че напуска, след \"дълго обмисляне\".Причините за моето дистанциране са много, написа Тренчев. Решаващ тласък му дал последният Национален съвет на ДБГ, на който се взело абсолютно погрешното според него решение да се отложи конгресът за неясно точно кога, при обявен такъв за юни \"Още тогава изразих готовността си да си направя отвод (при евентуални номинации) за председателското място, стига това да не ни отклони от правилния път на качествена и реално промяна\", написа Тренчев.След неуспеха на изборите в които коалицията \"Реформаторски блок - Глас Народен\", ДБГ беше напуснато и от други членове, като Боян Георгиев от Варна, който беше кандидат-депутат. В същото време от ДБГ твърдят, че няма отлив на членове. Такова изявление направиха от Движение \"България на гражданите\" - район Лозенец, където нямало нито един напуснал. \"В район Лозенец няма нито един напуснал. Ние, членовете на ДБГ-Лозенец, оставаме, за да се борим за една по-демократична държава и вярваме в бъдещите успехи на обединеното дясно и на ДБГ като част от него\".\"За съжаление усилията на нашия председател в оставка (Меглена Кунева б.р.) за истинска трансформация бяха умножени по нула. Аз в мимикрии не мога и няма да участвам, твърде високо мнение имам за себе си и за хората, към които такава мимикрия би била насочена. Нямаме нито времето, ни лукса, да се заблуждаваме – всички партии от така наречената десница или демократична общност, както гледам, че напоследък е модерно да се формулира, са в твърде лошо кондиция, ДБГ включително. Само радикална промяна в подхода би дало дори хипотетични шансове за някакво смислено присъствие в политическия живот на страната. Това не е самоцел, така че да осигурим временна заетост на 30-40 души. Важно е, защото действително като част от предното мнозинство успяхме да прокараме някои важни неща, които иначе нямаше да бъдат на лице днес и които бързо приехме за даденост. Трябва нов подход, които преминава през съвсем различно отношение към голямото животно в джунглата (ГЕРБ). Предмет на друг разговор (или монолог) е това обачеНе съм оптимист за това, което предстои в страната. Дано ме опровергаят, но вярвам.Стана малко мрачно, затова да завърша на позитивна нотка. Спокойно, няма толкова лесно да се куртулисате от политическите ми размисли и анализи, периодично ще ви облъчвам с тях по темите, които са ми важни и където смятам, че имам компетенция. Така че - stay tuned. Всъщност по-добър завършек е класическото - stay hungry, stay foolish.\"", "date": "2017.05.11", "title": "И Антони Тренчев напусна Движение \"България на гражданите\""}
{"url": "http://www.dnevnik.bg/kultura/2017/05/11/2969485_nositel_na_5_nagradi_grami_pristiga_za_festivala_a_to/", "text": "Множество артисти от световната джаз сцена, джамсешъни, пъстър арт-базар, детски музикални работилници, иновации и услуги, които ще подобрят качествено преживяването A to JazZ, обещаха организаторите на тридневното събитие, което ще се проведе от 7 до 9 юли в Южния парк.Бяха обявени и трите акцента на фестивала – групите Dirty Loops, Robert Glasper Experiment на пианиста и петкратен носител на \"Грами\" Робърт Гласпър и най-новият проект на басиста Крисчън Макбрайд New Jawn.Първата вечер ще бъде оглавена от Dirty Loops, шведско трио, известно с кавър версиите си на известни поп песни. Първият им голям успех е интерпретацията им на песента на Лейди Гага Just Dance, с която предизвикват интереса на световнопризнатите музикални продуценти Дейвид Фостър и Андреас Карлсон, които в последствие работят върху Loopfield - дебютният албум на групата.Стилът им е комбинация между фънк, поп и джаз, макар басистът на групата Хенрик Линдер да каза в интервю с EBS Sweden: \"Никога не сме се замисляли какъв жанр сме. Имаме влияния и от поп, и от фюжън, но и много други. Бандата е за прекрачване на граници.\"Награденият с пет награди \"Грами\" пианист Робърт Гласпър ще е акцентът на втората вечер на фестивала с проекта си Robert Glasper Experiment. Музиката му е силно повлияна от хип-хоп и R&B, но все пак прескача всички жанрове.Гласпър ще представя последния си албум Art Science, наречен от музикалния сайт Pitchfork \"най-реализирания им албум досега\".Американският басист от щата Филаделфия Крисчън Макбрайд ще оглави последната вечер на A to JazZ 2017 с формацията си New Jawn. Той е носител на общо четири статуетки \"Грами\" и виртуозното му свирене се отличава с отчетливи елементи на груув. Басистът се появава на над 300 албума през кариерата си.Програмата на A to JazZ 2017 включва редица международни джаз формации, включително испаската фюжън банда Mastretta, квартетът на словашкия тромпетист Лукаш Оравец и българският музикант Ангел Ковачев.Пълната програма на събитията е достъпна на .", "date": "2017.05.11", "title": "Носител на 5 награди \"Грами\" пристига за фестивала A to JazZ 2017"}
{"url": "http://www.dnevnik.bg/razvlechenie/2017/05/11/2969565_za_kristian_kostov_ne_e_imalo_zabrana_da_poseti_krim/", "text": "Казусът, който се опитаха да създадат украински блогър и руски медии около участието на Кристиан Костов на полуфинала на \"Евровизия\" в Киев, е измислен.Българският представител, който има и руско гражданство, е пял в детския лагер \"Артек\" на 1 юни 2014г. и точно в деня, когато той трябва да излезе на сцената, бе повдигнат въпрос не е ли редно заради това и на него да бъда забранено участие, както стана с рускинята Юлия Самойлова. На нея не бе позволено да пресече украинската граница, защото е пяла в Крим през 2015г.Костов няма нищо общо с това, не само защото тогава той е бил едва 14-годишен и не носи отговорност за нарушения.Причината е, че забраната чужденци да посещават анексираният през март 2014г. Кримски полуостров без разрешение от Киев, е въведена на 4 юни 2015г. - една година след неговото посещение там.Службата за национална сигурност на Украйна (СБУ) привлече вниманието към този факт .Още няма официална позиция на СБУ, но негов представител казва, че \"той е участвал преди да бъдат въведени правилата, които забраняват това\".Олена Гитлянска, говорителка на СБУ, , че и други служби участват във взимането на решение за достъп до украинска територия: \"Искам да напомня, че в съответствие с чл.3, ал. 13 от закона \"За правния статут на чужденците и лицата без гражданство\", решението за забраняване влизането в Украйна се взима от централен орган на изпълнителната власт, осигуряващ реализацията на държавната политика в сферата на миграцията, от Службата за сигурност на Украйна или от органите, отговарящи за държавната граница. (...) Решение за забрана се взима в случай, ако има наличие на достатъчно информация, получена по установения от закона ред, за извършване от чужденеца на опасно за обществото деяние, независимо от територията, на която е извършено, което противоречи на интересите за осигуряване безопасността на Украйна, предупреждението, разкриването и пресичането, на което е отнесено към компетенциите на СБУ\".Украинската гранична служба коментира пред \"Ройтерс\", че когато Костов е влязъл в страната за участие в \"Евровизия\", те не са разполагали с информация за негово посещение в анексирания Крим. \"Ще проучим информацията\", казва говорителят Олег Слободян, който допълва, че Костов вероятно не е нарушил украински закон, тъй като през 2014г. е бил малолетен и е бил на полуострова преди да влезе в сила новият режим.Съгласно  правила за незаконно посещение на Крим се смята и това, което е извършено от Русия, а не само от украинска територия. При рецидив то може да бъде санкционирано с до 8 години затвор, но наказанието произтича не просто от това, че някой е влязъл на полуострова, а когато го е направил \"с цел причиняване вреди на интересите на държавата\". В този смисъл, в Украйна са откривани дела срещу руски политици, но не и срещу обикновени туристи, посетили Крим.", "date": "2017.05.11", "title": "За Кристиан Костов не е имало забрана да посети Крим през 2014г."}
{"url": "http://www.dnevnik.bg/bulgaria/2017/05/11/2969582_biliana_giaurova_votut_za_noviia_sudeben_suvet_moje_da/", "text": "Най-точните думи, с които може да се охарактеризира извикването във Висшия съдебен съвет на шефовете на апелативните съдилища, за да бъдат питани каква информация е искал от тях във връзка с предстоящия избор на новия ВСС председателят на ВКС Лозан Панов, са:Това коментира пред БНР Биляна Гяурова-Вегертседер, директор на Български институт за правни инициативи (БИПИ), по повод днешното изслушване на апелативните председатели за проведените общи събрания на съдиите свързани с предстоящия избор на новите членове на ВСС.БИПИ е организацията, която от години стриктно, пряко и без никаква политизираност следи, аанализира и предлага решения по проблемите в съдебната власт.и ще покажем по всякакъв начин, че дори минималният опит да се говори за реална независимост на съдебната власт и за реално самоуправление на магистратите ще бъде смачкан по най-демонстративен начин\", допълни Гяурова впечатлението от действията на мнозинството във ВСС.Както се видя по-късно в хода на заседанието на ВСС днес, обясненията председателите на апелативните съдилища, въпреки че не уличаваха председателя на ВКС Панов в злоупотреба с власт или натиск,  недопустимо в подготовката на избора за нови членове на ВСС.Биляна Гяурова коментира и най-новия ход срещу Панов: че всички съдии от двете върховни съдилища и СГС са получили по пощата писма, които съдържат стари СРС и чрез тях се внушава че имало нещо непочтено около избора преди 10 години на Лозан Панов за шеф на Софийския административен съд.Тези методи за разправа с неудобните са не по-малко скандални от срещата на главния прокурор и двамата бизнесмени в частния офис на Гергов, коментира Гяурова. По думите й единственото което обединява този ВСС, е цинизмът и соченето с пръст. А ежедневната атака срещу председателя на ВКС е защотои не стана крепител на статуквото.Биляна Гяурова обърна внимание и на товаче според IT-специалисти няма пълна гаранция, че системата за електронно гласуване на може да бъде компрометирана и не може да бъде манипулиран изборът на новия ВСС.- в тези пликове, които ще получат магистратите, единственият линк е този който ги вкарва директно към системата за гласуване, липсва второ ниво на верификация\", заяви Гяурова.Въпреки предупрежденията на специалистите неотдавна да се извърши независима външна проверка на първичните кодове на информационната системата за електронен избор на членовете на Висшия съдебен съвет.", "date": "2017.05.11", "title": "Биляна Гяурова: Вотът за новия съдебен съвет може да бъде манипулиран"}
{"url": "http://www.dnevnik.bg/sviat/2017/05/11/2969556_makron_izdiga_stotici_kandidati_za_deputati_ot/", "text": "Партията на новоизбрания френски президент Еманюел Макрон, която на 11 юни за пръв път ще се яви на избори, издигна в листите си стотици кандидати от средите на гражданския сектор. Така бе спазено обещанието половината от издигнатите да са без политическа и партийна история в биографиите си.Освен това е изпълнено и обещанието да има баланс между кандидатите жени и мъже - от обявените в четвъртък имена на 428 кандидати по 214 са отделени за представители на двата пола.Генералният секретар на партията Ришар Феран каза на пресконференция, че останалите кандидати за общо 577 избирателни района все още се обсъждат, защото една от основните цели е да бъде постигнато работещо мнозинство за промяна в бъдещия парламент.Движението \"Напред!\" бе прекръстено и преструктурирано като партия с ново име - \"Напред за Републиката\".Друга новина от пресконференцията на Феран е, че партията няма да издига свой кандидат срещу бившия премиер социалист Манюел Валс. Той заяви преди дни, че иска да се кандидатира за депутат на Макрон, но партията напомни, че първо трябва да стане неин член и има за това само 24 часа.Привличането на Валс е важно като символ на разширяване обхвата на новата партия, но в същото време от \"Напред за Републиката\" внимават да не дават основание да ги критикуват, че се превръщат в убежище на представители на особено непопулярната социалистическа администрация на президента Франсоа Оланд.", "date": "2017.05.11", "title": "Макрон издига стотици кандидати за депутати от гражданския сектор"}
{"url": "http://www.dnevnik.bg/zelen/2017/05/11/2969590_niama_uvredeni_djuni_ot_koncesionera_na_plaja_oazis/", "text": "Няма нарушение на закона на плажа \"къмпинг Оазис\", където преди дни  Това констатират на проверката на място експертите на Министерството на туризма, съобщава пресцентърът на ведомството. Проверката е извършена съгласно Закона за устройството на черноморското крайбрежие (ЗУЧК) и Обединена специализирана карта на морските плажове и видове дюни.Резултатите от инспекцията показват, че фигуриращите в картата неподвижни дюни с тревна растителност – т.нар. сиви дюни съществуват, не са разрушени и концесионерът на плажа не е извършил забранени от закона действия.На територията обаче съществуват и зараждащи се подвижни дюни, които не попадат в забранителния списък за разрушаване на закона за устройство на Черноморието. Проверяващите от министерството са констатирали, че те не са разрушени, но на дюните. Към момента не е установен извършител, нито периода, в който е реализирано това действие. Резултатите ще бъдат изпратени до компетентните органи за разследване на случая.Към настоящия момент концесионерът на морския плаж обработва и почиства ивицата с допустимите технически средства, пишат още от министерството на туризма. От ведомството изтъкват, че това лято посетителите на плажа ще заплащат по-евтино – по 6.00 лв. за чадър и 6.00 лв. за шезлонг, за разлика от миналата година, когато цената на 1 бр. плажна принадлежност е била 10.00 лв.", "date": "2017.05.11", "title": "Няма увредени дюни от концесионера на плажа \"Оазис\", установи проверка"}
{"url": "http://www.dnevnik.bg/zelen/2017/05/11/2969574_noviiat_ekoministur_vuzduhut_v_sofiia_e_mnogo_po-chist/", "text": "\"Днес въздухът в София е много по-чист в сравнение с този от преди 35 години, когато работеше \"Кремиковци\". В момента нормите за замърсяване на въздуха на Европейския съюз са значително по-строги.\" Това сравнение направи новият министър на околната среда и водите Нено Димов по повод проблема с мръсния въздух в България, заради който редица български градове са в челните места в европейските класации и с който трябва да се справим спешно заради високия процент на преждевременна смърт, както и заради заведена наказателна процедура от Брюксел.В отговор на въпроса какво ще направи Министерство на околната среда и водите за справяне с проблема и причинителите му – трафика и битовото отопление, Димов обясни ,че мерките, които в момента се прилагат, ще продължат да бъдат изпълнявани и в бъдеще. За пример той даде подмяната и модернизирането на градския транспорт и изграждането на метрото.По повод факта, че новият министър не вярва, че човешката дейност е причина за промените в климата и определя  глобалното затопляне като измама за трилиони във видео в ютюб канала, Димов обясни, че става дума за научен спор, в който има привърженици и опоненти и той е от страната на опонентите. \"Аз много коректно давам една алтернативна, написал съм цяла дисертация,\" допълни още Ненов, който е автор на  \"Околната среда - от енвиронментализма до свободата\".По думите на Димов, макар да не е учен, а математик по образование, той може да прецени и да изкаже позицията си за климатичните промени, защото има докторска и магистърска работа, свързана с екологията и замърсяването на въздуха, както и достатъчно експертиза.Министърът увери, че МОСВ ще продължи да изпълнява поетите международни ангажименти свързани с политиките срещу климатичните промени на ЕС. Успоредно с това той си остави вратичка като допълни без конкретики, че трябва да се прецени \"дали няма друга гледна точка, която да бъде полезна в политиката за климата.\" В подкрепа на тезата си той даде за пример американския президент Доналд Тръмп, който също не вярва в климатичните промени и се зае да преустановява екологичните политики на Барак Обама.Като доказателство за тезата си, че глобално затопляне няма, Димов даде примера, развит във видео лекцията му, че топенето на леда на Северния полюс няма да повиши морското равнище, защото този лед вече е във водата и няма да промени масата. По думите му, екологичният проблем в този случай ще е друг: че сладката вода ще разреди солената и това ще има ефект върху рибата. \"Но не всеки – например англичанин с голяма къща, би платил заради една умряла риба,\" коментира новият министър на екологията.Запитан защо е назначен като министър от квотата на Патриотите след като цялата му политическа кариера е свързана с дясното, Нено Димов обясни, че е бил поканен от Каракачанов в качеството му на експерт в екологията и заради дългия му стаж в МОСВ, където е тръгнал от най-ниското стъпало и е стигнал до заместник министър.", "date": "2017.05.11", "title": "Новият екоминистър: Въздухът в София е много по-чист от преди 35 години с работещо \"Кремиковци\""}
{"url": "http://www.dnevnik.bg/sport/2017/05/11/2969598_shtastliv_gubesht_ot_kvalifikaciite_izhvurli_andi_muri/", "text": "Водачът в световната ранглиста Анди Мъри отпадна от тенис турнира в Мадрид. Шотландецът загуби с 3:6, 3:6 от щастливия губещ от квалификациите Борна Чорич.Хърватинът изигра силен мач и спечели след 1.26 часа, за да си осигури място в четвъртфиналите. Новината може да се окаже добра за Григор Димитров, който играе с Доминик Тийм. Победителят от мача им ще играе именно с Чорич в следващия кръг в петък.За Мъри това беше поредно неубедително представяне през сезона. Той записа серия колебливи резултати, като дотук през 2017 г. има 15 победи и шест загуби. Шотландецът спечели титлата в Дубай, а в Australian Open и мастърсите, в които участва, приключи неочаквано рано.Чорич пръв проби за 3:2, но Мъри веднага изравни. След това хърватинът влезе в серия и до края не позволи на съперника си да спечели свой сервис-гейм.При 5:3 заемащия 59-ото място в ранглистата на АТП Чорич поведе с 40:0. Той не можа да се възползва от първите две възможности за трети пореден пробив и успех в сета, но при следващата сполучи.Вторият сет вървеше без пробиви до 4:3. Тогава Чорич спечели гейм на нула при сервис на Мъри, а след това успя да приключи мача.", "date": "2017.05.11", "title": "Щастлив губещ от квалификациите изхвърли Анди Мъри от турнира в Мадрид"}
{"url": "http://www.dnevnik.bg/sport/2017/05/11/2969577_djokovich_i_nishikori_si_urediha_sreshta_v_14-finalite/", "text": "Миналогодишният шампион и двукратен носител на трофея Новак Джокович се класира за четвъртфиналите на турнира от сериите \"Мастърс\" в Мадрид. Сърбинът имаше труден тест срещу испанеца Фелисиано Лопес, но го преодоля в два сета - 6:4, 7:5 след 93 минути игра.В спор за място на полуфиналите световният номер 2 ще се изправи срещу шестия в схемата Кей Нишикори. Японецът стигна до финалната осмица в Мадрид за пета поредна година, след като победи испанския ветеран Давид Ферер с 6:4, 6:3.Джокович срещна сериозна съпротива от Лопес, който за пореден път демонстрира страхотния си сервис. Бившият номер 1 обаче също беше много стабилен на начален удар и почти не даде шансове на съперника в своите подавания.Сърбинът трябваше само веднъж да спасява точка за пробив и се справи със ситуацията. В същото време той реализира две от своите пет възможности - по една във всеки от двата сета, което беше достатъчно за победата.Джокович завърши мача с шест аса, вкара 68% от първите си сервиси и загуби само 17 от разиграните 65 точки в 11-те си подавания. Лопес пласира пет директни точки от начален удар и завърши с по-висок процент спечелени точки след първи сервис - 83% срещу 80%, но твърде рядко успяваше да постави под напрежение съперника, когато посрещаше.Носителят на 12 титли от Големия шлем, който в момента е без треньорски щаб, записа деветата си победа от десет мача срещу 35-годишния Лопес, който заема 38-ото място в световната ранглиста.За четвъртфиналите в тази долна половина на схемата се класира и Давид Гофен, който имаше нужда само от 74 миунти, за да победи поставения под №5 Милош Раонич с 6:4, 6:2. Белгиецът очаква в следващия кръг победителя от мача между Ник Кириос и рекордьора по титли в Мадрид Рафаел Надал.От горната половина до четвъртфиналите достигна Александър Зверев, който надигра Томаш Бердих с 6:4, 6:4. Представителят на Германия ще срещне в четвъртфиналите французина Беноа Пер или уругваеца Пабло Куевас.Другите два осминафинални сблъсъка в горната половина противопоставят световния номер 1 Анди Мъри срещу Борна Чорич и Григор Димитров срещу Доминик Тийм.", "date": "2017.05.11", "title": "Джокович и Нишикори си уредиха среща в 1/4-финалите в Мадрид"}
{"url": "http://www.dnevnik.bg/sviat/2017/05/11/2969593_krainodesen_aktivist_populiariziral_otkradnati_ot/", "text": "Американски крайнодесен активист, който първи разпространи в \"Туитър\" хакнатите имейли от кампанията на Еманюел Макрон, получи право на достъп до Белия дом, съобщи агенция \"Ройтерс\".Джак Пособиек – базиран във Вашингтон автор за консервативния сайт The Rebel Media, е получил временен достъп до Белия дом в началото на април, но е изпратил и искане за постоянен. Той е представител на поредната крайнодясна медия, която отразява президента Доналд Тръмп с възторг и нескрито одобрение.Достъпът на подобни сайтове до Белия дом се подобри, може би заради съветника на Тръмп – който преди това бе главен редактор на националистическия сайт Breitbart News.Пособиек заяви пред \"Ройтерс\", че е използва туитър акаунта си, за да съобщи за изтеклата информация, която е забелязал във 4chan. Той каза, че не се смята за част от крайнодесните медии и че не е свързан с Кремъл.В дните преди изборите той спекулира пред екстремния сайт InfoWars, че Макрон е бил дрогиран от млад, за да бъде контролиран. В Белия дом Пособиек се появи с приятелката си, представяща се под името Таня Тай, която твърди, че е от Беларус. Двамата се определят като \"десни славяни\".Експерти по сигурността твърдят, че той е бил първият човек в \"Туитър\", използвал хаштага #MacronLeaks. Това се е случило малко след публикуването на близо 10 гигабайта документи в Pastebin сайт, който позволява анонимно споделяне. Преди това Пособиек е намекнал в социалната мрежа, че скоро ще бъдат разкрити голям брой документи на Те изтекоха в петък късно пред нощта, преди изборите в неделя, макар че хакерската атака бе проведена много по-рано. Френските медии, на които им е забранено да разпространяват допитвания или информация, която може да промени  в последните два дни преди тях, не разпространиха новината. Политиците, за които тази забрана също важи, не коментираха документите.Макрон победи с огромна преднина в неделя крайнодясната, която иска страната да напусне Европейския съюз.Атаката е обект на разследване от френската полиция. Самият Макрон заяви, че  са били смесица от истински и фалшиви такива, с цел да всеят дезинформация и съмнения.Американската компания за киберразузнаване Flashpoint заяви, че предварителните им данни свързват атаката с хакерската групировка ATP 28, която има връзки с руското разузнаване.Хакването на кампанията на Макрон разтревожи експерти по киберсигурност, демократи и служители на американското разузнаване, които се боят, че може да съществува връзка между Русия и крайнодесни фигури в САЩ, пише агенцията.Двама служители на разузнаването заявиха пред \"Ройтерс\", че са все по-сигурни, че хакери, свързани с руското правителство, са изиграли роля в изборите във Франция.Разузнаването е на мнение, че хакерските атаки срещу Демократическата партия миналата година, извършени по подобен маниер, са били част от .", "date": "2017.05.11", "title": "Крайнодесен активист, популяризирал откраднати от Макрон документи, получи достъп до Белия дом"}
{"url": "http://www.dnevnik.bg/sviat/2017/05/11/2969601_video_franciia_zabrani_razvujdaneto_na_delfini_i/", "text": "Франция забрани развъждането на делфини и китове-убийци в плен и така разгневи множество зоопаркове, които твърдят, че това ще бъде жестоко.Целта на новите правила е да бъдат подобрени условията на живот на морските бозайници, пише агенция \"Ройтерс\". Властите в Париж следват примера на тези в Калифорния, които забраниха развъждането на косатки с надеждата да прекратят практиката те да бъдат държани в клетки за забавление на хората.Директорът на парка Antibes' Marineland Джон Кершоу заяви, че новият закон е в ущърб на животните. \"За да го наложим върху животните, ще трябва да ги стресираме. Ще ги разделим. Ще ги третираме с химикали, за да не се размножат. Сигурен съм, че това ще повлияе на дължината на живота им, така че не е нормално и не е логично, от една страна да създадеш закон, за да защитиш животните, а от друга – да ги тормозиш така. Не разбирам\".", "date": "2017.05.11", "title": "Видео: Франция забрани развъждането на делфини и китове-убийци"}
{"url": "http://www.dnevnik.bg/sport/2017/05/11/2969627_grigor_dimitrov_izpusna_pet_machbola_i_zagubi_ot_tiim/", "text": "Българският тенисист Григор Димитров пропусна пет мачбола, а с това и възможност за добро класиране в мастърса в Мадрид. Той загуби с 6:4, 4:6, 6:7 (9) срещу Доминик Тийм в осминафиналите на надпреварата.Димитров имаше инициативата в по-голямата част от мача. В тайбрека на третия сет той направи много важен минипробив и поведе с 6:3 точки, което му даде три поредни мачбола. Деветият в света Тийм съумя да се спаси, а при последвалото надлъгване излезе победител и след 11:9 спечели срещата.Развоят на мачовете от деня откри възможност за по-добро представяне на някой от двамата. По-рано щастливият губещ от квалификациите  и в четвъртфинала ще играе с Тийм.За Димитров това беше втора загуба от три мача с австриеца. Българинът подобри представянето си от миналия сезон в Мадрид, когато отпадна още в първия кръг.Тийм започна с ранен пробив и след като го защити, поведе с 2:0. Димитров отговори бързо и изравни за 2:2. Първият сет беше решен след маратонския десети гейм, в който българинът се възползва от четвъртата си възможност за пробив и поведе.Хасковлията проби пръв във втория сет и поведе с 3:1. Тийм се вдигна и влезе в серия от четири поредни гейма, което ги поведе към изравняването.Картината се повтори донякъде в третия сет. Димитров поведе с ранен пробив и водеше с 4:1, когато съперникът му успя да промени хода и изравни за 4:4. Последваха бързи сервис-геймове и мачът стигна до тайбрек. В него Димитров не можа да използва възможностите си и загуби.", "date": "2017.05.11", "title": "Григор Димитров изпусна пет мачбола и загуби от Тийм в Мадрид"}
{"url": "http://www.dnevnik.bg/bulgaria/2017/05/11/2969302_dans_i_mvr_predlagat_nov_zakon_sreshtu_praneto_na_pari/", "text": "Изцяло нов закон срещу прането на пари е публикуван на сайта на  Съвместна работна група на ДАНС и МВР е изготвила законопроекта, а в мотивите е записано, че са необходими множество и съществени промени и е прието да се изработи проект на нов Закон за мерките срещу изпирането на пари, който да отмени сега действащия.Основният аргумент за законовата промяна е съответствие с европейското законодателство. Главната промяна пък е,и които подлежат на по-обстойна проверка. Към тях се добавят членове на управителните органи на политически партии. Те ще бъдат проверявани освен за произхода на средствата си, а и за източника на богатството им.Сега за видна политическа личност се приемат президентът, премиерът и министрите, народните представители, конституционните и върховните съдии, кметовете, шефовете на държавни предприятия, висшите офицери, посланиците, ръководителите на централната банка и на Сметната палата. Под контрола на службите ще са и свързаните с тях хора, с които те имат брак или са във фактическо съжителство, както и деца и родители и техните съпрузи и роднините по съребрена линия до втора степен. Проектозаконът разширяват контрола и до всички физически лица, за които има данни, че са в близки \"търговски, професионални или други делови взаимоотношения\" с въпросната видна политическа личност или негови роднини. За спазване на изискванията на европейските директиви в мерките срещу прането на пари се \"включват комплексна проверка на клиентите, събиране и изготвяне на документи и друга информация и тяхното съхраняване, оценка на риска от изпиране на пари, разкриване на информация за съмнителни операции, сделки и клиенти, разкриване на друга информация за целите на закона, контрол върху дейността на задължените субекти и обмен на информация\".В законопроекта са разписани и видовете мерки за комплексна проверка – идентифициране наклиентите във финансовите учреждения и проверка на тяхната идентификация; идентифициране на действителния собственик, събиране на информация и оценка на целта и характера на деловите отношения, които са установени; установяване на произхода на средствата; текущо наблюдение върху установените делови отношения.Въведена е и опростена комплексна проверка при преценка на потенциалния риск от пране на пари или финансиране на тероризъм. За прилагането ѝ обаче ще се изисква одобрение от служител на висша ръководна длъжност спрямо задълженото лице.\",както и откриването или поддържането на анонимни депозитни сертификати или депозитни сертификати на фиктивно име\", се казва още в мотивите на законопроекта.Фирмите, регистрирани в България, както и всички физически и юридически лица и други правни образувания, които действат в страната в качеството си на доверителни собственици на тръстове, попечителски фондове и други подобни чуждестранни правни образувания да разполагат и предоставят подходяща, точна и актуална информация за собствениците им.В законопроекта е предвидена и възможност, при уведомление за пране на пари ДАНС да дава указания на задължените по закона за наблюдение на извършвани в рамките на деловото взаимоотношение сделки или операции за определен срок. Освен това задължените по закона и техните служители няма да имат право да уведомяват своя клиент или трети лица за разкриването пред ДАНС на информация по негови операции или сделки.МВР и ДАНС си дават още повече права - позволяват си ровене в регистри, събиране и обработване на информация. Предвижда се постоянен обмен на данни между ДАНС, МВР, прокуратурата, БНБ, КФН, министерствата на финансите и правосъдието, НАП, КОНПИ, Агенцията по вписванията, ВСС.\"Ефектът, който следва да постигне новото законодателство, е,както и по-доброто познаване на клиентите от страна на задължените субекти\", е записано в мотивите.\"До момента практиката показва, че някои от задължените субекти пренебрегват определени свои задължения, като това следва да бъде преодоляно именно с тези нови изисквания\", се казва още в мотивите. По тази причина се въвеждат по-високи санкции за неспазване на закона и се цели подобряване на контролните функции на надзорните органи.Службите очакват, че новият закон ще доведе до намаляване на случаите свързани с изпирането на пари и така \"ще бъде повишен интегритетът на финансовата система в страната, ще бъде постигнато по-високо ниво на доверие в същата, както от страна на гражданското общество, така и на бизнеса\". \"При намаляване случаите на изпиране на пари следва да бъдат намалени и свързаните с това предикатни (първоначални) престъпления, които генерират финансови активи. Що се касае до финансирането на тероризма, ползите, които следва да бъдат постигнати, са предимно социални чрез превенция на устоите на обществото\", се казва в оценката на въздействието на предложения закон.", "date": "2017.05.11", "title": "ДАНС и МВР предлагат нов закон срещу прането на пари с повече контрол над политиците"}
{"url": "http://www.dnevnik.bg/politika/2017/05/11/2969589_populizum_e_proektut_na_gerb_za_majoritaren_vot_obiavi/", "text": "Според депутата от БСП Филип Попов внесеният от ГЕРБ проект за мажоритарен избор на депутати е популизъм и желание на партията да е популярна, тъй като в проекта нямало никаква логика. Това обяви депутатът в ефира на БНТ.Той посочи, че партията му е против проекта, тъй като той щял да засили позициите на \"местните феодали\", които и без това оказват натиск на хората в малките населени места.Попов посочи, че ако се приеме такъв вариант, който не работи в никоя европейска държава, всеки път когато депутат стане министър или по друга причина напусне парламента, ще се налага да се правят частични избори, което ще е много скъпо.\"Това означава да влезем в спирала от безконечни избори, което ще струва много скъпо и ще доведе до абсолютна дестабилизация на политическата система. Колко страни в Европа са с такава точно система? Нито една. Няма логика в това предложение и затова казвам, че е популизъм и го правят, за да изпълнят някое обещание, за да наберат популярност\", обяви Попов.Друг аргумент на юриста е, че при такъв вариант ще бъде много трудно да се състави стабилно мнозинство.В отговор на въпрос депутатът посочи, че изпълнителната власт, а не държавният глава, както обяви ГЕРБ, трябва да се занимава с районирането при евентуално въвеждане на мажоритарен вот. Президентът няма такива функции по Конституция, напомни той.Попов обяви, че партията му ще подкрепи омбудсмана Мая Манолова в проекта й за ревизиране дейността на частните съдебни изпълнители. Според него този въпрос на практика се отнася до реформата в съдебната система, тъй като сега много българи разбирали, че се води дело за дългове срещу тях, едва когато частният съдебен изпълнител почукал на вратата им.В отговор на въпрос депутатът коментира и че кандидатурата на Мария Габриел за еврокомисар е трябвало да бъде обсъдена с основните политически сили, а на практика тя била назначена от правителството.", "date": "2017.05.11", "title": "Популизъм е проектът на ГЕРБ за мажоритарен вот, обяви Филип Попов от БСП"}
{"url": "http://www.dnevnik.bg/v_pamet/2017/05/11/2969655_pochina_jugo_vuten_-_nai-golemiiat_kolekcioner_na/", "text": "На 77-годишна възраст в Белгия е починал Хюго Вутен - най-големият меценат на българско изкуство, съобщава БНТ. Известният белгийски предприемач и колекционер откупи стотици произведения на български художници в тежките години на българския преход.Колекцията му с българско изкуство наброява над 700 творби на 130 художника, създадени между 1960 г. и наши дни. Сред тях са Кристо, Недко Солаков, Светлин Русев, Емил Попов, Павел Койчев и други. Днес тя е разположена в два музея - Art Center Hugo Voeten в Херенталс, близо до Антверпен и скулптурен парк в Геел.Вутен беше почетен консул на България в Белгия със седалище в Геел, доктор хонорис кауза на Националната художествена академия, член на Бюрото на Международната фондация \"Св.св. Кирил и Методий\" и носител на орден \"Стара планина - първа степен\" за цялостните си заслуги към българската култура.", "date": "2017.05.11", "title": "Почина Юго Вутен - най-големият колекционер на българско изкуство"}
{"url": "http://www.dnevnik.bg/sport/2017/05/11/2969660_beroe_si_osiguri_sreshta_s_botev_v_pleiofite_v_purva/", "text": "\"Берое\" спечели първото място в група Б от осмицата в Първа лига след успех с 3:0 срещу \"Нефтохимик\". В плейофа старозагорци ще играят с \"Ботев\".Другата среща противопоставя \"Верея\" и \"Пирин\". Победителите , а този, който го спечели, ще предизвика третия в класирането на Първа лига в опит да \"открадне\" правото му на участие в евротурнирите.Старозагорци спечелиха с головете на Венцислав Василев, Антон Карачанаков и Асен Георгиев.\"Берое\" започна с натиск и още в началните минути Мапуку, Василев и Салмикиди направиха пропуски. В 29-ата Карачанаков стреля от фаул, топката срещна гредата и Василев вкара.Карачанаков удвои в 38-ата минута. Той получи от Борислав Цонев и от движение се разписа.След почивката старозагорци продължиха да са по-дейни и стигнаха до трети гол. Георгиев беше точен в 63-ата минута с удар отблизо след центриране от ъглов удар.Гостите завършиха с десет души, след като Илия Миланов набързо си изкара два жълти картона и в 80-ата минута беше изгонен.В другия мач \"Локомотив\" (Горна Оряховица) спечели с 4:3 срещу \"Пирин\".", "date": "2017.05.11", "title": "\"Берое\" си осигури среща с \"Ботев\" в плейофите в Първа лига"}
{"url": "http://www.dnevnik.bg/sport/2017/05/11/2969679_nadal_dade_zaiavka_za_titlata_v_madrid_sus_skorostna/", "text": "Рафаел Надал се класира бързо за четвъртфиналите в турнир от сериите \"Мастърс\" в Мадрид. Четирикратният шампион в надпреварата се наложи с 6:3, 6:1 срещу Ник Кириос.Испанецът имаше нужда само от 73 минути, за да преодолее австралиеца. Следващият му съперник ще е Давид Гофен.\"Доволен съм, защото играх по-добре (от мача с Фабио Фонини). Спечелих срещу много труден съперник и се радвам, че съм четвъртфиналист\", каза Надал.Кириос показа познатото си противоречиво лице. Той прояви класата си в някои силни разигравания, но беше изпратен с освирквания заради отпусната игра в части от втория сет.Надал проби пръв в мача за 3:1, но съперникът му веднага отговори. Последва нов пробив и испанецът остана от водещата страна. Той приключи сета с гейм на нула.Във втория Краля на клея тръгна с пробив в маратонски гейм, което постави началото на силна серия, отвела го до 4:0. При 1:5 Кириос спаси два мачбола на свой сервис, но при третия Надал постигна целта си.По-рано от надпреварата  и водачът в световната ранглиста Анди Мъри. Новак Джокович .", "date": "2017.05.11", "title": "Надал даде заявка за титлата в Мадрид със скоростна победа срещу противоречивия Кириос"}
{"url": "http://www.dnevnik.bg/kultura/2017/05/11/2969661_poslednata_teritoriia_na_momchil_nikolov_e_romanut_na/", "text": "Книгата \"Последната територия\" на Момчил Николов бе обявена за роман на годината в конкурса на дарителския фонд \"13 века България\". Наградите бяха връчени във вечерта на 11 май, деня на Св.Св. Кирил и Методий, в литературен клуб \"Перото\".Пет романа конкурираха \"Последната територия\" за наградата - . \"Екс орбита\"на Васил Георгиев (носител на наградата за 2013 г. с романа си \"Апарат\"), \"Аз още броя дните\" на Георги Бърдаров, победителят в литературното риалити \"Ръкописът\", \"А Бог се смее\" на Мария Станкова, отнеслият наградата \"Хеликон\" \"Камбаната\" на Недялко Славов и новият роман на Христо Карастоянов \"Послепис\".Отличието бе присъдено на Момчил Николов от жури в състав проф. дфн Боян Биолчев (председател), доц. д-р Борис Минков, Деян Енев, Здравка Евтимова и доц. дфн Пламен Дойнов.\"Последната територия\" е петият роман на Момчил Николов след \"Хеш ойл\", \"Горният етаж\" и трилогията \"Кръглата риба\". Той е автор и на повести, пиеси и сборници с разкази като \"Пътници\", \"Фрагменти от стая\" и \"Лудата Дорис\". Откъс от романа .", "date": "2017.05.11", "title": "\"Последната територия\" на Момчил Николов е романът на годината на фонд \"13 века България\""}
{"url": "http://www.dnevnik.bg/sport/2017/05/11/2969670_plamen_konstantinov_izvede_lokomotiv_do_bronza_v/", "text": "Селекционерът на националния отбор по волейбол Пламен Константинов и воденият от него \"Локомотив\" спечелиха бронзовите медали в първенството на Русия. Съставът от Новосибирск победи с 3:0 (31:29, 25:22, 25:10) \"Белогорие\" (Белгород) в спора за третото място.\"Локомотив\" измъкна оспорвания първи гейм с 31:29, след което увеличи преднината си на 2:0. В третата част воденият от Константинов отбор имаше огромно превъзходство и заслужи победата.Селекционерът веднага пътува за София, за да се присъедини към започналата подготовка на националния отбор. Тази година предстоят участия в Световната лига и на Евроволей 2017.Шампион на Русия за четвърти пореден сезон стана \"Зенит\". Отборът на Владимир Алекно продължи пълната си хегемония след 3:0 (25:20, 25:17, 25:16) срещу \"Динамо\" (Москва).\"Зенит\" вече има девет титли, всичките спечелени след 2007 г. Наскоро отборът от Казан взе петата си купа от Шампионската лига. Освен това съставът е и световен клубен шампион за последните две години.", "date": "2017.05.11", "title": "Пламен Константинов изведе \"Локомотив\" до бронза в Русия, \"Зенит\" продължи хегемонията си"}
{"url": "http://www.dnevnik.bg/bulgaria/2017/05/11/2969624_borisov_kazal_na_putin_che_se_tursi_investitor_za/", "text": "Премиерът Бойко Борисов и руският президент Владимир Путин са обсъдили реализацията на големите енергийни проекти у нас. И от двете страни бил изразен интерес да се изгради на българска територия газовият хъб \"Балкан\". Борисов пък уведомил Путин, че България търси стратегически частен инвеститор за развитие на проекта, съобщават от правителствената информационна служба.Темите са били обсъдени по време на телефонен разговор, който е по повод третия премиерски пост на Борисов, се разбира от съобщението. Путин пожелал успешен мандат.Двамата отбелязали доброто развитие на търговско-икономическите отношения между България и РУсия и по-конкретно 20-процентния ръст на руските туристи и 18% ръст в двустранния стокообмен. Акцент бил поставен и на събитията, посветени на 25-годишнината на българо-руския договор за приятелски отношения и сътрудничество, както и на 140 години от Освобождението на България, която ще се отбележи през 2018 г.", "date": "2017.05.11", "title": "Борисов казал на Путин, че се търси инвеститор за \"Белене\""}
{"url": "http://www.dnevnik.bg/bulgaria/2017/05/11/2969654_poreden_sluchai_na_agresiia_v_uchilishte_v_sofiia/", "text": "Седмокласник е нападнал с юмруци петокласник и е блъснал главата му в радиатор в 38 училище в София, съобщи БНТ. Според родителите на учениците, станали свидетели на побоя, от ръководството на училището са се опитали да укрият случая заради доброто име на учебното заведение.Директорът твърди, че е взела мерки, но при такива ситуации ръцете й са вързани от закона. От Инспектората по образованието очакват писмените обяснения на директора и тогава ще предприемат проверка по случая.", "date": "2017.05.11", "title": "Пореден случай на агресия в училище в София"}
{"url": "http://www.dnevnik.bg/pr_sfera/2017/05/11/2959397_bashar_rahal_spira_za_kafe_na_benzinostanciia_shell/", "text": "Обновените търговски комплекси на Shell България се превръщат в новото предпочитано място за отдих и срещи, в града, и по време на път. Това проличава и от случайна среща на известния актьор Башар Рахал, който бе забелязан да пие ароматно еспресо на бензиностанция \"Изток\" на бул. \"Цариградско шосе\". След като зареди колата си и се освежи с напитка от студената витрина, Башар си поръча кафе и му се наслади в комфортната обстановка на обновения търговски обект, като даже отдели време да се снима със своя фенка, която го помоли за автограф.Не е изненада, че Башар е избрал да спре именно там. Той и всички клиенти на Shell вече могат да се насладят на ароматно италианско еспресо, сервирано в порцеланови чаши и приготвено по собствена рецепта с първокачествени кафе-машини. Новите места за срещи предлагат удобство и комфорт от висок клас, с разширен deli2go продуктов асортимент, качествена, здравословна и вкусна храна, която включва свежи салати, топли сандвичи и прясно изцедени сокове. Витрините вече са по-големи, за да могат клиентите бързо и лесно да откриват продуктите, които търсят., коментираОбновените търговски комплекси Shell разполагат с нови кътове за отдих, а осем от тях разполагат и с тераса, тъй като качествената почивка по време на път е от съществено значение за сигурното и безопасно пътуване. Паркингът към реновираните обекти е по-голям и леснодостъпен, а броят на касите е увеличен, за да бъде обслужването по-бързо. Предлага се и безплатен Wi-Fi., коментира", "date": "2017.05.11", "title": "Башар Рахал спира за кафе на бензиностанция Shell"}
