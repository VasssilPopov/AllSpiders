{"url": "http://www.bnews.bg/article/235201-bezplatno_obuchenie_v_spetsialnostite_v_koito_lipsvat_kadri", "text": "Безплатно обучение в университет срещу недостига на кадри. Идеята е на министерството на образованието. А целта - повишаване на интереса към специалностите, от които ще има най-голяма нужда пазара на труда в бъдеще. „Математика, химически науки, физически науки, религия, материали и материалознание. За тях няма да има ограничения в приема”, каза министърът на образованието и науката Красимир Вълчев. А държавното финансиране за други 15 неприоритетни специалности могат изцяло да бъдат спрени, информира \"Нова телевизия\". Като \"Икономика\" и \"Администрация и управление\". Висшите училища, в които не бъде утвърден държавен прием, ще могат да продължат да обучават студенти по тези специалности, но платено. Целта е повишаване на интереса към специалностите, от които ще има най-голяма нужда пазара на труда Безплатно обучение в университет срещу недостига на кадри. Идеята е на министерството на образованието. А целта - повишаване на интереса към специалностите, от които ще има най-голяма нужда пазара на труда в бъдеще. „Математика, химически науки, физически науки, религия, материали и материалознание. За тях няма да има ограничения в приема”, каза министърът на образованието и науката Красимир Вълчев. \r\nДопълнително ще бъдат финансирани и филиалите на университети в бедни региони на страната като Враца, Видин, Смолян и Кърджали - с цел висшето обучение там да се съхрани. А междувременно стана ясно, че нито едно висше училище у нас не е успяло да запълни план-приема си през настоящата учебна година. \r\n ", "date": "2018.01.13", "title": "Безплатно обучение в специалностите, в които липсват кадри?\r\n"}
{"url": "http://www.bnews.bg/article/235203-helikopter_se_razbi_v_arabsko_more_chetirima_zaginaha", "text": "Бреговата охрана на Индия съобщава, че четирима души са загинали при падането на хеликоптер в Арабско море, недалеч от град Мумбай, предава Интерфакс. На борда са се намирали петима сътрудници на индийската петролна и газова компания, както и двама пилоти. Възможно е броят на загиналите да се увеличи в сравнение с първоначално обявения. Операцията по издирване продължава. Хеликоптерът е изчезнал 15 минути след излитането си, преминавайки около 30 морски мири от крайбрежието.", "date": "2018.01.13", "title": "Хеликоптер се разби в Арабско море, четирима загинаха"}
{"url": "http://www.bnews.bg/article/235206-bum_na_gripa_u_nas_okolo_48_000_dushi_sa_zabolelite_v_stranata", "text": "Заболелите от грип в момента, по мои изчисления в последната седмица, са към 48 000 души в страната. Това каза в интервю за Агенция „Фокус“ директорът на Центъра по заразни и паразитни болести проф. Тодор Кантарджиев във връзка със зачестилите грипни заболявания. „Решението за обявяване на епидемични мерки в дадена област е по предложение на локалното РЗИ и се взима от местната управа. Фактически, за епидемичната обстановка в страната можем да кажем, че някои от областите имат една значително повишена заболеваемост. Това са: Перник, Пазарджик, Смолян, София-област, Сливен. За 5 дни сме изследвали 134 проби, като са доказани пет вируса H1N1 (пандемичен грип), H3N2. Останалите 34 са група B. Той обикновено се явява в началото и в края на епидемията. Засега виждате 34 са група B, а 6 са група А“, обясни проф. Кантарджиев. По думите му засегнати с много положителни проби от група В са: Пазарджик, Сливен, Благоевград, където има група А - H3N2 и H1N1. „H1N1е този, който преди години наричахме „свински грип“, H3N2 е грипът, който в момента доминира в САЩ и Западна Европа. До две седмици ще можем да кажем кой от тях ще вземе превес. Засега прави впечатление, че наистина е много голям процентът на група В грипни вируси“, каза още проф. Тодор Кантарджиев. \r\n ", "date": "2018.01.13", "title": "БУМ НА ГРИПА У НАС! Около 48 000 души са заболелите в страната \r\n\r\n"}
{"url": "http://www.bnews.bg/article/235207-stud_i_snyag_sledvashtata_sedmitsa_temperaturite_padat_do", "text": "Очакваме днес понижение на температурите и преминаване на дъжда в сняг по високите полета. Това заяви пред Никол Станкулова синоптикът от НИМХ в БАН Анастасия Стойчева.  \r\n\"В Добрич и Силистра вече превалява сняг. Най-студено бе утрото тази сутрин в Разград, около -1 градус\", добави тя. \"В планинските райони ще има най-много сняг. През нощта срещу понеделник и понеделник през деня ще има по-голяма снежна покривка, която може да достигне до 10 сантиметра\", каза Стойчева. \"Във вторник и сряда най-ниските минимални температури ще са около минус 5 градуса, а през деня ще се приближават към нулата\", добави синоптичката. \"Към сряда ще завали дъжд, ще задуха и южен вятър. Не е изключено да се образуват и поледици\", предупреди Стойчева. Никол Станкулова призова всички водачи да карат внимателно и да се съобразяват с метеорологичните условия. Най-голямо внимание и акцент в предупреждението си синоптичката отдели на понеделнишкото утро, когато снегът се очаква да е натрупал.  \r\n ", "date": "2018.01.13", "title": "СТУД И СНЯГ СЛЕДВАЩАТА СЕДМИЦА! Температурите падат до..."}
{"url": "http://www.bnews.bg/article/235183-rasistki_skandal_predi_svatbata_na_sina_na_maykal_dzhordan_s_balgarkata_radina", "text": "Истински расистки скандал се заформи в социалните мрежи, след като светът научи, че българката Радина Анева ще става снаха на баскетболната легенда Майкъл Джордан. \r\nЕдна от най-култовите рапърки на всички времена – Трина, побесня, след като видя заглавие в американски сайт. В него синът на Въздушния - Джефри Джордан, е зачислен към \"Отбора, който казва \"не\" на черните жени\". Въпросният хаштаг всъщност е в защита на смесените връзки и бракове, но името му оставя неприятен вкус сред афроамериканското население, което възнегодува и изкритикува остро заглавието на статията. \r\n\"Как се чувствате, когато видите този хаштаг\"? , попита видимо разочаровано рапърката Трина, а публикацията й предизвика истински фурор. В стотици коментари хората възнегодуваха срещу начина, по който е описана връзката между красивата Радина и 29-годишния известен наследник Джефри. \r\nВ текста се разказва как Джефри едва ли не е поел по стъпките на баща си, който през 2013 година се ожени за кубинския модел Ивет Прието. \r\nВъпреки възмутителните коментари под статиите САЩ се радват на новината за сродяването на Радина и Джефри. За предстоящата сватба се заговори още в края на септември. Тогава двамата влюбени бяха засечени на почивка в България. Те бяха тук по случай рождения ден на Радина. Тя използва момента да запознае бъдещия си съпруг с красотите на екзотичната ни за американците страна и, разбира се, да го представи на близките си. Няколко седмици по-късно двамата с Джефри се отправиха на любовно приключение на Хаваите. Именно там Джордан-младши поиска ръката на Радина - с огромен пръстен с голям диамант и множество малки скъпоценни камъчета около него. Американските медии сравняват пръстена на Радина с този на милионерската щерка Парис Хилтън, която се сгоди малко след нашенката. Те отбелязват, че изборът на Джефри е впечатляващ и стилен. \r\nРазбира се, Радина каза \"Да\". Двамата разкриха официално намеренията си за брак навръх Нова година, след като публикуваха снимка на сватбения дневник, в който Радина ще описва приготовленията за вълнуващото събитие.  Ясно е и че Радина, която е изключително активна и дисциплинирана, ще се занимае с организацията на цялото събитие, за да бъде по вкуса й. Първите дни на новата година тя прекарва, изучавайки най-новите сватбени тенденции, за да може да избере най-прекрасната рокля за събитието на живота си. \r\n\"Благодарна съм за това, че израснах като човек, за уроците на живота, за успеха и любовта, които преживях през отминалата година. Гледам напред, планирайки бъдещето, което се състои в това да поставя начало на семейството си с моя най-добър приятел\", гласи равносметката на успешната българка, която гради и солидна кариера като шеф екип в „Туенти Сенчъри Фокс“. \r\nКакто се вижда, на двамата влюбени въобще не им пука как останалите приемат новината за годежа им, защото най-хубавото за тях тепърва предстои, предават от България днес. \r\n ", "date": "2018.01.13", "title": "Расистки скандал преди сватбата на сина на Майкъл Джордан с българката Радина"}
{"url": "http://www.bnews.bg/article/235182-selin_dion_sas_seriozni_zdravoslovni_problemi", "text": "Поп звездата Селин Дион има сериозни здравословни проблеми и това наложи анулирането на концертите й в \"Сизър палас\" в Лас Вегас. Както е известно от години певицата е абонирана да пее в култовата зала. Очевидно обаче преумората от постоянните изяви се е отразила на състоянието на канадката. Във Фейсбук страницата й бе написано, че спектакъла й се отменя за неопределено време. Като причина е посочено, че Селин Дион има нареждане от лекаря й да си почива дълго време. Към момента обаче все още не е известна каква диагноза й е поставено. \"Най-вероятно става въпрос за преумора. През годините Селин почти никога не си е давала почивки. А това да излизаш всяка вечер пред публика си е изтощително\", коментират приближени до звездата. Тази неделя Дион ще почете паметта на съпруга си Рене Анджели, който беше и нейн мениджър. Той почина от рак на гърлото на 14 януари 2014 г. Въпреки болката от загубата дивата успя да се съвземе и направи две европейски турнета, след което се завърна на сцената в Лас Вегас. Именно в Париж започна да се шушука за любовна връзка между нея и танцьора й Пепе Муньос. Но в интервю за френското издание Gala той заяви, че двамата със Селин са само добри приятели. \r\n ", "date": "2018.01.13", "title": "Селин Дион със сериозни здравословни проблеми "}
{"url": "http://www.bnews.bg/article/235202-ekspert_po_antiterorizam_povtaryaneto_na_edni_i_sashti_falshivi_zaplahi_mozhe_da_se_okazhe_prikritie_za_istinski_udar", "text": "Повтарянето на едни и същи фалшиви заплахи може да се окаже прикритие за истински удар. Това заяви в интервю за седмичното обзорно предаване „Метроном“ на Радио „Фокус“ експертът по антитероризъм Христо Смоленов по повод фалшивите сигнали за взривни устройства на територията на страната. Според него някои от тежките криминални прояви, които белязаха началото на 2018 година и Европредседателството, може да се окажат част от дейност по създаване на нагласи в обществото и силите за сигурност, от които да произтече нещо по-сериозно.  „Обществото трябва да бъде достатъчно отговорно и търпимо към действията на специалните сили и полицията, защото те са длъжни по протокол да реагират на всяка подобна заплаха, за да няма неприятни изненади. Проблемът е друг – боя се, че българските сили за адекватно реагиране на такива дразнители все още не са получили необходимата организационна, техническа, финансова и обществена подкрепа. Обществото трябва най-накрая да се научи да пази своите защитници, да проявява разбиране и към техните трудности и към опитите им да се справят в условията на дефицит на пари, внимание и организационна култура“, уточни Христо Смоленов. Той посочи, че България се нуждае от нова управленска култура и организационни форми за преформатиране работата на съответните служби. Според експерта по антитероризъм тези служби трябва да имат свое отделно оперативно командване и да имат новаторски организирани информационни системи. ", "date": "2018.01.13", "title": "Eксперт по антитероризъм: Повтарянето на едни и същи фалшиви заплахи може да се окаже прикритие за истински удар"}
{"url": "http://www.bnews.bg/article/235196-pornoaktrisa_poluchila_130_000_dolara_za_da_si_malchi_za_seksualna_vrazka_s_tramp", "text": "Адвокат на президента на САЩ Доналд Тръмп е платил през 2016 година 130 000 долара на бивша порно актриса, за да си мълчи за сексуална връзка с магната на недвижимите имоти през 2006 година, според информация на \"Уолстрийт джърнъл\", опровергана снощи от Белия дом, съобщи Франс прес. Плащането е било договорено между адвоката Майкъл Коен и Стефани Клифорд месец преди президентските избори, спечелени от Тръмп, уточнява финансовият всекидневник. Клифорд, известна в порнографската индустрия като Сторми Даниълс, е казвала в тесен кръг, че е имала сексуални отношения с Тръмп през юли 2006 година по време на голф турнир с участието на високопоставени личности. По това време Тръмп вече е бил женен за сегашната си съпруга Мелания. Белият дом категорично опроверга в разпространено снощи комюнике да е имало каквито и да било срещи от сексуално естество между Доналд Тръмп и Сторми Даниълс. \r\n ", "date": "2018.01.13", "title": "Порноактриса получила 130 000 долара, за да си мълчи за сексуална връзка с Тръмп?"}
{"url": "http://www.bnews.bg/article/235204-zukarbarg_ne_znae_na_koy_svyat_e_pretarpya_ogromna_zaguba", "text": "Котировката на ценните книжа на компанията Facebook намаля с 4,5%, след като основателят на социалната мрежа Марк Зукърбърг обяви въвеждането на основни промени във формирането на Newsfeed-а. Така Зукърбърг, който притежава 14% от акциите на компанията, намали състоянието си с 3,2 млрд долара само за едно денонощие. За това свидетелстват данните от финансовата борса Nasdaq. По-рано създателят и шеф на Facebook съобщи, че планира да въведе основни изменения в платформата, насочени към укрепване на междуличностната комуникация и намаляване на общественото съдържание. В свое изявление Зукърбърг посочи още, че промените целят броят на публикациите от компании, брандове и медии да намалее за сметка на информацията, идваща от семейството и приятели. \"С тези промени се надявам, че хората ще започнат да прекарват по-малко време във Facebook, а самият престой в мрежата ще стане по-ценен и полезен\", заключи Зукърбърг.  \r\n ", "date": "2018.01.13", "title": "ЗУКЪРБЪРГ НЕ ЗНАЕ НА КОЙ СВЯТ Е! Претърпя огромна загуба!"}
{"url": "http://www.bnews.bg/article/235177-rayna_vdiga_eko_kashta", "text": "Фолк дивата Райна скоро ще се сдобие с нов дом – еко къща. С проекта се е нагърбила швейцарска архитектка, с която певицата се запознава по време на екскурзия в Куба. Парцелът вече е закупен, а решението да свие ново гнездо пилето на попфолка взима след смъртта на домашния си любимец. Пинчерът Дракон издъхнал в ръцете на изпълнителката на „Зле те чувам“ в апартамента й. Тя решила да заличи тежките спомени с ремонт, който обаче се проточил половин година и така дошла идеята за къща. „Знам, че може да изглежда странно, но аз съм живяла с това куче десет години“, обясни през сълзи пред Нова тв тя. Междувременно 36-годишната красавица отрече слуховете, че мъжът до нея е преподавател от Европа, който я води на екзотични екскурзии и е категорична, че не е богаташ.", "date": "2018.01.13", "title": "Райна вдига еко къща"}
{"url": "http://www.bnews.bg/article/235205-ograbiha_bivshiyat_kmet_na_pernik_ivan_ivanov_vizhte_podrobnosti", "text": "Пункт за технически прегледи, собственост на бившия кмет на Перник инж. Иван Иванов, е обран тази нощ. Автокомплексът е на българския пазар от 1990 година. Фирмата предлага на своите клиенти комплексна услуга – от измиване на автомобили, смяна на масла, филтри, гресиране, ремонт и обслужване на всички видове леки и лекотоварни автомобили до извършване на годишни технически прегледи. Обектът се намира на вътрешно градската магистрала в района на кръстовището за квартал „Тева“. Мястото е оживено и осветено, но това не е попречило на крадците да проникнат в пункта.  Те разбили касата и задигнали оборота от нея, пише struma.bg.  Не е ясно колко пари са отмъкнали. Касата обаче захвърлили отвън. Кражбата е установена тази сутрин, когато  работниците дошли на смяна. Веднага е уведомен собственика, уведомена е и полицията. От крадците обаче следи няма. \r\n ", "date": "2018.01.13", "title": "Ограбиха бившият кмет на Перник Иван Иванов! Вижте подробности!"}
{"url": "http://www.bnews.bg/article/235191-bivshiyat_kapitan_na_levski_si_nameri_nov_otbor_v_parva_liga", "text": "Бившият капитан на Левски Веселин Минев ще играе във Верея до края на този сезон. 37-годишният бранител парафира договор за шест месеца с тима от Стара Загора. Бившият национал игра през изминалата есен в Етър, където записа 14 мача в Първа лига. Изненадващо преди няколко дни стана ясно, че след идването на Красимир Балъков, той не попада в плановете на легендата на родния футбол. През лятото Минев напусна \"сините\" след 216 мача и един гол на \"Георги Аспарухов, като последните два сезона бе капитан на 103-годишния клуб. \r\nВерея е шести отбор в България за близнака, който дебютира в професионалния футбол с Хебър (Пазарджик), след което игра в Беласица (Петрич), Ботев (Пловдив), Левски и Етър. Крайният бранител има година и половина от кариерата си в Турция, където защитаваше цветовете на Анталияспор. За националния отбор на България Веско Минев има 21 мача между 2009 г., и 2015 година. Той е двукратен шампион на България с Левски, като печели титлата през 2007 г., и 2009 година. Интересното е, че левият бранител е част от последния тим на \"сините\" ставал шампион, а също така и от последния състав на Левски правил златен дубъл в България през 2007 година, когато печели и Купата на България. \"Много сме щастливи от този трансфер. Както знаете, Веселин Минев разтрогна с Етър. Веднага след това се свързахме с него и му направихме оферта, която той прие. Вярвам, че ще бъде много полезен с опита и качествата си през тази пролет. На този етап не желая да коментирам дали ще има други нови футболисти. Предстои ни лагер в Турция, където ще видим как ще се развият нещата\", сподели пред Sportal.bg наставникът на Верея Благомир Митрев.", "date": "2018.01.13", "title": "Бившият капитан на Левски си намери нов отбор в Първа лига"}
{"url": "http://www.bnews.bg/article/235190-chestvame_140_godini_ot_rozhdenieto_na_yavorov", "text": "Днес честваме 140 години от рождението на поета Пейо Яворов.  Годишнината  се отбелязва в цялата страна с различни събития. В къщата музей на поета актрисите Йоана Буковска и Силвия Лулчева рецитираха част от най-известните стихове на Яворов, като „Две хубави очи”, „Вълшебница” и „Стон”. Проявите продължават до 17:30 ч. Пейо Тотев Крачолов, по-известен като Пейо Яворов, е български поет символист и революционер, войвода на Вътрешната македоно-одринска революционна организация, смятан за един от най-големите български поети на 20 век. Използва псевдоними като Джемо, И. Крачев, Отело, Пейчо Роден е в град Чирпан на 13 януари (1 януари стар стил) 1878 година. Завършва V гимназиален клас в Пловдив. От 1897 до 1901 година работи като телеграфопощенец, сменяйки различни селища – Чирпан, Стара Загора, Сливен, Стралджа, Анхиало, София. По това време той симпатизира на Българската работническа социалдемократическа партия. След 1897 година влиза в контакти с Вътрешната македоно-одринска революционна организация. От 1901 до 1902 година редактира нейния легален орган вестник „Дело“. През 1902 година на Х македонски конгрес е избран за член на ВМОК Станишев-Карайовов. За пръв път влиза в Македония като четник на Михаил Чаков през 1902 година. Пленен е скоро след това от върховистка чета и се завръща в България. Първоначално той е редактор на различни издания, свързани с македоно-одринското революционно движение – „Дело“, „Свобода или смърт“, „Автономия“, „Илинден“. Първата му публикувана творба е стихотворението „Напред“ във вестник „Глас македонски“. Четник е на Яне Сандански и става един от най-дейните сподвижници на Гоце Делчев и негов пръв биограф – „Гоце Делчев“ (1904). На Кюстендилския конгрес на ВМОРО е избран за допълнителен член на Задграничното представителство на ВМОРО. В 1909 година издава мемоарно-есеистичната си книга „Хайдушки копнения. Спомени от Македония 1902 – 1903“. Личен приятел на Пейо Яворов е и Пейо Гарвалов – драмски войвода на ВМОРО, също от Чирпан[2]. Озовал се в София със съдействието на д-р Кръстьо Кръстев и Пенчо Славейков, Яворов става сътрудник и редактор на издаваното от тях литературно списание „Мисъл“. Първата негова творба, която силно впечатлява естетите от кръга „Мисъл“ и се превръща в неделима част от него, е поемата „Калиопа“. През 1901 година издава първата си стихосбирка „Стихотворения“, чието второ издание от 1904 година е с предговор от Пенчо Славейков. В този период поетът работи като библиотекар, а по-късно и като драматург на Народния театър. Плод на работата му в театъра са две пиеси – „В полите на Витоша“ (1910) и „Когато гръм удари, как ехото заглъхва“ (1912). Командирован на няколко пъти в чужбина за усъвършенстване по литература – в Нанси, Женева, Виена, Париж, Яворов усилено чете модерна френска поезия. През 1905 година става близък приятел с Дора Габе. През 1906 г. се влюбва в Мина Тодорова, сестра на П. Ю. Тодоров, но скоро след това, при едно от своите пътувания (1910 година) изпраща към последния ѝ дом своята възлюбена, която умира от туберкулоза в санаториум и е погребана в Париж, Франция. През 1907 г. излиза втората му стихосбирка „Безсъници“, която окончателно проправя пътя на модерната българска лирика. Символистичната поезия на Яворов, метафизична, пропита с дълбок скептицизъм и прозрения за вечните въпроси, що никой век не разреши, променя радикално българското литературно мислене и налага нов начин на писане. През март 1908 година, по време на Кюстендилския конгрес на ВМОРО, въпреки че не присъства лично, е избран единодушно от делегатите за съветник (допълнителен член) на нейното задгранично представителство. Няколко дни по-късно напуска работата си в Народната библиотека в София и се заема изцяло с проблемите на ВМОРО. [3] През 1910 година излиза от печат антологичната книга на поета „Подир сенките на облаците“, чието второ издание от 1914 г. представя равносметка на поетическия път, сравняван с този на Христо Ботев. Същата година участва във възстановяването на революционната организация и е избран за запасен член на нейния Централен комитет.[4] Партизански взвод 15 на Македоно-одринското опълчение, седналият е Пейо Яворов. Отпред Коста Митев Саракостов(Адмирала) от Доганхисар и Иван Цървенков (Червенков) от Прилеп, отзад Любен Казаски от Търново, Григор Белокапов от Кюстендил, Тодор Ветренски от Ветрен, Георги Венедиков от Самоков и Христо Иванов от Долно Драглища, Кавала, 8 октомври 1912 г. Източник Държавна агенция „Архиви“ При избухването на Балканската война през 1912 г. е доброволец в Македоно-одринското опълчение и оглавява партизанска чета №15, съставена от 9 души.[5][6] Придвижва се по долината на река Места и излиза на Бяло море при Кавала[7]. Награден е с кръст „За храброст“.[8] Става първият кмет на Неврокоп след освобождението му в 1912 година.[9] Лора Каравелова, дъщеря на държавника Петко Каравелов, с която се венчава през 1912 година, малко преди да замине за фронта в Кюстендил, е жената, чиято любов се оказва фатална за него. Запазената кореспонденция между тях, сама по себе си литература, свидетелства за една пламенна и бурна любов, белязана с много съмнения и много страсти. Трагичният край идва на 29 ноември 1913 година, когато Лора се застрелва, а Яворов прави опит да се самоубие (оставя предсмъртно писмо от един ред: „Моята мила Лора се застреля сама. Ида и аз подир нея“). Изстрелът само пронизва слепоочието и го ослепява. Съкрушен от съдебния процес и от мълвата, която го обвинява, че е убиец, на 29 октомври 1914 година поетът взема голяма доза отроваи се застрелва. Творчеството и поезията на Яворов са пропити с трагизъм, породен от драматичния му живот, пълен с разочарования. Голямо разочарование му нанася решението на баща му да прекрати образованието му и да започне работа в телеграфната служба. В кръга „Мисъл“ той среща разбиране и получава псевдонима си Яворов от Пенчо Славейков, но поезията не го удовлетворява – той страстно иска да участва в борбите за освобождение на Македония. Силен душевен удар му нанася смъртта на Гоце Делчев през 1903 година, когато той частично се отделя от революционната си дейност поради неразбирателство с Яне Сандански. Последната капка за Яворов са смъртта на Мина Тодорова и обвиненията в убийството на Лора, които го довеждат до самоубийство. До края на живота си другарува и кореспондира с водача на ВМОРО Тодор Александров, а също и изпълнява негови поръчки.[10]Смята се, че отровата и пистолета, послужили за самоубийството на Пейо Яворов, са дадени по молба на самия писател от Тодор Александров.[11] Дългогодишното им приятелство е крито дълги години от социалистическата историография.[12] Родната къща на поета в Чирпан е превърната в музей през 1954 година. Домът му в София също е музей, и въпреки че самата сграда се нуждае спешно от ремонт, музеят продължава да има голям брой посетители.", "date": "2018.01.13", "title": "ЧЕСТВАМЕ 140 години от рождението на Яворов! "}
{"url": "http://www.bnews.bg/article/235192-turtsiya_spira_da_vnasya_meso", "text": "\r\nTypция вeчe нямa дa внacя мeco в бъдeщe, вмecтo тoвa cтpaнaтa щe бъдe cpeд тeзи, ĸoитo гo изнacят, зaяви миниcтъpът нa xpaнитe, зeмeдeлиeтo и живoтнoвъдcтвoтo Axмeт Eшpeф Фaĸъбaбa. \"He иcĸaм дa дaм вpeмeвa paмĸa, нo Typция cъc cигypнocт нямa дa внacя мeco; aз вяpвaм, чe щe бъдeм eднa oт cтpaнитe, ĸoитo изнacят мeco\", зaяви Фaĸъбaбa пpeд тypcĸи мeдии. Cпopeд нeгo cвeтoвнaтa тъpгoвия тpябвa дa ce ocнoвaвa нa пpинципa, чe вcичĸи пeчeлят. \"Koгaтo пeчeлим, oнeзи, c ĸoитo пpaвим бизнec, cъщo тpябвa дa пeчeлят\", ĸaзa миниcтъpът. Bлacтитe в южнaтa ни cъceдĸa бяxa ĸpиĸитyвaни, чe ĸyпyвaт мeco oт чyжбинa. Aнĸapa cĸлючи тaĸoвa cпopaзyмeниe cъc Cъpбия, нo дocтaвĸитe вce oщe нe ca зaпoчнaли. Cтpaнaтa щe ce пpидъpжa ĸъм paзпopeдбитe cи зa ĸлaнe нa eдъp poгaт дoбитъĸ, a ĸлaницитe щe cпaзвaт иcлямcĸитe пpaвилa. Cпopeд тяx живoтнитe тpябвa дa бъдaт зaĸлaни пo cпeциaлeн нaчин, paзличeн oт пpилaгaния в индycтpиaлнитe ĸлaници в нeмюcлмaнcĸитe cтpaни. Taĸa живoтнитe щe ce пpeвъpнaт в xaлaл - дoпycтими или зaĸoнни пpoдyĸти, ĸoитo дa ce изпoлзвaт или ĸoнcyмиpaт cъглacнo иcлямcĸия зaĸoн. Πpoдyĸт, cepтифициpaн ĸaтo xaлaл, oзнaчaвa, чe e в cъoтвeтcтвиe c иcлямcĸoтo зaĸoнoдaтeлcтвo и имa пpяĸo влияниe въpxy тoвa ĸaĸ пpoдyĸтитe ce пpoизвeждaт, oбpaбoтвaт, paзпpocтpaнявaт, cъxpaнявaт, пpoдaвaт и ĸoнcyмиpaт. Cĸлючeнo e cпopaзyмeниe мeждy зeмeдeлcĸoтo миниcтepcтвo и тoвa нa oтбpaнaтa зa дocтaвĸa нa xpaнa нa тypcĸaтa apмия, ĸoeтo щe e oт гoлямa пoлзa зa тypcĸитe фepмepи. \"Cpeднaтa cтoйнocт зa тaзи тъpгoвия щe бъдe 750 млн. тypcĸи лиpи (198.4 млн. дoлapa)\", cъoбщи Фaĸъбaбa, oтбeлязвaйĸи, чe ĸaĸтo apмиятa, тaĸa и фepмepитe щe cпeчeлят oт тaзи cдeлĸa. Typция в мoмeнтa изнacя ceмeнa зa 76 дъpжaви нa cтoйнocт 154 млн. дoлapa. Cтpaнaтa oбaчe имa тъpгoвcĸи дeфицит, тъй ĸaтo ĸyпyвa ceмeнa зa 200 млн. дoлapa oт 59 дъpжaви. Цeлтa нa Aнĸapa e дa yдвoи пpoизвoдcтвoтo cи нa ceмeнa oт нacтoящия 1 млн. тoнa нa 2 млн. тoнa гoдишнo, a cpoĸът зa тoвa e 2023 г. \r\n ", "date": "2018.01.13", "title": "Турция спира да внася месо"}
{"url": "http://www.bnews.bg/article/235187-smyah_dara_naduva_dzhuki_s_evtin_trik", "text": "Тийнсензацията Дара успя да шокира последователите си в социалната мрежа, след като публикува фотос, на който прави секси муцунка, а устните й са с почти двоен обем. \r\n19-годишната изпълнителка веднага отнесе хапливи коментари, разкриващи, че новите форми се сължат на хиалурон или силикон, Истината обаче е съвсем друга. Част от феновете забелязаха, че джуките й са подути само на част от фотосите. Като нищо Йотова да ползва метода на Fullips. \r\nПродуктът има вид на капачка и усъвършенства устните за секунди. Трябва само да се засмуче, за да създаде вакум. Меломаните не крият, че са изненадани, тъй като това е евтин трик и често остава белези или синини около зоната на устните, пише „Телеграф“. \r\n ", "date": "2018.01.13", "title": "СМЯХ! Дара надува джуки с евтин трик"}
{"url": "http://www.bnews.bg/article/235178-azis_se_izpokara_s_balkanskata_leydi_gaga", "text": "Двамата записаха общо парче преди известно време, но то така и не се сдоби с официален видеоклип. Причината била, че наш Васко не пожелал да дели разходите по лентата с балканската Лейди Гага, твърдят осведомени. \"Сърбите като видяха манията му за величие и това, че не иска да даде и стотинка за проекта, се хванаха за главата. Даже искал да му поемат и пътните разходи и настаняването в хотел при евентуални снимки\", разказват източници. След тези премеждия самата Карлеуша истински съжалила, че е влязла в студио, за да запише песен с ромският славей от България. Затова парчето им \"Ostavljamte\" остана само с репортажни кадри от концертно участие на Йелена, а на видео стена се излъчват кадри с Азис. Плановете обаче били общият им проект да получи лъскав и имиджов клип, който да донесе дивиденти и за двете страни. \"Алчността и стиснатостта на Азис нямат край. Затова и този проект, който можеше да му е само от полза остана на дъното. Дори малко хора знаят за това парче. Само най-запалените им почитатели са го чували\", коментират в средите. Една от основните причини родният изпълнител да не иска да даде пари за проекта със сръбската икона е, че видеото трябвало да струва доста над бюджетите на видеоклиповете, които се правят у нас. Ставало въпрос за сума над 150 000. \r\n ", "date": "2018.01.13", "title": "Азис се изпокара с балканската Лейди Гага"}
{"url": "http://www.bnews.bg/article/235180-premierat_na_rumaniya_razgnevi_ungariya_zaradi_maltsinstvata", "text": "Напрежението между Будапеща и Букурещ се засили, след като румънският министър-председател Михай Тудосе отправи завоалирана заплаха, че ще беси членовете на унгарското малцинство в страната си, предава Politico, цитирани от Фокус. По-рано Михай Тудосе заяви, че „ако знамето на трансилванските унгарци се развее над сградите на институциите, то всички ще се развеят до него“. Думите му предизвикаха осъждане от унгарския министър-председател Петер Сиярто, който извика румънския посланик за изясняване на думите на премиера. След срещата Сиярто заяви, че не е доволен от обяснението на дипломата. „Заплашването на етническата общност с екзекуции е напълно неприемливо“, заяви външният министър. Той допълни, че дебатът относно етническите унгарци в Румъния „трябва да се води цивилизовано“. Унгарското малцинство е най-голямото в Румъния с около 1,2 млн. негови представители, обитаващи най-вече района на Трансилвания.", "date": "2018.01.13", "title": "Премиерът на Румъния разгневи Унгария заради малцинствата"}
{"url": "http://www.bnews.bg/article/235175-nikol_stankulova_prodava_drehite_si", "text": "Синоптичката Никол Станкулова се включи в благотворителна инициатива на „Уницеф“, като дари свои лични вещи на търг – основно дрехи. \r\nСъщото сториха Жени Калканджиева, Николета Лозанова и тв водещата Мария Силвестър. Средствата от продажбите са директно преведени в клона на организацията в България. \r\nСтанкулова е известна със своята чувствителност и състрадателност, особено когато се касае за онеправдани деца, пише „България днес“. \r\n ", "date": "2018.01.13", "title": "Никол Станкулова продава дрехите си"}
{"url": "http://www.bnews.bg/article/235184-grisho_na_korta_rano_sutrinta_v_ponedelnik", "text": "Най-добрият ни тенисист Григор Димитров ще започне похода си на Откритото първенство на Австралия с мач на  \"Род Лейвър Арина\" в понеделник. Организаторите публикуваха програмата за първия ден, като срещата на българина с квалификант е трета на централния корт и се очаква да започне около 06:00 часа българско време.  \r\nИмето на първия съперник на Димитров все още не е известно. Централен корт, начало 02:00 часа:  \r\nЕлена Остапенко (Латвия, №7) - Франческа Скиавоне (Италия) \r\nВинъс Уилямс (САЩ, №5) - Белинда Бенчич (Швейцария) \r\nГригор Димитров (България, №3) - квалификант \r\nвечерна сесия, начало 10:00 часа:  \r\nРафаел Надал (Испания, №1) - Виктор Естрея Бургос (Доменикана) \r\nДария Гаврилова (Австралия, №23) - квалификант", "date": "2018.01.13", "title": "Гришо на корта рано сутринта в понеделник"}
{"url": "http://www.bnews.bg/article/235179-stivan_segal_obvinen_v_seksualno_nasilie", "text": "Американският актьор Стивън Сегал е обвинен в сексуално насилие, извършено през 1993 г., предаде ТАСС. Това оповести сайтът TheWrap.com, цитирайки изявление на актрисата Реджина Симънс. \r\nПо думите ѝ, тя се запознала със Сегал на снимачната площадка на филма \"Опасна зона\" (1994). Тогава Реджина била на 18 години. Сегал я поканил на парти в дома си в Бевърли хилс, Калифорния. Когато обаче го посетила, се оказало, че тя е единственият му гост. При това нищо не показвало, че е подготвяно парти в дома му. Сегал я отвел в стая, където, според твърденията ѝ, я изнасилил. \r\nНад 10 жени по-рано обвиниха актьора в сексуален тормоз, но Симънс е първата, обвинила го в сексуално насилие.", "date": "2018.01.13", "title": "Стивън Сегал обвинен в сексуално насилие"}
{"url": "http://www.bnews.bg/article/235194-shok_20_godishen_specheli_451_miliona_dolara", "text": "Млад мъж от щата Флорида, САЩ, е притежателят на печелившия билет за джакпота от 451 милиона долара в лотарията \"Мега милиони\". Това предадоха световните агенции. 20-годишният Шейн Мислър от малкия град Порт Ричи в централната част на щата е избрал да получи сумата накуп. \r\n ", "date": "2018.01.13", "title": "ШОК! 20-годишен спечели 451 милиона долара"}
{"url": "http://www.bnews.bg/article/235174-ventsi_vents_se_razdeli_s_godenitsata_si_pepi", "text": "Дуетната половинка на рапъра Павел - Венци Венц, се раздели с годеницата си Пепи. \r\nСексапилната танцьорка и певецът, които се сгодиха преди година, с днешна дата не живеят под един покрив, разкриха техни близки. \r\nОт известно време Венци не качва в социалните мрежи снимки със засуканата си годеница, а преди месец те бяха ежедневие. Самата Пепи също не лайква и не коментира снимки на бившия си възлюбен. За разлъката между двамата свидетелства и статуса на Венци във Фейсбук. Там на семейно положение рапърът е отбелязал „Сложно е“. \r\nЗасега не става дума каква е причината влюбените които планираха и бебе да се разделят. Венци поиска ръката на Пепи на Айфеловата кула, а Павел се готвеше да влезе в ролята на кум. \r\nСпоред източници на „Телеграф“ не става дума за намеса на трети човек, а просто двамата не са могли да нагодят характерите си и да се примирят с професиите си, които изискват постоянно отсъствие от вкъщи. \r\n ", "date": "2018.01.13", "title": "Венци Венц се раздели с годеницата си Пепи"}
{"url": "http://www.bnews.bg/article/235186-telefonni_izmamnitsi_uzhiliha_zhena_s_nad_13_000_leva", "text": "76-годишна жена от Шумен е станала жертва на телефонна измама с над 13 000 лева. Това съобщиха от ОДМВР – Шумен, цитирани от Фокус.  Измамата е осъществена вчера. Жената е подведена от непознат да съдейства за „задържане на измамници“. При успешна операция ѝ била обещана доживотна седмична добавка към пенсията в размер на 50 лева. Звъннали ѝ първо на домашния телефон и казали, че дъщеря ѝ е пострадала в катастрофа и трябват пари за лечение. Тя разбрала, че е измама. Последвало второ обаждане. Мъж се представил за полицай и помолил да съдейства да заловят измамниците. Поискал ѝ номера на мобилния телефон, за да контролира и да ръководи операцията. Забранил ѝ да се обажда на близки, за да не се провали акцията. Жената имала малко над 1 500 лева у дома. Казали ѝ да ги сложи в торба и да ги остави до гараж пред дома ѝ и веднага да се прибере. Щели да ѝ звъннат като приключи задържането, за да върнат парите. Жената поставила в торба парите и ги оставила на уговореното място. Звъннали ѝ втори път. Казали, че има още измамници на свобода, и трябват още пари. Питали я дали има. Тя наела кола и отишла до съседно село. Взела всички семейни спестявания. Не се обадила на никого от близките си. След като се прибрала, ѝ се обадили по телефона и я питали дали е готова и колко лева има. След като казала, че има малко над 11 000 лева, но се колебае дали да ги остави, измамниците ѝ казали, че акцията се провежда със знанието на кмета. Обещал при успешна операция гражданинът, който е съдействал, да получи доживотна надбавка в размер на 50 лева към пенсията. Жената повярвала. Оставила парите в торба до гаража и според указанията на непознатите, които се представят за полицаи, скрила се в банята и зачакала да свърши операцията по залавяне на измамниците. По-късно разбрала, че е измамена. ОДМВР - Шумен се обръща към гражданите с апел да разкажат на близките си, възрастни родители, баби и дядовци да не се доверяват на непознати по телефона. \"Ако някой им иска пари по телефона да знаят, че със сигурност са попаднали в измамна схема. Обяснете им веднага да затворят телефона. Да ви потърсят, но да ви наберат само след като чуят знак „свободно“ в слушалката. Ако не успеят да се свържат с вас, да позвънят на 112, и да съобщят. Но пак само след като чуят знак свободно, защото иначе отново говорят с измамниците\", посочиха от ОДМВР.", "date": "2018.01.13", "title": "Телефонни измамници „ужилиха“ жена с над 13 000 лева"}
{"url": "http://www.bnews.bg/article/235185-balgarin_v_chuzhbina_e_podal_falshivite_signali_za_bombi_v_sofiya", "text": "Българин в чужбина е подал фалшивите сигнали за бомби в София, заяви на брифинг старши комисар Ивайло Иванов. \r\n\"Изяснихме, че обажданията са подадени от карта на чужд мобилен оператор и осъществихме контакт с партньорските служби. Установен бе авторът на обажданията - 45-годишен български гражданин, който се намира в страна от ЕС. За него е установено, че е подавал множество сигнали, освен за обекти в България, и за различни европейски институции, като последният е за Европейската комисия. С партньорските служби действаме за установяване на местонахождението и задържането му\", поясни той. В България през годините са водени досъдебни производства по същия повод във връзка с подадени от него много подобни сигнали. Деянието е наказуемо, като за него се предвижда глоба от 10 000 до 20 000 лева, включително и затвор. От няколко години 45-годишният мъж не е на територията на България. Той има криминална регистрация за шофиране след употреба на алкохол.  Припомняме, че сигнал за бомба на Летище София беше подаден в петък, след като такъв имаше и в четвъртък. След проверка на службите стана ясно, че взривно устройство няма. Пътниците и на двата терминала бяха евакуирани, а полетите отменени. От МВР заподозряха, че сигналите са подадени от един и същ мъж. Сигнал за бомба в НДК бе подаден в петък около 17.00 часа. Сградата бе проверена, а хората не бяха евакуирани. ", "date": "2018.01.13", "title": "Българин в чужбина е подал фалшивите сигнали за бомби в София"}
{"url": "http://www.bnews.bg/article/235189-aneliya_stroi_vtori_palat_koy_naliva_pari_v_imotite_na_folk_divata", "text": "Фолк певицата Анелия вдига палат в столичния квартал Горубляне. От няколко месеца чалгаджийката се е заела да урежда документите за имота. Доскоро блондинката се подвизаваше в апартамент в Лозенец, а след това се сдоби с къща в Драгалевци. Сега тя е решила да вложи хилядарките, които печели по участия в недвижими имоти, защото са я посъветвали, че това е добра инвестиция. Новата къща в Горубляне ще има всички екстри - просторни стаи, стаи за гости, за почивка, бесайн и други глезотии. В последните години звездата се сдоби с няколко недвижими имота, сред които апартаменти в столичния кв. Редута и на Слънчев бряг. Отделно от това тя инвестира цяло състояние, за да обзаведе луксозния си дом в Драгалевци по последния писък на модния дизайн. В музикалните среди се говори, че с финансов ресурс й е помогнал тайнствен любовник, турски дипломат. Заради краха на връзките й Анелия упорито крие мъжа до себе си. След няколко години, в които сърцето й беше свободно, сега признава, че Купидон отново я поразил, пише ежедневник. За рождения ден на новия мъж в живота на Анелия, двамата си спретнали романтичен воаяж до Париж в средата на септември. Говори, се, че Анелия подготвя сватба с избраника си, a сватбените камбани ще забият през пролетта. ", "date": "2018.01.13", "title": "Анелия строи втори палат + кой налива пари в имотите на фолк дивата?"}
{"url": "http://www.bnews.bg/article/235181-lamya_toplofikatsiya_zaporira_pensiyata_na_aktrisata_violeta_gindeva", "text": "Пенсията на голямата българска актриса Виолета Гиндева е била запорирана заради дълг от 3000 лева към Топлофикация. \r\nЗвездата на родното кино разбрала за това, чак когато отива да си вземе пенсията. Половината от пенсията й била запорирана за дълг от 2811.28 лева, натрупан в периода 2011-2013 година. Към днешна дата сумата е набъбнала до 4 бона, от които 351,46 лв. е лихвата, 739 лева разноски по делото. 286 – заповедно производство или общо 4187.14 лева. \r\nСлед запорът на пенсията, актрисата изпаднала във финансова безизходица. За да не умре от глад тя се принудила да си търси работа, каквато и да е . Близка приятелка й помогнала да стигне до интервю в столичен хипермаркет. Работата се оказала непосилно тежка за актрисата, която се придвижва с бастун. \r\nТъкмо когато се била предала, пристигнало обаждане от директора на Народния театър – Мариус Донкин. Той предложил на Гиндева да се върне на щат в трупата. Тя с радост приела и вече играе в един от спектаклите на театъра – „Лунатици“, пише „Телеграф“. \r\n ", "date": "2018.01.13", "title": "ЛАМЯ! Топлофикация запорира пенсията на актрисата Виолета Гиндева"}
{"url": "http://www.bnews.bg/article/235197-zadarzhaha_emil_milev_krokodila", "text": "Соченият за магистрален бандит Емил Милев-Крокодила е бил задържан, съобщава Нова тв. Стана  ясно, че има доказателства срещу него при грабеж от хипермаркет в края на 2008 година. Милев е спряган за автор на редица магистрални грабежи, извършени от ръководена от него „банда на крокодилите\". В един момент Крокодила беше обявен и за общодържавно издирване и близо 4 години се укриваше от органите на реда. Той бе арестуван през ноември 2013 година. \r\n ", "date": "2018.01.13", "title": "Задържаха Емил Милев-Крокодила"}
{"url": "http://www.bnews.bg/article/235176-uzhasyavashta_gledka_otkriha_trup_na_mazh_pred", "text": "Труп на мъж е открит тази сутрин в близост до жилищен блок на ул. „Радецки“ във Варна, съобщават за радио Фокус-Варна от ОДМВР-Варна. Сигналът за мъж в безпомощно състояние е постъпил малко преди 07.30 часа сутринта. На място се извършват процесуално-следствени действия, за да се установи причината за настъпилата смърт, както и самоличността на мъжа. На този етап от МВР не съобщават дали става въпрос за убийство или друг инцидент. По-рано бе съобщено, че мъж с окървавена глава е вдигнал на крак полицията във Варна, като районът около ул. „Радецки“ е бил отцепен.", "date": "2018.01.13", "title": "УЖАСЯВАЩА ГЛЕДКА! ОТКРИХА труп на мъж пред... "}
{"url": "http://www.bnews.bg/article/235198-putin_obyavi_che_spira_s_izyavite_v_sotsialnite_mrezhi_vizhte_koga_i_zashto", "text": "Прессекретарят на предизборния щаб на Владимир Путин Андрей Кондрашов съобщи, че в социалните мрежи няма да има негови официални и лични страници, а единствено официален сайт, предава Интерфакс, цитиран от \"Фокус\". \r\n\"Официални или лични страници и профили кандидатът за президент на Русия Владимир Путин няма да има, а единствено официален сайт на предизборния му щаб\", съобщи Кондрашов. \r\n ", "date": "2018.01.13", "title": "Путин обяви, че спира с изявите в социалните мрежи!Вижте кога и защо!"}
{"url": "http://www.bnews.bg/article/235173-bfs_otgovori_na_lyubo_penev_eto_kolko_pari_e_vzel_za_3_g_rabota_i_4_pobedi", "text": "БФС отговори на обвиненията на Любослав Пенев и неговия екип, който вчера говори пред медиите. Според футболния съюз Любо и хората около него не са запознати с нищо важно в българския футбол. Също така от футболния съюз разкриха, че Пенев и щабът му са взели 1,5 млн. швейцарски франка за 3-годишната си работа начело на представителния тим, като за това време са постигнали 4 победи  - над Азербайджан, Армения и на два пъти над Малта. Ето какво пише на сайта на БФС: Официална позиция на БФС В отговор на твърденията, коментарите и обвиненията относно дейността на Българския футболен съюз по време на пресконференцията на  Любослав Пенев и неговия инициативен комитет, провела се на 11.01. 2018 г., БФС прави следните уточнения. Разбира се, без коментар или оценка на „предизборните“ му изявления.     По време на медийната изява бяха направени редица тежки обвинения към футболния съюз. Те не бяха подкрепени с факти, тъй като такива няма, и затова естествено не отговарят на истината. Истините и основните факти ... В началото беше обявена „сензацията“, че Българският футболен съюз получава по един милион и половина (1 500 000) швейцарски франка за развитието на женски футбол,  Сумата не е вярна !! Всъщност, това е хонорарът на Л. Пенев и неговият екип за 3 години работа и 4 победи в официални футболни срещи. Българският футболен съюз получава по 100 000 евро на година за развитието на женския футбол. Благодарение на това този футбол излезе от упадъка – днес жените и девойки състезателки са около 2 000 и се провежда държавно първенство по женски футбол. Чуждестранните футболисти – ами България е член на Европейския съюз и спазва основните му принципи, между които е –  свободното движение на хора. Броят на футболисти извън Европейския съюз е ограничен и оценката за тяхния принос не е само негативна.   Детско-юношеският футбол и мачовете в юношеските първенства. От сезон 2013-14 последователно Българският футболен съюз поема разходите за съдии и делегати на клубовете, участващи в първенството за юноши до 19 години (U19), юноши до 17 години (U17) и юноши до 15 години (U15), което се провежда в четири зони. Тези действия на БФС дават обща финансова икономия за футболните клубове за  периода за около 500 000 лв. „Електронното картотекиране“, е реализирано от БФС още през 2014 г.  чрез “Електронно първенство” за отборите от “А“ и „Б“ футболна група (тогава), като предстои неговото разширяване и за аматьорския футбол. Само в 7 футболни федерации от УЕФА досега е внедрена такава платформа. Ежегодният годишен финансов отчет   на Българския футболен съюз,   се публикува в официалния сайт на Министерство на правосъдието, каквото е изискването по Закона за юридическите лица с нестопанска цел, а също така се изпраща  в НАП и в Агенцията по вписванията. На нападките относно подготовката и организацията на предстоящия VIII конгрес може да се отговори само едно - Българският футболен съюз не използва и никога не е използвал непозволени и силови методи, за да влияе на делегатите. БФС категорично призовава участниците в пресконференцията да предоставят на правоохранителните органи цялата налична в тях информация и факти за корупционни или други непозволени практики в системата на БФС. Надяваме се на бързо действие от тяхна страна, тъй като бездействието ще ги охарактеризира като хора, с голословни и несъстоятелни твърдения, а това не е доказателство за съществуването на „съвест“ и висок обществен морал. Футболните клубове, одобрени за членове на БФС, но неприети от Конгреса не могат присъстват на него. Те не излъчват делегати, поради което не гласуват. А основанието за това е само едно – предварително не може да се гарантира дали всички клубове, предложени на Конгреса за приемане, ще бъдат приети. В края на 2017 г. Комисията за детско-юношески футбол, под ръководството на Емил Костадинов одобри през януари тази година БФС да предостави напълно безплатно на всички лицензирани треньори достъп до системата “Онлайн Академия”, основана на методиката за подготовка на млади футболисти на холандския клуб “Аякс”, адаптирана за българските условия и преведена на български.  От изявленията на пресконференцията може да се направи основния извод, че нейните участници всъщност не   са запознати с нищо важно от българския футбол, като приноса им за неговото развитие беше подминат с мълчание. Още от 2012 г. действа “Стратегия за развитие на футбола 2012-2014”, обновена с нова “Стратегия за развитие на футбола 2014-2018”, изработени от Българския футболен съюз в духа на най-добрите практики на ФИФА, УЕФА и развитите европейски футболни федерации. Тези документи са публични и бяха раздадени не само на делегатите, но и на всички гости и журналисти по време на последния VII конгрес на БФС на 14 февруари 2014 г. При внимателен прочит ще се окаже, че голяма част от заложените в последната стратегия на БФС цели са изпълнени. Това е, защото обещаваме само неща, които можем и сме сигурни, че ще изпълним. Отдел „Връзки с обществеността и медии“", "date": "2018.01.13", "title": "БФС ОТГОВОРИ НА Любо Пенев! Ето колко пари е взел за 3 г. работа и 4 победи!"}
{"url": "http://www.bnews.bg/article/235188-ustanovena_e_samolichnostta_na_ubitiya_vav_varna_40_godishen_mazh", "text": "Установена е самоличността на мъжа, чието тяло бе открито тази сутрин на ул. „Радецки“ във Варна, съобщиха от пресцентъра на ОДМВР – Варна, цитирани от Фокус Това е 40-годишен мъж от Варна. Сигналът за мъж в безпомощно състояние близо до жилищен блок на ул. \"Радецки\" в града е подаден малко преди 07:30 часа.  Пристигналите на място екипи са констатирали смъртта му. От полицията допълниха, че по първоначални данни не се касае за извършено спрямо 40-годишния мъж криминално престъпление. Работата по случая продължава под надзора на Районната прокуратура във Варна.", "date": "2018.01.13", "title": "УСТАНОВЕНА  е самоличността на убития във Варна 40-годишен мъж"}
{"url": "http://www.bnews.bg/article/235172-mazh_s_okarvavena_glava_vdigna_politsiyata_vav_varna_na_kraka", "text": "Мъж с окървавена глава е вдигнал полицията във Варна на крак, съобщава Петел.бг. Според информацията полицаи са оградили с ленти района на ул. „Христо Самсаров“ и ул. „Радецки” в морската столица. Посочва се, че на земята неподвижно лежи мъж с окървавена глава. Полицаите са поне 8, а в района няма линейка.", "date": "2018.01.13", "title": "МЪЖ С ОКЪРВАВЕНА ГЛАВА  вдигна полицията във Варна на крака! "}
{"url": "http://www.bnews.bg/article/235168-angela_merkel_se_nadyava_germaniya_da_ima_novo_pravitelstvo_do_april", "text": "Германският канцлер Ангела Меркел заяви, че се надява, че ново правителство ще може да бъде съставено до Великден. В своя избирателен окръг в Тринвилерсхаген, в североизточната провинция Мекленбург-Предна Померания снощи след маратонските разговори между нейния блок ХДС/ХСС и социалдемократите за това дали да влязат в официални коалиционни преговори, Меркел ги нарече \"първата стъпка в един дълъг процес\". По думите й още проблеми ще трябва да бъдат решени на европейско равнище. Много проблеми се нуждаят от международни, европейски решения, добави тя, като посочи като примери отношенията със САЩ и Китай и екологични проблеми.", "date": "2018.01.13", "title": "Ангела Меркел се надява Германия да има ново правителство до април"}
{"url": "http://www.bnews.bg/article/235164-snyag_i_niski_temperaturi", "text": "През следващото денонощие ще бъде облачно. С нахлуването на студен въздух, през нощта в повечето райони дъждът ще премине в сняг, най-късно до утре след обяд в Югоизточна България, съобщи НИМХ към БАН. Значителни ще са снеговалежите в планините, като почти без валежи ще бъде в югозападните райони на страната. Ще бъде ветровито с умерен и силен североизточен вятър.По планинските преходи има опасност от навявания и условия за преспи. Температурите ще бъдат почти без промяна през целия ден между 0 и 5 градуса.", "date": "2018.01.13", "title": "Сняг и ниски температури"}
{"url": "http://www.bnews.bg/article/235169-zhertvite_na_svlachishtata_v_kaliforniya_stanaha_18", "text": "87-годишен мъж стана 18-ата потвърдена жертва на калните свлачища в Калифорния, съобщиха местните власти, цитирани от Асошиейтед Прес. Шерифът на окръг Санта Барбара Бил Браун обяви, че още шестима души са в неизвестност, но още преди да приключи пресконференцията, той уточни, че един от тях, 53-годишният Джон Кийтинг, е открит. \"Кийтинг е в болница извън района и се лекува. Така че в нашия списък с изчезнали хора останаха петима\", заяви шерифът.", "date": "2018.01.13", "title": "Жертвите на свлачищата в Калифорния станаха 18"}
{"url": "http://www.bnews.bg/article/235171-balgariya_obyavi_che_tragva_po_patya_na_evroto", "text": "България вече обяви, че тръгва по пътя на еврото. Ще кандидатстваме за чакалнята за еврозоната до средата на тази година. За България въпросът не е дали, а кога, защото с влизането в евросъюза през 2007 г. поехме и ангажимента да въведем еврото. „Най-незабавната полза, която всички ще усетят е, че вече няма при всяка сделка със страни от еврозоната да сменяме валути. Няма да има две валути в банковата ни система”, коментира икономистът Лъчезар Богданов. Според Гарабет Минасян в момента не сме в състояние да претендираме сериозно за включване в еврозоната, но това не означава, че ще бъде излишно да се кандидатства. В чакалнята се чака задължително 2 години, през които финансовите ни параметри ще се следят под лупа. Контролът продължава и след това – минимум година, а може и десет. Хората се страхуват, че с въвеждането на еврото ще обеднеят. В държавите, които вече въведоха еврото, в началото етикетите бяха с двете цени.   Пред bTV вицепрезидентът на Еврокомисията Валдис Домбровскис заяви, че правителството трябва така да организира прехода, че да не се стигне до раздуване на цени. „Мога да ви дам пример с моята страна Латвия. Като премиер аз работех за въвеждането на еврото. Година след като това инфлацията ни беше под 1%”, уточни Домбровски.  ", "date": "2018.01.13", "title": "България обяви, че тръгва по пътя на еврото"}
{"url": "http://www.bnews.bg/article/235170-rabotodatelite_gotvyat_protest_sreshtu_poskapvaneto_na_toka_za_industriyata", "text": "Работодателите се готвят за протест срещу поскъпването на тока за индустрията. Предупреждават, че увеличението ще доведе до инфлация, която ще постави под заплаха плановете ни за еврото. Демонстрацията на недоволство е предвидена за 31 януари. Работодателите предупреждават, че след увеличението на тока почти всичко ще поскъпне с повече от 3%. Очаква се в протеста да се включат и синдикатите.", "date": "2018.01.13", "title": "Работодателите готвят протест срещу поскъпването на тока за индустрията"}
