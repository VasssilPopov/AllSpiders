{"url": "http://www.bnews.bg/article/250195-dzhastin_biybar_i_heyli_bolduin_naeha_kashta_za_100_000_dolara_na_mesets", "text": "\n Имението се намира в Лос Анджелис и има собствен спа център и звукозаписно студио. След като се ожениха през септември, Джъстин Бийбър и Хейли Болдуин са си наели нов дом, за който ще плащат колосална сума. Месечният наем е 100 000 долара. \r\n\r\n Огромната крайбрежна къща в Лос Анджелис има собствен кей с две лодки. Освен това: звукозаписно студио, собствено спа, пет спални, седем бани, басейн и гараж с място за шест коли. \r\n\r\n Имотът е бил наскоро реновиран и е пуснат в продажба за цена от 8.5 милиона долара. Бийбър (24) обаче е предпочел да го наеме за себе си и новата си съпруга, като краткосрочният договор за наем бил причината месечната сума да е толкова висока. \r\n\r\n Джъстин и Хейли (21) сключиха граждански брак на 13 септември, само два месеца, след като поп идолът й предложи. \r\n\r\n Двамата планират и църковен ритуал, както и голямо празненство. Засега не се знаят подробности за това кога ще се случи събитието. \r\n \n\t\t\t\t\t\t", "date": "2018.10.11", "title": " Джъстин Бийбър и Хейли Болдуин наеха къща за 100 000 долара на месец"}
{"url": "http://www.bnews.bg/article/250200-germaniya_ni_pita_zaradi_severin_zatvorite_vi_evropeyski_li_sa", "text": "\n Българските власти трябва да отговорят на запитване на германската прокуратура дали затворите у нас отговарят на минималните европейски стандарти. \r\n\"Има европейски стандарти като минимален размер на килията, условия в нея и така нататък, очакваме българските власти да ни пратят потвърждение, че затворите ги изпълняват и ще се произнесем“, заяви той. \r\nПланът на прокуратурата е бил това да стане до края на деня, но писмото от България, удостоверяващо европейските стандарти на затворите, не бе пристигнало до 15,30 часа. \r\nМайката на Северин пък призна пред Нова телевизия, че синът й се страхува, че ще бъде убит в български затвор и е поискал да го съдят в Германия. \r\nСпоред нея той е невменяем. \r\nСеверин е дал информация за случая пред съда. Той се е съгласил на опростена процедура, за да бъде върнат максимално бързо в България. Това означава, че ако всички документи са налице, той ще бъде върнат до 10 дни. \r\nКакво точно е казал и дали задържаният е признал или отрекъл престъплението председателят на окръжния съд в Щаде Вили Вирт не уточни. \r\n\"Той даде информация по този въпрос“, каза Вирт, без да дава подробности. \r\nГерманските власти очакват да пристигне европейската заповед за арест, за да задвижат процедурата. Тъй като става дума за съдебни решения и защита и на правата на обвинения, това все пак ще отнеме известно време, разясниха от съда. Днес съд в Целе ще гледа и мярката за неотклонение на заподозрения. \r\n  \r\n \n\t\t\t\t\t\t", "date": "2018.10.11", "title": "Германия ни пита заради Северин: Затворите ви европейски ли са?\r\n\r\n"}
{"url": "http://www.bnews.bg/article/250196-monika_valerieva_pak_e_vlyubena_i_krie_noviya", "text": "\n Сексбомбата Моника Валериева пак е влюбена и отново крие избраника си. \r\n\r\n След като преди година се похвали, че ще се омъжва, бързо стана ясно, че годеникът й всъщност е женен. След това и Филип Плейн я заряза заради бившата си приятелка. Моника не се отказва и според нейни приятелки новият й мъж отново е доста богат, пише 'България Днес\". \r\n \n\t\t\t\t\t\t", "date": "2018.10.11", "title": "Моника Валериева пак е влюбена и крие новия"}
{"url": "http://www.bnews.bg/article/250202-kevork_kevorkyan_martvilo_1", "text": "\n Отделната човешка трагедия ни възпламенява – къде искрено, къде показно – особено, ако пострада известна личност.  Трайната драма на милиони хора обаче ни оставя равнодушни, дори вече я смятаме за нещо нормално.  \r\n\r\n Свикнали сме с нея, много рядко се отронва нещо за този позор.  Колкото повече са тия хора, толкова по-малко ги забелязваме – и изобщо не се притесняваме от разгрома на нормалното им съществуване.  В политическото говорене тия хора не съществуват. Върнете се само няколко месеца назад и ще видите колко маловажни, дори излишни неща са били сладострастно обговорени.  \r\n\r\n Днес те вече изглеждат дори несмислени.  Но никой не говори за милионите ни бедняци, това сякаш е забранено. Само си представете, как се чувства един бедняк, застанал/застинал пред телевизора, който безсрамно му изплюва в лицето безумни тъпанарщини, и, в крайна сметка, го наскърбява с едно отровно безразличие. Дори не са в състояние да го разведрят с традиционните опиати - глупавите шоу програми с още по-глупавите им автори и изпълнители. Ами рекламите - какво от тази лъскавост е достъпна за този човек и милионите като него – хора, които навремето са дали всичко на държавата си, и то никак не е било малко – а сега тя се изхрачва в лицата им. Политиката в България трябва да се прави мълчаливо.  Да мълчат като пукали – така ще е по-справедливо/праведно.  Пукал политика.  \r\n\r\n Да се пуйчат колкото щат, но мълчаливо.  Защото милиони хора са направо изоставени на произвола.  Разкараха призрака на комунизма – и това си приписаха, но сега приемат като нещо нормално скотската бедност да броди наоколо. Почти всичко е изоставено.  \r\n\r\n Примерно: изгазили от соца и заварили 6 хиляди и 200 язовира - по броя на язовирите България е на първо място в Европа.  Направили ги комунистите и натоварили с още една грижа днешните първенци, които сигурно и за това ги проклинат.  От 30 години те проклинат всичко, което не може набързо да се осребри, а иска грижи и ум, разбира се.  Заради това само плячкосват и разсипват всичко.  \r\n\r\n Единствено българските бедняци се оказаха упорито неизтребими и все още им висят на тлъстите вратове. Тия дни се оказа, че от шестте хиляди язовира двайсетина са в критично състояние, други десетки са с неясна собственост.  От катастрофата в Бисер насам нищо не се е променило.  Преди две години се повъртяха около язовир „Искър“ - и сетне го забравиха.  Сега пак се сетиха.  \r\n\r\n Това са спорадичните напъни на Пукалите да се правят на стопани, съвестни и грижовни - макар инак да са чувствителни, колкото е чувствителен гьона. Много обичат да фалшивеят, да изиграят набързо някое театро на съпричастност - както сега за горкото момиче от Русе.  Докато опяват абсолютно рутинно смъртта му, умряха още трима души, пострадали в катастрофата край Своге.  За тях вече няма театро, завесата е спусната.  Хората си мрат – и дори не ги изпращат с едно безлично мрънкотене.  \r\n\r\n Може ли изобщо някои да си мислят, че управляват държава, когато тя продължава да е на първо място по смъртност – освен ако не са приели ролята на Регулировчици на Смъртта. След безкрайните разправии с майките на деца с увреждания, човек се пита, защо протакат тази агония.  Да не би да смятат, че тя ги увековечава?  Колкото ще ги увековечат строените набързо стадиони, обречени да се саморазрушат празни.  \r\n\r\n Добре, че някой меломан не управлява държавата, че щяхме да направим хиляда музикални зали.  Сякаш някои хора дори не си представят, какво е да имаш дете с увреждания в дома си – каква Голгота е това, и каква безпределна любов и устойчивост трябва да притежаваш, за да оцелееш.  Тази битка е сто пъти по-драматична и сложна, отколкото да управляваш една крива държава с увреждания. Сякаш вече нищо не може да се промени в голяма България - не оная, нагиздената с криви плочки, а Истинската, в която оскотяват Истински хора.  Те са оставени на произвола, захвърлени са като в някакво бунище. \r\n  \r\n \n\t\t\t\t\t\t", "date": "2018.10.11", "title": "Кеворк Кеворкян: Мъртвило 1\r\n"}
{"url": "http://www.bnews.bg/article/250199-otvlyakoha_nay_mladiya_miliarder_na_afrika", "text": "\n Мъжът, смятан за най-младия африкански милиардер, беше отвлечен от икономическата столица на Танзания Дар ес Салам, предаде БГНЕС.  \r\n\r\n По информация на полицията 43-годишният бизнесмен бил похитен от мъже с маски в близост до фитнеса в елитен хотел, където е тренирал. Неговият инструктор по фитнес разказа, че Девджи бил без охрана, дошъл сам в залата. Двамата похитители били с бяла кожа, добавил той пред полицията. \r\n\r\n Засега са арестувани трима души, но не е ясно дали те имат връзка с престъплението. \r\n\r\n В Танзания Девджи е известен като „Мо“. Компанията му METL с занимава с разнообразна дейност, включително с производството на текстил, брашно, напитки, и масло в поне шест африкански държави. \r\n\r\n През 2016-а списание „Форбс“ оцени състоянието на Девджи на 1,5 млрд долара и го определи като единствения милиардер в Танзания. През 2016 г. той обеща да пожертва половината от богатството си за благотворителност, съобщи „Форбс“. \r\n \n\t\t\t\t\t\t", "date": "2018.10.11", "title": "Отвлякоха най-младия милиардер на Африка"}
{"url": "http://www.bnews.bg/article/250197-demi_mur_i_keyt_mos_na_shoping_zaedno_v_london", "text": "\n Те са две от най-популярните лица на световния шоубизнес, но това не им попречи да се излязат съвсем лежерни на шопинг в лондонския квартал Нотинг Хил. \r\n\r\n Двете приятелки носеха якета в милитъри зелено по време на разходката си. 44-годишната Мос бе с черни дънки с тясна кройка и черни ботуши с дължина до коляното. Въпреки че изглеждаше абсолютно ежедневно, тя носеше чанта от крокодилска кожа Hermes за 80 000 паунда. Деми вървеше ръка за ръка с Кейт, облечена в дълго яке, панталони от туид и ниски черни обувки. \r\n\r\n Актрисата бе част от обкръжението на Мос, докато не реши да прекрати холивудския си живот и да се премести във ферма в Айдахо с трите си дъщери и втория си съпруг Брус Уилис. \r\n\r\n Нейният трети съпруг е Аштън Кътчър, но двамата се разведоха през 2013 г. \r\n\r\n Слухове твърдяха, че Мур е инвестирала 200 000 паунда в пластични операции, докато Мос все още не е лягала под ножа. \r\n \n\t\t\t\t\t\t", "date": "2018.10.11", "title": " Деми Мур и Кейт Мос на шопинг заедно в Лондон"}
{"url": "http://www.bnews.bg/article/250198-melaniya_se_oplaka_che_e_nay_tormozeniyat_chovek", "text": "\n Първата дама на САЩ Мелания Тръмп заяви, че все още има хора в администрацията на нейния съпруг, на които \"той не може да има доверие\". В ексклузивно интервю за ABC News, което ще бъде излъчено в петък, съпругата на президента Доналд Тръмп обясни, че е казала на съпруга си, че не вярвала на някои хора, които работят за него. \r\n\r\n \"По-трудно е да управляваш, винаги трябва да гледаш зад гърба си\", коментира Мелания, добавяйки, че някои хора, на които е нямала доверие, \"вече не работят там\". По време на голямото интервю, взето по време на нейното посещение в Африка, Мелания заявява, че е \"най-тормозеният човек в света\".  \r\n  \r\n \n\t\t\t\t\t\t", "date": "2018.10.11", "title": "Мелания се оплака, че е най-тормозеният човек\r\n\r\n"}
{"url": "http://www.bnews.bg/article/250184-niki_iliev_moli_sanya_da_mu_prosti_iznevyarata_i_da_se_saberat_otnovo", "text": "\n Ники Илиев е на път да се събере отново с все още законната си съпруга Саня Борисова. Актьорът и режисьор е помолил за прошка екс половинката си, както и се е разкаял за това, че й изневери с колежката Даяна Ханджиева.  \r\n\r\n Синеокият красавец кръшна от брачното ложе с изигралата ролята на младата и красива лекарка Катерина от „Скъпи наследници” Даяна Ханджиева. Според достоверни източници, той е започнал флирта си с нея още през есента на 2016 г. От тогава, та чак до тази пролет, Илиев не спираше да харесва снимките на любовницата си в социалната мрежа, както и да й слага сърца. Разбира се, след началото на извънбрачната афера доброжелатели веднага докладваха на законната му жена Саня, която сложи край на отношенията им и шавливият русокоско се изнесе от общия им дом, а Борисова остана да се шири в апартамента.  \r\n\r\n Двойката, която се прочу и загаджи по време на сериала „Забранена любов”, сключи брак през 2012 г. и съюзът им минаваше за стабилен, докато не се появи Даяна. В началото синът на дерматоложката Мирослава Кадурина отричаше за раздялата със законната му жена, но преди няколко месеца призна, че не са заедно, а всеки е поел по своя път, но развод все още няма.  \r\n\r\n „Уикенд” пише още, че през пролетта Ханджиева и русокосият красавец са прекратили връзката си, но Ники не остана дълго сам, а заби светска журналистка, с която се забавлява цяло лято. Уви, връзката им не изкара и 3 месеца и днес бившият манекен моли за прошка Саня. Режисьорът на „Чужденецът” се надява, че блондинката отново ще го прибере и заради това не спирал да умолява Борисова да намери начин да останат заедно. Той дори е изтрил Даяна от контактите си в социалната мрежа, за да покаже на все още законната си жена, че съжалява за изневярата.  \r\n\r\n Унизената Саня обаче все още не била толкова благосклонна, като му заявявала, че много я е наранил и цяла България й се смее на рогата. Според някои инатливата блондинка все пак ще преглътне гордостта си и ще прости на любимия си, защото без него с кариерата й е свършено. Според други обаче Саня няма да успее да събере парчетата от счупения си брак, а ще започне на чисто нов живот с нов мъж. \r\n \n\t\t\t\t\t\t", "date": "2018.10.11", "title": "Ники Илиев моли Саня да му прости изневярата и да се съберат отново"}
{"url": "http://www.bnews.bg/article/250189-tsska_si_varna_emblemata_kray_na_spekulatsiite", "text": "\n На официалния сайт на ЦСКА беше публикувано съобщение, че сумата за емблемата е платена. Дружеството \"Ред Енимълс\" е платило сумата от 8 милиона лева за емблемата на ЦСКА и вече притежава активите и пасивите на \"армейския\" клуб. Ето и съдържанието на съобщението: \r\n\r\n \" \r\n\r\n \r\n\r\n \r\n\r\n \" \r\n\r\n \r\n \n\t\t\t\t\t\t", "date": "2018.10.11", "title": "ЦСКА си върна емблемата! Край на спекулациите!"}
{"url": "http://www.bnews.bg/article/250190-tragediya_kray_veliko_tarnovo_dva_tira_i_patnicheski_bus_katastrofiraha_ima_li_postradali", "text": "\n Два тира и пътнически бус катастрофираха на пътя Русе – Велико Търново. Инцидентът е станал около 14:00 часа близо до село Поликраище. \r\n\r\n Няма тежко ранени. Леко пострадал е шофьорът на единия тир, който е румънски гражданин. \r\n\r\n Причина за инцидента най-вероятно е мокър път. \r\n\r\n В момента отсечката е затворена и се опесъчява. \r\n  \r\n \n\t\t\t\t\t\t", "date": "2018.10.11", "title": "ТРАГЕДИЯ КРАЙ ВЕЛИКО ТЪРНОВО! Два тира и пътнически бус катастрофираха! Има ли пострадали?"}
{"url": "http://www.bnews.bg/article/250187-sanya_armutlieva_i_mariya_ilieva_se_mrazyat_smartno_zaradi_nasko_kolev", "text": "\n Младият рапър Атанас Колев е причината Мария Илиева и Саня Армутлиева да не могат да се гледат. И двете му били хвърлили око, когато участвал в „Х Фактор”. Късметът обаче се усмихнал само на певицата и оттогава продуцентката буквално не я понася.  \r\n\r\n Наско изгрява във втория сезон на „Х Фактор” през 2013 г., когато е едва 16-годишен. Още на кастингите по него си падат и двете дами в компанията на съдиите – Мария Илиева и Саня Армутлиева. Когато обаче разпределят участниците по ментори, жребият посочва, че с момчетата ще работи Саня. Така тя става пряк наставник на тийнейджъра от Бургас, а Мария Илиева може единствено да точи по него лиги отстрани. На зрителите прави впечатление, че напрежението между двете брюнетки започва да расте. Те се карат директно в ефир и никога не са на едно и също мнение. Въпреки това обаче по въпроса с Наско са единодушни. И двете се отнасят с него почти като с божество. По този начин извеждат тийнейджъра до финала на шоуто, писа „Уикенд“. \r\n\r\n След края на предаването той проявява по-голям интерес към Мария за сметка на Саня, която избягва, защото е омъжена и има две деца. Когато научава, че любимецът ѝ спи с певицата, шефката на „Вирджиния рекърдс” побеснява. Тя обявява, че никога повече не иска да влиза в една стая с Мария. \r\n\r\n Въпреки това обаче Илиева е ангажирана като съдия и в следващия сезон на „Х Фактор”. Напрежението между нея и Саня е толкова голямо, че вече няма как да бъде скрито от зрителите с оправданието, че е само за шоуто. Двете съдийки бълват отрова една срещу друга и това става непоносимо за колегите им.  \r\n\r\n Накрая продуцентът Магърдич Халваджиян се принуждава да прекрати договора с Мария Илиева, тъй като Саня му е по-полезна в предаването. Той разчита на компанията ѝ да лансира участниците в „Х Фактор” след края на шоуто. По този начин вдига рейтинга му на предаване, което създава звезди. Саня изтъква като мотив за ненавистта си към Мария Илиева факта, че е прелъстила непълнолетен участник. \r\n\r\n Малко след Мария се разделя с „Х Фактор”, официално става ясно, че спи с Наско Колев. Две години след като се виждат за първи път в предаването, те записват дуета си „Така да е”. Двамата са заедно повече от година. Когато се разделят, рапърът признава, че много хора са се възползвали от неговата неопитност, когато е бил на 16 години и тепърва е прохождал в шоубизнеса. \r\n \n\t\t\t\t\t\t", "date": "2018.10.11", "title": " Саня Армутлиева и Мария Илиева се мразят смъртно заради Наско Колев"}
{"url": "http://www.bnews.bg/article/250191-potvardeno_chetirimata_targovtsi_na_smart_ot_onkologichnite_bolnitsi_v_sofiya_i_blagoevgrad_ostavat_za_postoyanno_v_aresta", "text": "\n Апелативният специализиран съд потвърди определението на първата инстанция и остави в ареста за постоянно четирима от задържаните за незаконна търговия с онколекарства - Борислав Сотиров, Делян Денсузов, Калоян Молалийски и Милослав Пейков. \r\n\r\n Другите трима, задържани при акцията в Благоевград и София, остават под домашен арест - Небесна и Зара Балджийски, както и Светлана Тюлекова. \r\n\r\n Припомняме, обвиняемите бяха задържани заради схема, чрез която е източвана здравната каса с незконен реескпорт на медикаменти за онкоболни. Лекарствата били за пациенти в болницата \"Йоан Павел\" в София и \"Св. Мина\" в Благоевград. \r\n\r\n Според съда няма данни, че обвиняемите могат да се укрият, но има опасност да извършат ново престъпление. Според доказателствата има ясно разграничение кой каква функция е изпълнявал в престъпната група, която според разследването е работила от средата на 2017 г. до 4 октомври 2018 г. \r\n \n\t\t\t\t\t\t", "date": "2018.10.11", "title": "ПОТВЪРДЕНО! Четиримата \"търговци на смърт\" от онкологичните болници в София и Благоевград остават за постоянно в ареста"}
{"url": "http://www.bnews.bg/article/250194-dashteryata_na_ivayla_bakalova_izbyaga_ot_mayka_si_chak_v_london", "text": "\n \r\nЩерката на Ивайла Бакалова стана мома англичанка. 15-годишната Рая от миналата година живее и учи в колеж край английската столица Лондон, разказа майка й пред списание „Ева”. Двете заминаха за Дубай през 2009 година и родителката започна работа като консултант в сферата на недвижимите имоти. В началото животът в Дубай харесал на Рая, но с времето големите разстояния, които трябвало да изминава, за да отиде на училище, започнали да й тежат. Миналата година сама избрала колеж в близост до Лондон. Живее там, на пансион. Вече е на 15 и й предстои да се насочи към това, с което иска да се занимава в живота си. Интересува се от мода, иска да стане актриса, мечтае да учи в Америка. Приятно й е да излиза с майка си, когато двете са на почивка. От дете обича да ходят в Сен Тропе. Харесва и Париж. И се радва да се връща и в Дубай за ваканциите. Ивайла пък работи много, но обича заниманието си. Започва в 9,30-10 ч., като понякога се прибира в 11-12 вечерта след срещи или вечери. \r\n  \r\n \n\t\t\t\t\t\t", "date": "2018.10.11", "title": "Дъщерята на Ивайла Бакалова избяга от майка си чак в Лондон "}
{"url": "http://www.bnews.bg/article/250203-obvinen_za_zlatnoto_sakrovishte_za_2_mln_evro_to_e_falshivo", "text": "\n \"Венецът и торквата са имитации, които съм измислил. Венецът е имитация на тракийско изделие, а гривните и торквата са персийски стил. Изработени са от злато и сребро. Направени са така да изглеждат стари и антични. След като ги изработя ги състарявам с киселина\".  \r\n\r\n Това каза обвиняемият Петър Влаев, един от четиримата задържани при акция на Спецпрокуратурата, ГДБОП и ДАНС, по време на заседание в специализирания съд за определяне на мярка за неотклонение на лицата. Той допълни, че има и матрица на предмет, която се е намирала в дома му, но е била иззета. Другите трима обвиняеми са Димитър Андинов, Антон Игов и Недко Добчев. Пред съда Андинов също каза, че предметите са имитация. \r\n\r\n Припомняме, по-рано днес на брифинг беше посочено, че по предварителна оценка златните предмети са от 4-ти век пр. Хр. Четиримата обвиняеми са били задържани в момент, в който са опитали да продадат златния венец за 2 млн. евро. Според разследващите предметите са автентични. \r\n\r\n Прокуратурата иска от съда задържаните, които са обвинени за организирана престъпна група и трафик на антични ценности, да останат за постоянно в ареста. По време на заседанието стана ясно още, че в разследването е участвал служител под прикритие. Обвиняемият Добчев каза, че не е бягал от органите на МВР, предаде БТА. \r\n \n\t\t\t\t\t\t", "date": "2018.10.11", "title": "Обвинен за златното съкровище за 2 млн. евро: То е фалшиво "}
{"url": "http://www.bnews.bg/article/250201-zimno_ili_lyatno_chasovo_vreme_balgarite_razdeleni", "text": "\n Българите остават разделени по въпроса зимното или лятното часово време трябва да остане, след като догодина въртенето на стрелките ще остане в историята. \r\n\r\n Данните са на базата на национално представително проучване, направено от 28 септември до 5 октомври сред 1000 души в 125 гнезда в 92 населени места. \r\nСпоред данните 48% от анкетираните предпочитат зимното часово време да се приеме като постоянно в България, а 32% искат лятното часово време да се въведе за постоянно у нас. \r\n20% от интервюираните пък нямат мнение по въпроса или все още не са решели. Най-често без мнение са младите българи на възраст под 30 години. \r\nЕвропейската комисия предложи от следващата година да отпадне сезонната смяна на часовото време и всяка от държавите-членки на ЕС да реши кое време ще прилага като постоянно - лятното или зимното. \r\nЛюбопитното е, че привържениците на позицията зимното часово време да бъде постоянно у нас са по-често жени, хора на възраст над 59 години и жители на провинцията. \r\nВ полза на избора на лятното часово време за постоянно пък се изказват по-младите хора – тези на възраст между 30 и 40 години, високообразованите и жителите на столицата. \r\n\"Профилите на подкрепящите тези две позиции са показателни за това, че съществуват прагматични и рационални аргументи сред определени групи хора. Това предполага да се проведе широка и открита дискусия по въпроса, за да се стигне до оптимален избор\", коментират от \"Екзакта\". \r\n  \r\n \n\t\t\t\t\t\t", "date": "2018.10.11", "title": "Зимно или лятно часово време: Българите разделени!\r\n\r\n"}
{"url": "http://www.bnews.bg/article/250180-zlatka_raykova_izhvarli_bagazha_na_bivsheto_si_gadzhe_i_priyuti_seriyniya_lyubovchiya_blagoy_georgiev", "text": "\n Златка Райкова изхвърли багажа на вече бившето си гадже - ММА боеца Георги Валентинов, за да приюти серийния любовчия Благой Георгиев – Джизъса, \r\n\r\n Още след раздялата със спортиста в началото на лятото Русата Златка му изхвърлила куфарите от дома си в кв. „Манастирски ливади”.  \r\n\r\n Мястото на силовия спортист в леглото и сърцето на палавата пазарджиклийка вече е заето от палавия футболист, издадоха съседи на двойката. Проверката ни показа, че бившият на Златка вече е със сменена адресна регистрация. Доскоро Жоро Валентинов се водеше на адреса на силиконовата мъжемелачка на ул. „Лъвски рид” в София. Сега обаче се подвизава при негов приятел, който го приютил, докато старозагорецът намери подслон след разваления годеж, писа „Уикенд“. \r\n\r\n Уж набожният футболист и плеймейтката в момента се изживяват като най-актуалната светска двойка, а полузащитникът не спира да показва какви манджи му готви блондинката. Суетният тип качва снимка след снимка в социалната мрежа как новата му любима го глези и се старае да го охранва с вкусотии. Райкова очевидно е решила да демонстрира и кулинарни умения пред Благо, който направо демонстрира, че си облизва пръстите и се скъсва да хвали любовницата си. Въпреки че телевизионни камери уловиха влюбената двойка в къщата на татуирания ритнитопковец в Горна баня, оказа се, че гаджетата не живеят там, а в апартамента на Златка. \r\n\r\n До сладникавата история с неочакван край се стигна, след като плеймейтката получи предложение за брак от Георги Валентинов през март. Двамата бяха заедно близо две години. Те се сгодиха пред „телевизора” по време на предаването „Като две капки вода”. Малко след това бръмчалката изневери на спортягата с Велислав Делибалтов, брата на чалгаря Борис Дали. Това стана повод за разваляне на годежа, а сръчната Златка набързо се метна в обятията на бившия футболист. \r\n\r\n Гаджоването между Златка и Благой стана към финала на „Като две капки вода”, където ги сватоса фолкаджийката Алисия. Джизъса е близък приятел на певачката и баща на децата на най-добрата ѝ приятелка Христина Витанова. \r\n\r\n Куриозното е, че гелосаният бивш футболист бе близък приятел и на бившия на Златка - Георги Валентинов. Двамата често излизаха заедно по кръчмите, но в крайна сметка Джизъса заби нож на ММА-бияча и му открадна гаджето. „Ние се избираме един друг не случайно! Ние срещаме само тези, които вече живеят в нашето подсъзнание!”, е само едно от заучените послания на русокосото изкушение по адрес на поредния нов възлюбен. \r\n \n\t\t\t\t\t\t", "date": "2018.10.11", "title": "Златка Райкова изхвърли багажа на бившето си гадже и приюти серийния любовчия Благой Георгиев"}
{"url": "http://www.bnews.bg/article/250204-sled_ubiystvoto_na_viktoriya_motoristi_nahluha_v_kvartala_kadeto_posledno_e_zhiveel_severin", "text": "\n Напрежение в квартала, където последно е живеел Северин \r\n\r\n Напрежение в квартала, където последно е живеел Северин - заподозреният за убийството на Виктория Маринова в Русе. В махалата нахлуха мотористи и мъже с джипове. Живущите там твърдят, че те са били въоръжени.  \r\n\r\n \"Погледнаха ме и започнаха да форсират моторите. Толкова сме притеснени. Аз съм с толкова деца вкъщи. Децата започнаха да плачат, да реват, да крещят\", разказва жител на квартала.  \r\n\r\n \"Нападнали са някакво момче пред кръчмата. Само така чухме. Момчето явно е избягало\", допълни негова съседка.  \r\n \n\t\t\t\t\t\t", "date": "2018.10.11", "title": "СЛЕД УБИЙСТВОТО НА ВИКТОРИЯ: Moтористи нахлуха в квартала, където последно е живеел Северин "}
{"url": "http://www.bnews.bg/article/250192-zhoro_tornev_krashkal_na_mira_dobreva_i_s_nadya_ot_elit", "text": "\n Водещата на „Отблизо с Мира Добрева” по БНТ 1 е нещастна в личния си живот и причина за това е съпругът й – продуцентът Жоро Торнев. Двамата са заедно от 16 години, а преди 11 се заклеха във вечна вярност и любов на бляскава морска сватба.  \r\n\r\n Въпреки обетите, телевизионерът й слагал рога от години. Първите сигнали, че бракът им не върви по мед и масло се появиха още през 2014 г., но водещата отрече и поясни, че двамата са изгладили противоречията си. Жоро Торнев не изпрати Мира при влизането й в Къщата на „ВИП брадър” и за пореден път даде повод за клюки, че бракът им сериозно куца, писа „Уикенд“. \r\n\r\n След една от последните мисии в Къщата, водещата шашна съквартирантите си с откровението, че е хващала мъжа си в изневяра. При това – два пъти. \r\n\r\n Режисьорът бил бeceн oт пpизнaниятa нa Mиpa в eфиp. Toй нe cмятaл, чe тoвa e нeщo, ĸoeтo мoжe дa ce paзпpaвя пpeд цялa Бългapия, и зaтoвa ce oгopчил жecтoĸo, paзĸpивaт нeгoви пpиятeли. Водещата на БНТ разкри пред всички, че печели повече от мъжа си, когото определи като „велик“, защото издържа на тази ситуация. Tвъpдe e възмoжнo Мира нapoчнo дa e злeпocтaвилa cъпpyгa cи, зa дa мy oтмъcти. \r\n\r\n Преди 2 години съпругът на Добрева бе сред съквартирантите във „ВИП брадър”. Блондинката, която вече била наясно с неговите слаби ангели и забежки, изобщо не била съгласна той да влиза в риалити шоуто. Причината – присъствието на бившата негова изгора Надя Иванова в сеирджийското риалити. Дори му поставила ултиматум, че ако влезе, ще си събере багажа и ще го напусне. Въпреки заплахите й Торнев прекрачи прага на Къщата, но бе изгонен от зрителите преди финала. Добрева обаче остави други хора да го защитават по време на лайфовете в студиото на Големия брат.  \r\n\r\n Преди да срещне Мира, Жоро имал бурен и страстен романс с водещата Надя и Мира се притеснявала от близостта им в Къщата. Различията във вижданията им за живота ги разделили с младата актриса. По онова време филмовият и телевизионен режисьор бил заклет ерген, но имал огромно желание да свие семейно гнездо. \r\n\r\n Надя пък била все още твърде млада и искала да прави кариера в телевизията. Така се стигнало до раздялата между двамата. Жоро бил съсипан и месеци наред не искал да чува за други жени. Точно в този момент срещнал Мира, която била от младите колежки в БНТ. За разлика от Надя, разведената журналистка искала ново семейство и мечтаела за уютен дом и деца. Опасенята й, че във „ВИП брадър” чувствата на Надя и Жоро ще се върнат, не се оправдаха. Двамата се държаха хладно като непознати и запазиха в тайна за зрителите общото си минало.  \r\n\r\n Въпреки прекрасната си съпруга, Торнев не пропускал да се порадва и на чуждото. Според запознати, бракът на Мира и Жоро бил сериозно разклатен заради друга млада красавица. Съпрузите дори били пред развод заради хлътването на Жоро по неговата секретарка. 25-годишната красавица току-що била завършила Софийския университет и си намерила работа като асистентка на Торнев. Мира усетила, че Жоро има извънбрачна афера и издебнала удобен момент, за да провери позвъняванията и есемесите в телефона му. \r\n\r\n Така се натъкнала на потресаващи любовни послания между двамата. Унизената Мира била на сериозен кръстопът и се колебаела дали да зачеркне съпруга си, да му иска развод и да му вземе всичко, което е придобил по време на брака им, или да му прости. Въпреки че всичките й близки я съветвали да го натири, защото през годините отношението му към нея често минавало границите на добрия тон, тя не могла да постъпи толкова крайно. Водещата му простила и му дала втори шанс. Най-болезнено изживяла не самата изневяра, а фактът, че тя не била мимолетна, а във връзката си с другата жена Торнев влагал чувства. С любовницата си той системно кръшкал на журналистката повече от година.  \r\n \n\t\t\t\t\t\t", "date": "2018.10.11", "title": "Жоро Торнeв кръшкал на Мира Добрева и с Надя от \"Елит\""}
{"url": "http://www.bnews.bg/article/250188-putin_zayavi_che_balgariya_mozhe_da_igrae_vazhna_rolya_v_dostavkite_na_ruski_gaz_kam_evropa", "text": "\n Вашата страна има нова възможност да играе важна роля в доставките на руски газ към Европа, каза Владимир Путин на новия български посланик в Русия Атанас Кръстин, предадоха световните осведомителни агенции. \r\n\r\n Днес в Кремъл се състоя тържествена церемония по връчването на акредитивните писма на главния български дипломатически представител в Москва. \r\n\r\n \"Ние преди няколко години не можахме да реализираме проекта проекта за газопровода \"Южен поток\". Сега обаче пред България има нови възможности да започне да играе важна роля в доставки на синьо гориво от нашата страна към ЕС\", каза още Путин. \r\n  \r\n \n\t\t\t\t\t\t", "date": "2018.10.11", "title": "Путин заяви, че България може да играе важна роля в доставките на руски газ към Европа\r\n"}
{"url": "http://www.bnews.bg/article/250183-izvanredno_hvanaha_inspektor_ot_agentsiyata_po_hranite_s_80_kg_droga", "text": "\n Полицаи откриха 80 кг марихуана в къща в Шумен, собственост на ветеринарен лекар и инспектор в Агенцията по храните. Открито е и количество суха маса. \r\n\r\n 32-годишният мъж бил спрян за проверка по сигнал на входа на кв. \"Дивдядово\". \r\n\r\n Установено било, че мъжът управлява колата си след употреба на наркотици. Така се стигнало до разплитане на случая. \r\n\r\n Мъжът отвел полицейските служители в дома си и им разказал, че е засадил и отглежда за собствена употреба марихуана в гориста местност край преславско село. \r\n\r\n Иззети са 15 растения марихуана, които впечатлили разследващите с размера си - около 3 метра. \r\n\r\n Предстои инспекторът от Агенцията по храните в Шумен да бъде привлечен като обвиняем. \r\n\r\n Очакват се подробности по случая. \r\n \n\t\t\t\t\t\t", "date": "2018.10.11", "title": "ИЗВЪНРЕДНО! Хванаха инспектор от Агенцията по храните с 80 кг дрога"}
{"url": "http://www.bnews.bg/article/250181-maykata_na_atanas_kolev_poznavam_mariya_ilieva_razbira_se", "text": "\n Аделина Колева е майка на един от най-популярните млади изпълнители – Атанас Колев. Тя е завършила Медицинския университет във Варна, а Наско тръгва по нейните стъпки, изучавайки в момента именно медицина. В интервю за „България Днес“ Аделина разказва, че е приела новината за участието на сина й във „ВИП Брадър“ с много смесени чувства, най-вече защото той е неопитен, а в шоуто участниците подлежат на манипулация. Обсъдили са семейно поканата му в шоуто, но решението да влезе си го е взел сам. \r\n\r\n Посъветвали са го да не се поддава на провокации, тъй като е възпитан и интелигентен млад човек. Майка му издава още, че не му е повлияла за медицината. Наско е бил приет във всички университети във Великобритания, в които е кандидатствал, все инженерни науки, все с математика. Но в крайна сметка е избрал да следва медицина във Варна. \r\n\r\n На въпроса към Ади дали й е неприятно името на сина й да се споменава редом до това на Мария Илиева и дали двете се познават, майката отсича: „Познаваме се, разбира се, с Мария Илиева. Не се дразня и не обръщам внимание какво се говори и пише за тях, защото не се интересувам от нуждата на хората от клюки и зрелища“. \r\n\r\n А на запитването какво ще му каже, когато излезе от къщата, Аделина е категорична: „Че се гордеем с него! И че му „сваляме шапка“ за стоицизма! Балансиран, овладян и положителен!“. \r\n \n\t\t\t\t\t\t", "date": "2018.10.11", "title": "Майката на Атанас Колев: Познавам Мария Илиева, разбира се"}
{"url": "http://www.bnews.bg/article/250186-ekskluzivno_govoritel_na_nemskata_prokuratura_razkri_koga_ni_vrashtat_svirepiya_ubiets_na_viktoriya", "text": "\n До 10 дни германският съд ще реши дали да екстрадира Северин Красимиров - обвиняемия за убийството на 30-годишната Виктория Маринова в Русе. Това каза за Дарик говорителят на прокуратурата в Целе Бернд Колкмайер. \r\n\r\n Съдът в германския град решава днес дали да остави в ареста Красимиров, който е декларирал, че е съгласен решението за екстрадиция да се разгледа по съкратена процедура. \r\n\r\n Българските власти няма да предоставят доказателствени материали на германския съд, тъй като това не е необходимо при европейска заповед за арест, обясни Колкмайер.   \r\n\r\n \"Българските власти не са предоставили доказателства, но това не е и нужно, тъй като става дума за европейска заповед за арест. Т.е. германският съд няма да доказва дали престъплението е извършено от задържания или не. Това е работа на българската правосъдна система. Ние трябва да докажем дали екстрадицията е допустима, това е нашата задача. Задържали сме го и сега в съкратено производство ще се установи дали е възможна екстрадиция в България. Предполагам, че това ще стане относително бързо\", коментира говорителят на прокуратурата в Целе. \r\n\r\n \"Няма да се доказва подозрението за извършеното престъпление, а само дали при екстрадиция не го грози заплаха за живота или много лоши условия в затвора в България. Но, според мен, случаят с България не е такъв\", допълни Бернд Колкмайер. \r\n\r\n Процедурата по екстрация може да продължи до 60 дни, но тъй като Северин Красимиров е дал съгласие за нея срокът се скъсява до 10 дни.   \r\n\r\n Красимиров бе арестуван във вторник вечерта в германския град Щаде в дома на майка му. Той е потвърдил по време на разпитите, че е живял и работил за кратко в Германия. \r\n  \r\n \n\t\t\t\t\t\t", "date": "2018.10.11", "title": "ЕКСКЛУЗИВНО! Говорител на немската прокуратура разкри кога ни връщат свирепия убиец на Виктория!\r\n\r\n"}
{"url": "http://www.bnews.bg/article/250182-skandalno_obirdzhii_nahluha_v_apartamenta_na_govoritelkata_na_sgs", "text": "\n Крадци обраха апартамента на говорителката на Софийския градски съд (СГС) Милена Орозова в столицата. \r\n\r\n Инцидентът е станал във вторник по обед, малко след като 10-годишната ѝ дъщеря тръгнала на училище. Те задигнали лаптоп и около 1000 лв. от касичката на детето, което с години събирало парите от сурвакане, пише потърпевшата във Фейсбук. \r\nВ злополучния ден Орозова се прибрала от работа и отключила входната врата. \r\n\r\n Тя видяла, че някой е ровил в шкафовете, а касичката на детето е изпразнена и захвърлена на пода. Липсвал личният ѝ лаптоп, на който имало и незначителна служебна информация. \r\nКамера на заведение, намиращо се на партера на блока, е заснела двама непознати мъже да влизат във входа по времето на обира. Полицията тепърва ще гледа записа кадър по кадър. \r\n\r\n   \r\n \n\t\t\t\t\t\t", "date": "2018.10.11", "title": "СКАНДАЛНО! Обирджии нахлуха в апартамента на говорителката на СГС"}
{"url": "http://www.bnews.bg/article/250193-skandalno_4_dnevnoto_poseshtenie_na_tramp_e_struvalo_na_britanskata_politsiya_poveche_ot_24_miliona_dolara", "text": "\n Разходите на британската полиция за гарантиране на сигурността на американския президент Доналд Тръмп по време на 4-дневното му работно посещение във Великобритания през юли възлизат общо на почти 18 милиона британски лири (повече от 24 милиона долара). Това съобщи днес председателката на Националния съвет на полицейските началници Сара Торнтън, предадоха ТАСС и Асошиейтед прес. \r\nПо думите й за британските правоохранителни органи тази операция е била най-голямата след масовите безредици, обхванали Англия през август 2011 г. \r\n\"Общата стойност на (полицейската) операция все още се уточнява, но по предварителни оценки, тя възлиза на близо 18 милиона лири\", заявява Торнтън в съобщение, публикувано на сайта на съвета. Тя добавя, че общо \"са били задействани близо 10 хиляди полицейски служители, изработили 26 000 смени\". \r\nИмайки предвид, че по време на визитата на Тръмп в Русия се провеждаше световното първенство по футбол, което се гледаше по улиците на Англия, полицията трябваше да работи на границата на възможностите си. Според Торнтън \"повечето полицейски управления е трябвало да отменят почивните дни на служителите и да удължат смените им\". \r\nТорнтън не направи сравнение на направените разходи с тези, похарчени за гарантиране на сигурността на други президенти на САЩ или лидери на чужди държави по време на техни визити във Великобритания. \r\nНо, както се разбира от публикувана в интернет служебна бележка на Скотланд ярд, разходите на лондонската полиция по време на държавната визита на предшественика на Тръмп, Барак Обама през 2016 г. са били 15 пъти по-малки - 1,2 милиона лири (1,6 милиона долара), при положение, че бяха задействани два пъти по-малко полицаи - 4200 души. \r\nПо време на 3-дневната визита през юли Тръмп заедно със съпругата си Мелания отседна в резиденцията на американския посланик в лондонския район Риджънтс парк. За да избегне многочислените протестни акции Тръмп се придвижваше предимно с вертолет. \r\nПрограмата му включваше вечеря в двореца Бленъм, фамилна резиденция на херцозите Марлбъро, разговори с премиера Тереза Мей в извънградската й резиденция Чекърс, аудиенция при кралица Елизабет Втора в замъка Уиндзор. След визитата в Лондон президентът Тръмп и съпругата му заминаха за Шотландия, където се намира едно от голф игрищата, собственост на американския президент. Навсякъде по маршрута им имаше протести. \r\n \n\t\t\t\t\t\t", "date": "2018.10.11", "title": "СКАНДАЛНО! 4-дневното посещение на Тръмп е струвало на британската полиция повече от 24 милиона долара"}
{"url": "http://www.bnews.bg/article/250185-ot_poslednite_minuti_chetirima_s_obvineniya_za_targoviya_sas_zlatni_antiki_sred_tyah_ima_i_sluzhitel_na_dans", "text": "\n Прокуратурата повдигна обвинения на четирима души, участвали в престъпна група за държане и незаконна търговия с ценни предмети от златно съкровище. \r\n\r\n „Досъдебното производство е образувано на 8 октомври срещу група, която има за цел да извършва престъпление, а именно държане, отчуждаване и трафик на вещи, имащи белезите на движими културни ценности”, каза на брифинг един от наблюдаващите прокурори Сийка Милева, цитирана от БГНЕС. \r\n\r\n Един от задържаните е служител на ДАНС, разкри в сряда премиерът Бойко Борисов. Той препоръча на Специализираната прокуратура, ДАНС и МВР да покажат публично непознатото до момента златно съкровище, което вероятно датира от няколко хиляди години. Борисов нареди да се сформира експертен екип, който да разгледа находките. \r\n \n\t\t\t\t\t\t", "date": "2018.10.11", "title": "ОТ ПОСЛЕДНИТЕ МИНУТИ! Четирима с обвинения за търговия със златни антики, сред тях има и служител на ДАНС"}
{"url": "http://www.bnews.bg/article/250137-gala_vartyala_sergiya_s_porno_i_chalga", "text": "\n Телевизионната водеща Гала продавала порно и чалга на пазара в родния си град Плевен, докато била студентка. \r\n\r\n При връщането си у дома, тя била използвана от брат си за продавачка заедно с нейна приятелка, която по-късно се оженила за брата Петър. На сергията освен порно касети, имало и доста чалга, която се харчела като топъл хляб. Гала обаче понякога не продавала нарочно някоя касета, за да може да я гледа у дома след усилната работа. Петър от години живее в САЩ и Гала е признавала, че той й липсва. За последно той се върна у нас за рождения ден на майката на водещата през април тази година. \r\n \n\t\t\t\t\t\t", "date": "2018.10.11", "title": "Гала въртяла сергия с порно и чалга"}
{"url": "http://www.bnews.bg/article/250169-666_royala_zazvuchaha_ednovremenno_v_kitay_video", "text": "\n Музиканти в Китай поставиха световен рекорд по масово свирене на пиано. \r\n\r\n 666 рояла звучаха едновременно в ръцете на 637 участници от 8 страни. \r\n\r\n 40 от пианата бяха поставени на главната сцена в чест на 40-годишнината от Политиката за реформа и откритост, която слага началото на т. нар. китайски социализъм. \r\n\r\n Общата стойност на роялите е над 7 милиона долара. \r\n\r\n \r\n\r\n   \r\n \n\t\t\t\t\t\t", "date": "2018.10.11", "title": "666 рояла зазвучаха едновременно в Китай(ВИДЕО)"}
{"url": "http://www.bnews.bg/article/250170-avariya_po_vreme_na_polet_na_raketa_soyuz_kam_mks", "text": "\n Авария по време на полет на ракета \"Союз\" към Международната космическа станция. Проблемът е с ракетата носител, съобщават руски медии. \r\n\r\n Източник заяви пред РИА Новости, че екипажът е трябвало да направи аварийно приземяване в Казахстан. \r\n\r\n На борда на космическия кораб е екипаж МКС-57/58 с руския космонавт Алексей Овчинин и американския астронавт Ник Хейг. \r\n\r\n Според източник екипажът е изпитал натоварване от 6 G. \r\n\r\n НАСА съобщава, че космически кораб \"Союз МС-10\" не е успял да достигне до орбита заради авария с носителя. По информация на американската агенция корабът с екипажа се връща по аварийна балистична траектория. \r\n\r\n Ракетата носител \"Союз-ФГ\" с руски кораб \"Союз МС-10\" беше изстреляна към космическата станция по план - в 10,40 часа московско време. \r\n\r\n Очаквайте подробности! \r\n \n\t\t\t\t\t\t", "date": "2018.10.11", "title": "Авария по време на полет на ракета \"Союз\" към МКС"}
{"url": "http://www.bnews.bg/article/250177-pochina_momcheto_premazano_ot_futbolna_vrata_v_pazardzhik", "text": "\n Почина 13-годишното момче, което бе премазано от футболна врата на спортна площадка в Пазарджик. Това съобщи  директорът на болницата доктор Вълчев, предаде кореспондентът на bTV  в региона.  \r\n\r\n Извършена е аутопсия, която е показала, че причината за фаталния изход е тежката черепно-мозъчна травма, получена при инцидента. \r\n\r\n Площадката, където е играло момчето, е общинска. Веднага след инцидента футболните врати са заварени. \r\n\r\n От общината твърдят, че редовно извършвали проверка на съоръженията. Последната е отпреди няколко седмици и площадката била безопасна. \r\n \n\t\t\t\t\t\t", "date": "2018.10.11", "title": "Почина момчето, премазано от футболна врата в Пазарджик"}
{"url": "http://www.bnews.bg/article/250171-sasht_zadarzhaha_kitayski_agent_za_ikonomicheski_shpionazh", "text": "\n Министерството на правосъдието на САЩ съобщи, че властите са арестували и са повдигнали обвинения срещу агент, който е шпионирал за ведомството за държавна сигурност на Китай, информира \"Ройтерс\". \r\n\r\n Задържаният е обвинен в икономически шпионаж и опит да открадни търговски тайни на няколко американски компании в областта на авиацията и космонавтиката. \r\n\r\n Китайският агент Янцзюн Сюй е задържан в Белгия през април след разследване на ФБР. Той е екстрадиран в САЩ във вторник. \"Вашингтон пост\" пише, че той е бил примамен в Белгия от американски агенти. \r\n\r\n ФБР определи екстрадирането като безпрецедентно и подчерта, че обвиненията показват, че китайското правителство е пряко замесено в икономически шпионаж срещу САЩ. \r\n\r\n Експерти по киберсигурност коментират, че арестът е още един знак за ескалиралото търговско напрежение между Китай и САЩ. \r\n\r\n В съобщение правосъдното министерство на САЩ отбелязва, че задържаният, заместник-директор на отдел към китайската държавна сигурност в провинция Дзянсу, е атакувал няколко американски компании, включително GE Aviation, филиал на General Electric Co. \r\n\r\n Допълва се, че мишени също са били \"една от най-големите компании в света в областта на космонавтиката и водещ производител на пътнически самолети, военни, космически и в областта на сигурността системи\", както и друга компания, която е лидер в производството на безпилотни самолети. \r\n\r\n GE Aviation доставя двигатели на Boeing и Airbus. Работи по ново поколение двигатели за пътнически самолети и военни хеликоптери. \r\n\r\n В обвинителния акт се пояснява, че китайският агент е действал срещу авиационните компании от декември 2013 г. Той установил контакт с експерти, които работят в компаниите и ги убедил да пътуват до Китай за университетски презентации, за които им се заплащало. \r\n\r\n Говорител на външното министерство нарече обвиненията \"чиста измислица\". \r\n \n\t\t\t\t\t\t", "date": "2018.10.11", "title": "САЩ задържаха китайски агент за икономически шпионаж"}
{"url": "http://www.bnews.bg/article/250162-idiliya_bozhinov_hrani_dartoto_si_kote_v_ustata", "text": "\n На живот са го ударили във Враца футболистът Валери Божинов и половинката му Биляна Дол \r\nГолямата звезда на Ботев (Враца) всяка вечер води любимата си на ресторант и дори сам слага в устата й храна. Двамата влюбени пристигат с луксозния бял джип на Божинов, който е хит из врачанските улици. Денем докато Божинов е на тренировки, возилото се управлява от шофьор, който разкарва Биляна. \r\nЗа вечеря двойката се глези с различни специалитети приготвени специално за тях - панирани сиренца, телешко месо. Сръбкинята залага на обилна порция гръцка салата. Валери е толкова влюбен в Биляна, че я храни и обгрижва сякаш е малко дете. Играчът използва своята вилица, за да подава вкусни хапки в устата на жена си. С другата ръка придържа прибора отдолу, за да не покапе. Истинска  семейна идилия. След като Валери изпива една малка бира, гаджето му си поръчва чаша червено вино. Често компания им прави някой от съотборниците на нападателя, пише „България Днес“. \r\nБожинов често си позволява и леки закачки с дамата до себе си. В разгара на вечерята той я хваща за конската опашка и я подръпва палаво. Щом пристига десертът Валери отново загребва сладкиша с лъжичка и подава на Биляна. След това Божинов вади цигара, но тя е предназначена за 10-години по-голямото му гадже. \r\n  \r\n \n\t\t\t\t\t\t", "date": "2018.10.11", "title": "Идилия: Божинов храни дъртото си коте в устата"}
{"url": "http://www.bnews.bg/article/250172-kravarnik_izgorya_pri_srednoshten_pozhar_v_haskovsko_video", "text": "\n Краварник изгоря при среднощен пожар в хасковското село Криво поле. Пламъците са изпепелили почти всички животни, които били в обора в онзи момент. Изгорели са постройката, земеделска техника, сено и фураж. \r\n\r\n По първоначална информация причината пожарът е тръгнал от електрическото табло в постройката и се дължи на късо съединение. Предполага се, че огънят се е разпространил бързо заради около 2000 бали слама, които били в краварника. Той не бил застрахован. Собствениците споделят, че загубите им се равняват на около 100 000 лева. \r\n\r\n \r\n\r\n   \r\n \n\t\t\t\t\t\t", "date": "2018.10.11", "title": "Краварник изгоря при среднощен пожар в Хасковско(ВИДЕО)"}
{"url": "http://www.bnews.bg/article/250167-zapochna_razchistvaneto_sled_potopa_v_mayorka", "text": "\n Започна разчистването на испанския остров Майрока, който вчера беше потопен от порои и последвало наводнение. \r\nНай-малко 10 души са загинали, включително двама британски туристи, съобщиха властите. Едно дете остава в неизвестност.  \r\n\r\n Над 600 спасители са изпратени в района, за да помагат на населението. Живеещите на острова започнаха да отводняват къщите си и да разчистват калта и отломките от пътищата и плажовете. \r\n\r\n Дъждовете предизвикаха голямо наводнения в източната част на Майорка, главният от Балеарските острови, който е изключително популярен сред туристите. \r\n \n\t\t\t\t\t\t", "date": "2018.10.11", "title": "Започна разчистването след потопа в Майорка"}
{"url": "http://www.bnews.bg/article/250175-posleden_den_za_izbor_na_chasovo_vreme_u_nas", "text": "\n Четвъртък е последният ден, в който може да гласуваме за лятно или зимно часово време. Анкетата тече в интернет от края на септември на сайта на Министерския съвет. \r\n\r\n До момента над 12 000 души са упражнили правото си на глас. Очаква се Министерството на енергетиката да изготви националната позиция по въпроса. Идеята е тя да е съобразена не само с икономическите ефекти, но и с мненията и коментарите на различните институции. \r\n\r\n Темата е в дневния ред на Европа. Всяка държава членка трябва сама да избере към кой от сегашните часови варианти желае да се придържа. \r\n \n\t\t\t\t\t\t", "date": "2018.10.11", "title": "Последен ден за избор на часово време у нас"}
{"url": "http://www.bnews.bg/article/250168-nora_nedkova_pilee_hilyadarki_v_parizh", "text": "\n След като изкара само една седмица във ВИП Брадър, но за сметка на това взе целия си хонорара от 60 000 лева, Нора Недкова замина на почивка в Париж с приятелкa \r\nНора нае хотел, разположен до Айфеловата кула. За нощувка изкусителката брои по хилядарка на вечер. В модната столица блондинката се шири в лукс, който е мираж за много българи, пише „България Днес“. Нора смело харчи пачките от Брадъра. Тя остави няколко хиляди в един от най-скъпите и тузарски бутици във френската столица. Бившата брадърка обича да носи дрехи, които са последен писък на модата. Нора е запалена по културата на западната страна, а също така е фен на традиционната кухня. \r\nНедкова няма да профука целия си хонорар за една почивка. Миската има план да стартира бизнес с перуки, които ще внася от Китай. \r\n \n\t\t\t\t\t\t", "date": "2018.10.11", "title": "Нора Недкова пилее хилядарки в Париж"}
{"url": "http://www.bnews.bg/article/250173-misis_balgariya_evropa_v_top_3_na_nay_krasivite_zheni_v_evropa", "text": "\n „Мисис България - Европа“ Анна Стефанова стана трета подгласничка в конкурса „Мисис Европа“, който се проведе преди дни в Гибралтар. Така родната красавица се нарежда в челната тройка на най-красивите омъжени жени в Европа. \r\n\r\n Анна успяла да впечатли публиката и журито на конкурса, освен с чар, и с двете презентации. Едната - представяща България и другата – посветена на каузата на конкурса срещу домашното насилие. Нашата миска е направила огромно впечатление и с пищната автентичната народна носия от района на Тракия. \r\n\r\n „Разбира се, че съм щастлива от тази титла. Всеки се явява на състезание, за да го спечели, но за мен не беше фикс идея и не на всяка цена. Радвам се, че ме оцениха“, разказва Анна. \r\n\r\n Миската  е впечатлена от организацията на конкурса. „За Гибралтар този конкурс е въпрос на престиж и държавна политика. На церемонията по награждаването присъства министърът на културата. Имахме среща и с кметицата на Гибралтар, която е носителка на титлата „Мис свят 2009“. \r\n\r\n Анан Стефанова още живее с емоцията около събитието. Включила се е в 24-часов маратон съпътстващ конкурса , който пропагандира здравословния начин на живот и в който участвали много популярни фигури от светския елит на Гибралтар.  Не е пропуснала да посети и „Маймунската скала“ -  един от символите на страната. \r\n\r\n Анна Стефанова е омъжена. Има двама сина, в момента е в отпуск по майчинство. \r\n\r\n \r\n \n\t\t\t\t\t\t", "date": "2018.10.11", "title": "Мисис България – Европа в топ 3 на най-красивите жени в Европа"}
{"url": "http://www.bnews.bg/article/250160-zemetresenie_ot_6_2_po_rihter_kray_indoneziya", "text": "\n Земетресение от 6,2 по Рихтер беше регистрирано край Индонезия, съобщава Европейско-средиземноморския сеизмологичен център, цитиран от БТА. \r\n\r\n Силният трус е бил регистриран на дълбочина от 10 километра, с епицентър на 186 километра източно от град Сурабая, на централния остров Ява. За момента няма данни за пострадали хора и нанесени материални щети. \r\n\r\n На 28 септември земетресение и предизвикани от него вълни цунами причиниха смъртта на над 2000 души на централния индонезийски остров Сулавеси. \r\n\r\n Генералният секретар на ООН Антониу Гутериш междувременно пристигна в Индонезия, където ще посети пострадалите от природното бедствие в края на миналия месец райони, предаде ДПА. \r\n \n\t\t\t\t\t\t", "date": "2018.10.11", "title": "Земетресение от 6,2 по Рихтер край Индонезия"}
{"url": "http://www.bnews.bg/article/250174-mazhat_predizvikal_gonka_v_plovdiv_se_poyavi_s_belezi_po_litseto_v_sada", "text": "\n Мъжът, който предизвика луда гонка със 7 полицейски автомобила в  неделя по обед в Пловдив, се появи в съдебната зала с множество белези от травми по лицето. \r\n\r\n Марин Атанасов заяви, че е бит и малтретиран при задържането си. \r\n\r\n Той отказа да спре на вдигната полицейска палка край Централна гара и се опита да избяга. \r\n\r\n В последвалото преследване блъска порицейски автомобил и преминал през крака на полицай. \r\n\r\n Атанасов е бил пиян и без книжка. Арестуван е след като колата му се удря в две дървета на централния булевард „Найчо Цанов”. Подсъдимият е от ромската махала в с. Ново село, с начално образование. \r\n \n\t\t\t\t\t\t", "date": "2018.10.11", "title": "Мъжът, предизвикал гонка в Пловдив, се появи с белези по лицето в съда"}
{"url": "http://www.bnews.bg/article/250163-parlamenta_gleda_na_vtoro_glasuvane_zakona_za_semeyni_pomoshti_na_detsa", "text": "\n Промените бяха продиктувани от инициативата на адвокат Златина Петрова децата останали с един родител да имат право на наследствена пенсия.Както заяви вече в предаването \"Бареков и Байрактаров без цензура\" адвокат Петрова, управляващите силно са изопачили идеята ѝ и отново са приложили подоходен критерии, с което напрактика правят невъзможно получаването на такава помощ. \r\n\r\n \r\nПодоходния критерий е методика, с която се стимулира умишленото създаване на търтеи в обществото. Явно управниците все още не иска да проумее, че с тази пагубна философия унищожава бъдещото си  \r\nразвитие още в зародиш. \r\n  \r\n \n\t\t\t\t\t\t", "date": "2018.10.11", "title": "Парламента гледа на второ гласуване Закона за семейни помощи на деца "}
{"url": "http://www.bnews.bg/article/250131-bradarkata_bozhana_si_otryazala_kosata_zaradi_fatalna_lyubov", "text": "\n Божана Кацарова решила да отреже дългата си коса преди около две години. Тя се депресирала и нямала желание за нищо след фатална любов в Холандия. Шеф готвачката изпаднала в такава дупка, че днес дори не иска да си спомня за нея. Ето защо почти не пази снимки от този период. В момента щурата квартирантка твърди, че е влюбена и е намерила своя човек. \r\n\r\n Тя дори е готова да създаде семейство – нещо, което преди е смятала за абсурдно като вариант. Доколко е готова за тази стъпка обаче, остава под въпрос. \r\n\r\n „Галерия“ разкрива коя е половинката й – Николай Ванчев -  доскорошен директор на една от най-елитните рекламни агенции у нас. Ники я чакал с трепет, за да й връчи пръстен, но вече може и да е размислил. Причината е, че гаджето му не спира да се захласва по собственика на нощни клубове Петко Димитров. \r\n\r\n „Божи сякаш е забравила къде се намира и как изглеждат нещата отстрани, толкова си личи, че има симпатии към него, трябва поне  да се опита да ги прикрие. Когато излезе, дано не си развалят отношенията с Николай“, коментират я зрители и нейни близки. \r\n \n\t\t\t\t\t\t", "date": "2018.10.11", "title": "Брадърката Божана си отрязала косата заради фатална любов"}
{"url": "http://www.bnews.bg/article/250164-nezakonno_smetishte_iznikna_kray_varnenskoto_selo_osenovo", "text": "\n Незаконно сметище изникна в непосредствена близост до борова гора и до къщи във варненското село Осеново. Репортажът на bTV е по зрителски сигнал в рубриката ни „Аз, репортерът”. \r\n\r\n През пролетта в парцел край село Осеново се появява огромна дупка. Сред местните хора започват догадки, че ще се строи. Наскоро обаче на мястото започват да идват камиони и да изсипват в дупката строителни и битови отпадъци. \r\n\r\n Образува се незаконно сметище, а местните хора подават сигнали. \r\n\r\n От община Аксаково вече са извършили проверка по случая. Оказва се, че незаконното сметище е в частен имот. В момента се издирва реалният му собственик. \r\n\r\n „Всеки собственик трябва да си опазва сам имотите. Тоест ще му направим предписание да го почисти. Ако не го издирим, има процедура, по която и ние ще извършим почистване на имота, като след това ще предприемем действия по събиране на разходите, които сме направили”, посочи Красимира Дянкова, заместник-кмет на община Аксаково. \r\n\r\n На този етап все още не е ясно дали собственикът на имота има нещо общо със сметището, или то е създадено от друг. \r\n\r\n Хората от Осеново обаче са направили снимка на един от камионите и са му записали регистрационния номер, който вече са подали в полицията. \r\n \n\t\t\t\t\t\t", "date": "2018.10.11", "title": "Незаконно сметище изникна край варненското село Осеново"}
{"url": "http://www.bnews.bg/article/250161-gordost_balgarski_akrobati_specheliha_zlato_ot_mladezhkite_olimpiyski_igri", "text": "\n Българските акробати Мариела Костадинова и Панайот Димитров спечелиха златни медали на младежките олимпийски игри в Буенос Айрес. Отборът, в който бяха Костадинова и Димитров, завърши на първо място в гимнастическото състезание за смесени отбори. \r\n\r\n Надпреварата се проведе за пръв път между 12 отбора, представители на различни държави, в следния състав: по три момчета и по три момичета от спортната гимнастика, по три момичета от художествената гимнастика, по една смесена двойка от акробатиката, по едно момче и по едно момиче от батута. Отделните тимове бяха кръстени с имена на легендарни спортисти в гимнастическите спортове. \r\n\r\n Общият брой най-предни класирания осигурява злато, следващият сребро, бронз и т.н. Българската двойка беше в отбор \"Симон Байлс\", наречен на американската световна шампионка в спортната гимнастика. \r\n\r\n Отличията на Костадинова и Димитров са първите медали за България от третите младежки олимпийски игри. \r\n \n\t\t\t\t\t\t", "date": "2018.10.11", "title": "ГОРДОСТ! Български акробати спечелиха злато от младежките олимпийски игри "}
{"url": "http://www.bnews.bg/article/250099-suzanita_natiri_gadzheto_zapochna_da_se_zanimava_s_evtini_blondinki", "text": "\n Приятелят на певицата я смени с друга блондинка. Започна да се занимава с евтини к*рви, призна щерката на Орхан Мурад. \r\nСкандалната певица Сузанита би шута на гаджето си, научи \"България Днес\". Щерката на Орхан Мурад разкара половинката си, след като Александър започва да се занимава с други жени. Щом Сузанита разбира, че любимият й залита по чужди мадами, веднага го зарязва. Това е първият и последен скандал на двойката, която бе разделяна от медиите през няколко седмици. Новината за края на връзката призна самата Сузанита. \r\n\"Приятелят ми Александър не успя да издържи и започна да се занимава с евтини блондинки. Всичко се връща\", сподели Сузанита. \r\nМакар да не дава вид, eксцентричната изпълнителка е съкрушена от раздялата. Тя дори публично обижда момичето, с което е сменена. Дъщерята на Орхан Мурад показа и среден пръст на екслюбимия, за когото доскоро твърдеше, че иска да се омъжи. \"Новата му к*рва призна, че има връзка с него. И аз ям сандвичи, да ти дам ли трохите?\", избухна Сузанита. Щерката на Орхан Мурад и Александър изживяха няколкомесечен любовен романс. За да му се обясни в любов, Сузанита дори си направи татус на ръката с първата буква от името на младежа. \r\n Не съжалявам за нищо в живота си. Искала съм да се татуирам, направила съм го. Не знам дали ще премахна татуса\", двоуми се щерката на Орхан Мурад. \r\nВместо да страда като малко момиче и да плаче за изгубеното време с Александър, 15-годишната певица признава, че се чувства отлично сама. Тя преживява раздялата за няколко минути и бързо разбира, че животът е пред нея. \r\n\"Нямам си гадже в момента - искрена е певицата. - На този етап не искам подобни проблеми на главата си. Аз със себе си не мога да се справя. Има по-важни неща от гаджетата. Като например да се стегна и да развия бъдещето си. Искам да оставя спомен зад името ми, да отделям повече време за мен\", добави певицата, която разкри, че не гледа \"ВИП брадър\". \r\nСузанита не мечтае за принца на бял кон, защото знае, че той е само в приказките. Младата певица не търси и богато гадже, което да я глези със скъпи подаръци и почивки в екзотични държави. \"Искам мъж, който само да ме обича\", сподели певицата, която отново наблъска джуките си с хиалурон. Най-разстроен от раздялата на Сузанита и Александър е таткото на певицата Орхан Мурад. Изпълнителят на вечния хит \"Хиляди слънца\" харесвал много Сашко, както го нарича самият той. Мурад определя бившия на щерката си като работливо момче, което с честен труд си вади парите. Разбира се, той е съгласен с решението на дъщеря си да му бие шута, щом е изневерил. \"Ако ходи по жени, нормално е да го разкара веднага\", призна пред вестника Мурад. \r\n  \r\n \n\t\t\t\t\t\t", "date": "2018.10.11", "title": "Сузанита натири гаджето: Започна да се занимава с евтини блондинки"}
{"url": "http://www.bnews.bg/article/250158-siriya_nyama_da_poluchi_i_dolar_ot_nas_ako_iran_ostane_tam", "text": "\n Сирия няма да получи и долар от нас за възстановяване, ако Иран остане. Това заяви американският държавен секретар Майк Помпео.  \r\n\r\n САЩ ще работят за това Техеран да не е в Сирия.  \r\n\r\n Това заяви той във Вашингтон по време на среща с израелски групи. \r\n\r\n Помпео защити израелските действия срещу Иран.  \r\n\r\n Отношенията между САЩ и Иран се обтегнаха отново след идването на власт на президента Доналд Тръмп.  \r\n\r\n Той изтегли страната от ядреното споразумение и наложи санкции на Техеран.  \r\n\r\n С това подчерта партньорството на САЩ и Израел.  \r\n\r\n Двете държави размениха остри репликия, а Иран бе обвинен като спосор на тероризма.  \r\n\r\n Директорът на ФБР Кристофър Рей обвини хакери от Китай и Иран, че се опитват да крадат идеи и иновации на САЩ. \r\n \n\t\t\t\t\t\t", "date": "2018.10.11", "title": "Сирия няма да получи и долар от нас, ако Иран остане там"}
{"url": "http://www.bnews.bg/article/250176-zakonat_za_veroizpovedaniyata_bez_finansirani_ot_chuzhdi_litsa_i_darzhavi", "text": "\n Религиозните общности и институции няма да могат да получават финансиране от чужди лица и държави. Забраната се въвежда с приетите на първо четене промени в Закона за вероизповеданията. \r\n\r\n Депутатите приеха почти единодушно два проекта с предложени промени в закона. Единият е на Цветан Цветанов, Корнелия Нинова и Мустафа Карадайъ, а другият – на Искрен Веселинов и група депутати от „Обединените патриоти”. \r\n\r\n Мотивите да не се получава финансиране от чужбина са, за да се спре чуждото влияние, да се предпазим от радикален ислям и да не се политизират вероизповедания у нас. \r\n\r\n „Нека действително да създадем това спокойствие, което ще ни гарантира, че вероизповеданията в страната, държавата е поела своя ангажимент, за да може да осигури необходимото финансиране и да избегнем външното влияние, а това е изключително важно”, коментира Цветан Цветанов. \r\n\r\n „Ние знаем как една политическа партия дълги години паразитираше върху мюсюлманското вероизповедание и смятаме, че връзката между политици и вероизповедание трябва да бъде легитимно прекратена”, на мнение е Искрен Веселинов. \r\n\r\n „Трябва много внимателно да отсеем сухото от суровото. Да направим така, че да постигнем целите си, но да не попречим на традиционните вероизповедания в България”, заяви Николай Ташев от БСП. \r\n\r\n „От името на ДПС отправям призив този законопроект да не бъде инструмент за противопоставяне, а да бъде онова нещо, което може да ни обедини”, каза Мустафа Карадайъ. \r\n\r\n Духовниците обаче не са съгласни с тези промени. Миналата седмица имаше среща при патриарха на духовници с политици. На нея се разбраха между първо и второ четене да се търси консенсус относно предложените промени. \r\n \n\t\t\t\t\t\t", "date": "2018.10.11", "title": "ЗАКОНЪТ ЗА ВЕРОИЗПОВЕДАНИЯТА: Без финансирани от чужди лица и държави"}
{"url": "http://www.bnews.bg/article/250165-shofyor_se_nahvarli_s_yumrutsi_varhu_mazh_v_sofiya", "text": "\n Шофьор на бус се нахвърли с юмруци върху мъж, седящ зад волана на лека кола на улица в столичния квартал „Младост” 3. За екшъна, разиграл се в четвъртък сутрин, сигнализира зрител на NOVA в „Моята новина”. \r\n\r\n На видеото, изпратено в рубриката ни, се вижда как двете превозни средства се опитват да се разминат на тясната улица. Внезапно водачът на микробуса слиза и започва да нанася удари на другия шофьор през спуснатото стъкло на предната врата. \r\n\r\n В колата на потърпевшия се возели жена и малко дете. \r\n \n\t\t\t\t\t\t", "date": "2018.10.11", "title": "Шофьор се нахвърли с юмруци върху мъж в София"}
{"url": "http://www.bnews.bg/article/250166-svetlana_gushterova_se_razkaya_za_skandalnoto_si_minalo", "text": "\n Бившата плеймейтка Светлана Василева, която през юли стана официална съпруга на бизнесмена Християн Гущеров и взе фамилията му, се разкая за скандалното си минало. \r\n\r\n Не е тайна, че преди да се кротне при съпруга си, блондинката бе от постоянното присъствие на булевардните издания, абонат за светските партита и изяви, а името й редовно бе забърквано във всевъзможни интриги. \r\n\r\n \"След като завърших училище, мечтаех да замина за София - това беше първата ми мечта, която сбъднах. След което се сбъдваха и още мечги, с които към днешна дата не се гордея особено. Но така е трябвало да се развие животът му\", казва пред \"ОК\" настоящата г-жа Гущерова. \r\n\r\n Тя разкрива още, че днес е издигнала на пиадестал своето семейство и предпочита да прекарва времето си в компанията на Християн, а не да го пилее из софийските барове. \"Сега ми е по-приятен семейният уют - топлината на дома, прегръдката на моя съпруг. Пожелавам си след 50 години с него да празнуваме и Златна сватба\", допълна Светлана. \r\n\r\n Моделката признава и кое е най-голямата й изкушение след Християн. Блондинката не може да устои на течен шоколад, а когато приятелите й гостуват в дома на сем. Гущерови си знаят - носят поне по 1 буркан. \r\n \n\t\t\t\t\t\t", "date": "2018.10.11", "title": "Светлана Гущерова се разкая за скандалното си минало "}
{"url": "http://www.bnews.bg/article/250156-palatkoviyat_lager_e_na_zatvoreniya_bulevard_dondukov_i_tazi_sutrin", "text": "\n Палатковият лагер на затворения булевард „Дондуков” в столицата остава. \r\n\r\n Десетките палатки на протестиращите родители останаха на жълтите павета през цялата нощ. Целта е те да посрещнат премиера Бойко Борисов тази сутрин. \r\n\r\n По-късно те възнамеряват да преместят палатките пред вратите на Министерския съвет. \r\n\r\n След 22 ч. снощи полицията състави предупредителни актове за нарушаване на обществения ред на майките на деца с увреждания. \r\n\r\n Палатковият лагер на затворения булевард „Дондуков” в столицата остава. \r\n\r\n Десетките палатки на протестиращите родители останаха на жълтите павета през цялата нощ. Целта е те да посрещнат премиера Бойко Борисов тази сутрин. \r\n\r\n По-късно те възнамеряват да преместят палатките пред вратите на Министерския съвет. \r\n\r\n Блокада на бул. „Дондуков”: Палатките на майките на деца с увреждания остават \r\n\r\n След 22 ч. снощи полицията състави предупредителни актове за нарушаване на обществения ред на майките на деца с увреждания. \r\n\r\n Страните се договориха до края на годината да се приемат в пакет законите за хората с увреждания и за личната помощ.   \r\n\r\n За 2019 г. ще бъдат заделени 150 млн. лв. повече в тази сфера.  \r\n\r\n Те настояват да бъдат чути. Исканията са дадените от властта обещания да станат факт.  \r\n \n\t\t\t\t\t\t", "date": "2018.10.11", "title": "Палатковият лагер е на затворения булевард „Дондуков” и тази сутрин"}
{"url": "http://www.bnews.bg/article/250141-zlatka_dimitrova_natsepi_darvata", "text": "\n Готови ли сте за зимата? Сложихте ли бурканите, сварихте ли лютеницата? Нацепихте ли дървата? Златка го направи... \r\nБургазлийката (т.е. Черната) не се плаши от мъжка работа и смело върти брадвата. Или банцига. Или ги цепи с мачете. Все едно, важен е резултатът - дървата са готови за горене за студените зимни нощи. Тогава и други неща се правят, пише 'България Днес\" \r\n  \r\n \n\t\t\t\t\t\t", "date": "2018.10.11", "title": "Златка Димитрова нацепи дървата "}
{"url": "http://www.bnews.bg/article/250155-toploto_oktomvriysko_vreme_shte_prodalzhi", "text": "\nДнес в сутрешните часове на места в низините и около водните басейни ще има мъгла или ниска облачност. През деня облачността от изток ще се увеличава и след обяд ще е по-често значителна. На места в югоизточната половина от страната ще превали дъжд. Ще духа слаб, в Източна България до умерен, североизточен вятър. Преобладаващите максимални температури ще бъдат между 19° и 24°.\r\n\r\nКод жълто важи днас за вълнение на морето 3-4 бала.\r\n\r\n\r\nВ планините облачността ще е разкъсана, в масивите от източната половина от страната – предимно значителна. На места в Източните Родопи, Сакар и Странджа ще превали. Ще духа умерен, по високите и открити части – до бурен  вятър от изток-североизток. Максималната температура на височина 1200 метра ще е около 13°, на 2000 метра - около 6°.\r\n  \r\nДо края на тази и в началото на следващата седмица времето ще се задържи без съществена промяна. Над югоизточната половина от страната облачността ще е по-често значителна, на места там са възможни и слаби превалявания. Над северозападните райони ще преобладава слънчево време. Сутрин на места в низините и котловините ще има условия за ниска облачност или мъгла. В нощните часове и рано сутрин ще бъде почти тихо, а през деня ще духа слаб източен, в Източна България - до умерен североизточен вятър.\r\n\r\nПреобладаващите минимални температури ще са между 4° и 9°, по-високи по Черноморието, а максималните - отначало ще са между 20° и 25°, през следващите дни постепенно ще се понижават.\r\n  \n\t\t\t\t\t\t", "date": "2018.10.11", "title": "Топлото октомврийско време ще продължи"}
{"url": "http://www.bnews.bg/article/250157-uraganat_maykal_edin_zaginal_i_hilyadi_evakuirani", "text": "\n Един загинал, хиляди евакуирани и близо половин милион домакинства без ток във Флорида, Джорджия и Алабама. Това е равносметката от мощната буря, която удари Съединените щати. \r\n\r\n Ураганът „Майкъл” обаче вече отслабна до първа категория. Стихията наводни крайбрежните населени места в северозападната част на щата и заля десетки жилища. \r\n\r\n Загиналият при бурята е починал, след като е бил ударен от паднало дърво. В момента ураганът носи максимални постоянни ветрове от 150 км/ч. Очаква се ураганът да отслабне до тропическа буря, докато преминава през югоизточните щати.  \r\n \n\t\t\t\t\t\t", "date": "2018.10.11", "title": "УРАГАНЪТ „МАЙКЪЛ”: Един загинал и хиляди евакуирани"}
{"url": "http://www.bnews.bg/article/250179-zhenata_na_ludiya_reporter_pokaza_bremenno_koremche_pita_kade_e_mlyakoto_goreshta_snimka", "text": "\n Бременната Алекс Петканова показа наедряло коремче. Съпругата на Лудия репортер е в 24-тата седмица от бременността си, похвали се тя самата. \r\n\r\n Освен, че пуска забавни фотоси с мъжа си, тя не пропусна да си направи майтап и с кумата. Двете позираха заедно, а култово фото, пише „България днес”. \r\nКоремът на бившата брадърка вече е огромен и тя няма търпение да роди първородната си рожба. Да гушне бебето очаква и кумата на Алекс и Дани–Джулиана Гани. \r\nБомбите на силиконката са големи, колкото главата на Алекс, а моделката често се шегува с нея и я пита къде е млякото. Снимката вижте \r\n \n\t\t\t\t\t\t", "date": "2018.10.11", "title": "Жената на Лудия репортер показа бременно коремче, пита къде е млякото (ГОРЕЩА СНИМКА)"}
{"url": "http://www.bnews.bg/article/250178-kilometrichna_tapa_na_am_trakiya_zaradi_remonti_snimki", "text": "\n Огромна тапа на магистрала „Тракия”. Заради ремонт се е образувала 5-километрова колона от автомобили между 12-ия и 17-ия км в посока Пловдив. \r\n\r\n Превозните средства се движат много бавно. Между 40 минути и един час са необходими на шофьорите, за да изминат разстоянието. \r\n\r\n Припомняме, че заради ремонти е силно затруднено и движението по магистрала „Хемус”. \r\n\r\n \r\n \n\t\t\t\t\t\t", "date": "2018.10.11", "title": "Километрична тапа на АМ „Тракия” заради ремонти (СНИМКИ)"}
{"url": "http://www.bnews.bg/article/250159-sled_zhestokoto_ubiystvo_severin_krasimirov_se_izpravya_pred_sada_v_hanover", "text": "\n Задържаният за убийството на журналистката Виктория Маринова – Северин Красимиров, се изправя пред съда в германския град Хановер днес.  \r\n\r\n Съдът трябва да прецени дали са налице достатъчно основания мъжът да бъде екстрадиран обратно в България.  \r\n\r\n Ако германските магистрати решат това, Красимиров вероятно ще бъде върнат у нас до дни. \r\n\r\n 21-годишният русенец е познат и на германската полиция. Срещу него има заведено дело за фалшифициране на документи. \r\n\r\n В акцията по залавянето в град Щаде, близо до Хамбург, са участвали десетки полицаи.  \r\n\r\n У нас Красимиров ще бъде обвинен за изнасилване и убийство, извършено по особено жесток начин като го грози доживотен затвор. \r\n \n\t\t\t\t\t\t", "date": "2018.10.11", "title": "СЛЕД ЖЕСТОКОТО УБИЙСТВО! Северин Красимиров се изправя пред съда в Хановер"}
