{"url": "http://www.bnews.bg/article/242202-tsveti_pironkova_zavede_sina_si_na_korta", "text": "\n Бившата номер едно на България в женския тенис — Цветана Пиронкова, заведе новородения си син на разходка край тенис кортове. \r\n\r\n Малчуганът се роди на 27 март, а майка му вече го запознава с любимите си места. Младата майка за пръв път показа на малкия Александър мястото, където е прекарала голяма част от живота си в усилени тренировки. На снимката, която бившата първа ракета на България при жените публикува в профила си в Instagram, Александър е в количка, а тя — облечена с непретенциозна бяла рокля и дънково яке — гледа замечтано към кортовете, пише fakti.bg. В момента тя се е посветила изцяло на малкия Александър, който е първото ѝ дете и тенисът бе изместен на заден план. Към снимката пловдивчанката написа на английски: \r\n\r\n \"Някой хареса първото си посещение на кортовете\". Пиронкова публикува и няколко снимки, от които ясно личи, че бременността и раждането не са се отразили на фигурата ѝ и тя е в много добра форма и отлично настроение. Тенисистката се омъжи за бившия футболист Михаил Мирчев през лятото на 2016 г. Преди това бяха заедно 6 години. Двамата вдигнаха пищно тържество в столичен хотел. Кумуваха им сестрата на Цветана — Елисавета, и братът на Михаил — Нико. В края на миналата година стана ясно, че Цвети и съпругът ѝ Михаил очакват дете. Пиронкова не бе участвала в турнири от 6 юли 2017 г. заради контузия. \r\n  \r\n \n\t\t\t\t\t\t", "date": "2018.05.18", "title": "Цвети Пиронкова заведе сина си на корта"}
{"url": "http://www.bnews.bg/article/242214-ulitsa_v_detroyt_veche_shte_nosi_imeto_na_dzhako", "text": "\n Улица в Детройт вече ще носи името на Краля на попа Майкъл Джексън. Част от „Рандолф стрийт“ ще носи името „Майкъл Джексън авеню“, като официално това ще се случи на 15 юни. Признанието към изпълнителя на Thriller идва 50 години, след като заедно със семейната си група The Jackson 5 той отбелязва началото на успеха си по време на прослушване именно в Детройт. Прекръстването на улицата ще съвпадне със старта на популярния Detroit Music Weekend Outdoor festival. Миналата година градът почете и друга американска музикална легенда Арета Франклин, като също кръсти улица на нейно име. \r\n  \r\n \n\t\t\t\t\t\t", "date": "2018.05.18", "title": "Улица в Детройт вече ще носи името на Джако"}
{"url": "http://www.bnews.bg/article/242224-za_po_starite_fenove_platini_prizna_svetovnoto_prez_1998_g_e_bilo_naglaseno", "text": "\n Бившият президент на УЕФА Мишел Платини разкри, че с \"малка измама\" при изработването на програмата домакините от Франция са успели да избегнат Бразилия по пътя си до финала на Мондиал 1998. \r\n\r\n Планини разкри, че всичко е било направено с цел двата отбора да могат да се срещнат само на финала. \r\n\r\n \"Когато работехме над жребия и програмата, ние използвахме малка измама. Ако ние и бразилците спечелехме своите групи можехме да се срещнем преди финала. Мислите, че други не биха постъпили така? Всички мечтаеха за финал Франция - Бразилия\", каза Платини пред френското радио France Bleu Sport. \r\n\r\n Тогава шампион стана Франция, а стотици фенове на футбола бяха убедени, че победата е нагласена. \r\n \n\t\t\t\t\t\t", "date": "2018.05.18", "title": "За по-старите фенове: Платини призна, световното през 1998 г. е било нагласено!"}
{"url": "http://www.bnews.bg/article/242223-zloveshta_gledka_v_meditsinski_tsentar_v_slanchev_bryag", "text": "\n 59-годишният Радослав Трасиев се е обесил снощи в двора на Медицински център „Димитър Пеев“ в Слънчев бряг, съобщава БургасИНФО, позовавайки се на негови потресени познати. \r\n\r\n Мъжът е работел по поддръжката и живеел в поликлиниката, но през последните дни е имал проблеми. Той е бил намерен, след като тялото му се свлякло от стълба, на която се бил качил. \r\n\r\n Човекът е работил по различни обекти в курортния комплекс. \r\n  \r\n \n\t\t\t\t\t\t", "date": "2018.05.18", "title": "Зловеща гледка в медицински център в Слънчев бряг"}
{"url": "http://www.bnews.bg/article/242227-yalovata_komisiya_za_chez_de_fakto_uzakoni_ginka_nikoga_nyama_da_razberem_koy_stoi_zad_neya", "text": "\n Българският парламент беше употребен като че ли за да бъде осигурен комфорт за сключването на сделката, прозира една странна колаборация между управляващи и опозиция – по този начин депутатът Пламен Христов от „Воля” коментира в студиото на „Лице в лице” резултатите от работата на анкетната комисия за продажбата на „ЧЕЗ-България”. \r\n\r\n \r\n\r\n „В работната група с един завиден консенсус бяха приети много точки от самия доклад, които после в самата комисия със същия консенсус отпаднаха”, посочи той. \r\n\r\n Според него единственото полезно от доклада е отпаднало от окончателната версия – изготвяне от енергийното министерство на критерии, по които КЕВР би могла да стопира подобни сделки. По думите на Христов сегашната поправка „ЧЕЗ” е ялова, защото енергийният регулатор не разполага с основание да се намеси – макар да му е дадена такава възможност. \r\n\r\n „Аз съм почти сигурен, че седмица-две след като докладът бъде факт, КЗК съвсем спокойно ще се произнесе, че няма основание да спре сделката и ще имаме нов собственик на ЧЕЗ”, заяви депутатът. Според него няма и да разберем кой стои зад купувача „Инерком” и какво е използваното финансиране: „Просто може би ще трябва да изчакаме да се случи тази сделка и да стискаме палци „Инерком” да успеят да управляват този огромен гигант”. \r\n\r\n Христов беше категоричен – парламентът и всички останали институции с действията си са изчистили името на шефката на „Инерком” Гинка Върбакова. \r\n\r\n   \r\n \n\t\t\t\t\t\t", "date": "2018.05.18", "title": "Яловата комисия за ЧЕЗ де факто узакони Гинка, никога няма да разберем кой стои зад нея"}
{"url": "http://www.bnews.bg/article/242225-toaletniyat_ministar_izmisli_novi_danatsi_vili_i_mogili_po_moreto_shte_palnyat_darzhavnata_hazna", "text": "\n Въвеждане на нов годишен данък за имоти, които се намират в населени места и местности, обявени за курорт - това предлагат с промяна в Закона за местните данъци и такси депутатите от НФСБ (част от парламентарната коалиция \"Обединени патриоти\"), чийто партиен лидер е вицепремиерът Валери Симеонов.  \r\n\r\n Проектозаконът е публикуван днес в сайта на Народното събрание. Идеята е следната - за имоти, които се намират в обявени с решение на Министерски съвет за курорти населени места и не са \"основно жилище на данъчно задълженото лице\", да се облагат допълнително - извън имотния данък, който така и така е дължим.  \r\n\r\n Предлага се Общинският съвет да решава размера на въпросния нов данък, като законопроектът дава допустими параметри. \r\n\r\n Например - ако апартаментът или къщата се намират в планинските или морските курорти от национално значение - годишният данък може да е от 0,5 до 0,7 на сто от данъчната оценка. За имоти в останалите курорти - от местно значение - се предлага ставката да е от 0,2 до 0,4 от данъчната им оценка.  \r\n\r\n Така всеки собственик, който притежава жилищен имот в общо 143 населени места и местности (според последното решение на Министерския съвет от 2012 г.), ще бъде облаган допълнително за имуществото си, стига това да не е основното му жилище. Задължението към общината ще отпада, ако имотът е регистриран като туристически обект по смисъла на Закона за туризма - и плаща съответните данъци и такси за това.  \r\n\r\n В законопроекта и в мотивите си вносителите изрично уточняват, че става дума за нов местен данък за т.нар. \"обекти за настаняване, за които не се плаща наем\" по смисъла Регламент № 692 от 2011 г. на Европейския парламент и на Съвета. В него е дадена дефиниция на пребиваването в тези обекти, а именно: \"настаняването, осигурено безвъзмездно от роднини или приятели и настаняването във ваканционни имоти, обитавани от собствениците, в това число и ваканционни имоти със съвместно ползване, поделено във време\".  \r\n\r\n Депутатите признават, че еврорегламентът, на който се позовават, не прави разлика между основно и ваканционно жилище, но със законопроекта им е съобразен със \"социалната справедливост\". Въпросните имоти в курорти хем имат обективна възможност за настатяване на туристи, хем не са регистрирани като туристически обекти, защото гостите се настаняват там безплатно. И собствениците, и гостите им обаче ползвали благата на курортните селища, затова с допълнителния имуществен данък се регулира \"неравнопоставеността\" между различните имоти в курортите, а и може да се смята за механизъм в борбата с \"незаконосъобразното отдаване под наем\" на ваканционни имоти. В превод - това значи отдаването под наем на имот с плащане \"на ръка\", което не се декларира.  \r\n\r\n Законопроектът не дава отговор как, например, ще се бори с незаконосъобразно отдаване на жилища извън курортите - например в градове като София, Пловдив и подобни също \"туристически\" дестинации, които обаче не са курорти по смисъла на закона и решението на Министерския съвет.  \r\n\r\n Според вносителите на поправките се очакват около 200 млн. лв. допълнителни приходи в \"курортните\" общини , ако се въведе данък \"ваканционен имот\". \r\n\r\n Това е поредната законодателна инициатива на Симеонов и партията му НФСБ. Във вицепремиерските му ресори е и туризмът.  \r\n\r\n Самият Валери Симеонов анонсира идеята си - макар тогава тя да звучеше малко по-различно - още през 2017 г. Тогава предложението бе да се въведе \"патентен данък върху т.нар. апартхотели, голяма част от които се притежават от руснаци\". \r\n\r\n \"Това са апартаменти, които въртят туристически бизнес. Някои руснаци са купили по десетина апартамента и въртят туризъм без да плащат нищо на държавата. Редно е там да бъде наложен патентен данък още този сезон\", заяви Симеонов миналия май пред БНТ. \r\n\r\n По сметки на вицепремиера ставало дума за около 500 000 такива жилища само по Черноморието, които са собственост предимно на чужденци - най-вече руснаци. \r\n\r\n Депутатите от НФСБ вече внесоха законопрект, който да ограничи сергиите и преместваемите обекти по плажовете - друга закана на вицепремиера от миналата година.   \r\n\r\n Министерският съвет пък публикува за обществено обсъждане и нови мерки за справяне с шума - отново по инициатива на Симеонов, който преди година лично обикаляше дискотеките по Черноморието и участваше с акции, стигнали дори до отнемане на озвучителна техника, съобщава Клуб Z. \r\n  \r\n \n\t\t\t\t\t\t", "date": "2018.05.18", "title": "Тоалетният министър измисли нови данъци, вили и могили по морето ще пълнят държавната хазна"}
{"url": "http://www.bnews.bg/article/242220-oligarhat_banev_vlachi_rusa_matska_v_nitsa_s_evtin_polet", "text": "\n Бившият притежател на 2 частни самолета Николай Банев беше забелязан да слиза на летището в Ница в компанията на неизвестна за никого, освен за него самия руса дама. \r\n\r\n Забележителното е, че той е придвижил спътницата си с лоукост полет. Което са 3 стъпки надолу в творческото развитие на един олигарх - под частния самолет в Европа идва бизнескласата, след това икономичната на традиционните полети, най-долу са нискотарифните. \r\n \n\t\t\t\t\t\t", "date": "2018.05.18", "title": "Олигархът Банев влачи руса мацка в Ница с евтин полет "}
{"url": "http://www.bnews.bg/article/242228-kray_s_izkachvaneto_na_atanas_skatov_na_everest_merkite_za_sigurnost_veche_sa_zhelezni", "text": "\n След трагичния случай с алпиниста ни Боян Петров, мерките за сигурност в Тибет станаха драконовски. По тази причина веганът алпинист Атанас Скатов се връща от Хималаите, след като му отказаха да го пуснат да изкачи Еверест. \r\n\r\n Ето какво пише в профила му във Фейсбук: \r\n\r\n Приятели, \r\n\r\n След няколко дни преговори в Тингри без успех, днес Наско пристигна на базовия лагер на връх Еверест с намерение да се опита да убеди службите на място да го пуснат да се катери сам към върха.За съжаление китайскитв власти не му разрешават да се качва без шерп. Мерките за сигурност са засилени изключително много и те са категорични, че без шерп не пускат вече никой. Лагера е бил напълно празен, тъй като всички алпинисти са вече по горните лагери .Цял ден прави опити да намери шерп на място, но удря на камък. Накрая се е намерил някой, който му е поискл 10 000 долара - сума ,с която той не разполага. При това положение се налага да си тръгне от Тибет. \r\n“ Много исках да кача връх Еверест още веднъж. Този път без кислород. Познавам маршрута и съм добре аклиматизиран. Гледам го срещу мен, времето е прекрасно вече няколко дни и още няколко ще е подходящо за качване. Направих всичко, което зависеше от мен, пробвах всякакви варианти, но властите в Тибет са непреклонни. Утре сутрин трябва да напусна лагера и да летя за Катманду .Съжалявам много” \r\nОчаква се Наско да пристигне в България след няколко дни. \r\n \n\t\t\t\t\t\t", "date": "2018.05.18", "title": "Край с изкачването на Атанас Скатов на Еверест! Мерките за сигурност вече са железни!"}
{"url": "http://www.bnews.bg/article/242211-borisov_razkrachen_ot_edna_strana_turtsiya_ni_e_vazhna_ot_druga_rusiya", "text": "\n Не само Турция е важна за Балканите, но и Русия. Това подчерта премиера Бойко Борисов по време на дискусията „Виенски икономически форум – София говори”, в която участие взеха лидерите на страните от Западните Балкани. \r\n\r\n „Аз на всички колеги като съм говорил съм обяснил – по исторически причини, и Турция през мюсюлманското население, и Русия през православното християнство, църквите, имат своето влияние. Ние не трябва да се конфронтираме с тях, а да бъдат нашите мостове за приятелство с двете държави”, заяви министър-председателят. \r\n\r\n Коментарът му идва на фона на обвиненията към Светия Синод, че е бойкотирал 1000-годишнината на Охридската архиепископия по внушение на Москва. Последните парламентарни избори бяха белязани пък от обвинения на националистите към Турция, че се опитва да се меси във вътрешната ни политика. \r\n\r\n Според Борисов основната цел е Балканите да станат „строителна площадка” и единственият начин това да се случи е държавите в региона да живеят в мир и разбирателство. \r\n\r\n „В Сърбия или в България да отидеш и да говориш против Русия няма да го приемат хората. Ще си направим газопроводи, ще си направим централи. Ще направим всичко, за да нямат интерес пак да хвърлят бомби – нито в Ниш, нито в Белград, нито в Прищина. Да направим така, че всички да живеем в мир и да строим, а да не се конфронтираме”, призова Борисов. \r\n\r\n По думите му успешните проекти на Западните Балкани са в интерес на всички на континента, защото през региона минават и основните търговски пътища. „Нали не се съмнявате, че не случайно президентът Макрон в компанията на Тереза Мей и канцлера Меркел вървят по моста на НДК, за да ги срещнем? Това демонстрира единството на Европа”, посочи Борисов. \r\n\r\n Той отбеляза, че, взети заедно, държавите от Западните Балкани имат по-малко население от Румъния и по-малко БВП от Словакия – „една държава от бившия източен лагер, по същия начин разделила се, минала по същия път, но умно – те не се избиха”. \r\n \n\t\t\t\t\t\t", "date": "2018.05.18", "title": "Борисов разкрачен: От една страна Турция ни е важна, от друга - Русия"}
{"url": "http://www.bnews.bg/article/242189-darina_pavlova_varti_dvama_lyubovnika_italianski_model_i_frenski_rezhisyor", "text": "\n Дарина Павлова се обзаведе с нов интимен антураж. Неуспялата актриса не само че има нов любовник, а редува двама. Единият от скорошните забивки на неуморната дама е млад и атрактивен модел на спортни дрехи и изглежда като истински Аполон, завиждат наборките на българката, която на 30 май ще чукне 55 години. Другият любовник е възрастен френски режисьор, с когото Мадам Мулти се запознала на фестивала в Кан преди две години. Разликата във възрастта и с единия, и с другия никак не смущава неприлично богатата съпруга на Илия Павлов. Единственото се страхувала двамата да не се засекат някъде, писа „Таблоид“.         \r\n\r\n Мадам Мулти се радва на новото си гадже, който разказват, че бил изключително галантен към нея. Дали е влюбен в нея или не, той си знае, но младежът проявявал изключително внимание към разглезената богаташка. Италианецът я следвал неотлъчно и винаги се появявал с цвете на вратата й. „С него се чувствам истински щастлива, не ми липсва нищо”, споделила окрилената дама пред приятелки.    \r\n\r\n Забавлявала се страхотно, както с младото лъвче, така и с улегналия интелигентен господин в патриаршеска възраст. С галантния чичо-дядко от Франция пък по-скоро Дарина Павлова ходела, за да поддържа имиджа си на интелигентна дама. Възрастният режисьор обаче не оставал по-назад от младия  апенински мачо и за радост на палавата вдовица също бил истински секс терминатор в леглото. Той затвърдил славата, която се носи на режисьорите, че са едни от най-перверзните любовници.   \r\n\r\n Пикантната клюка от светските кръгове в Европа гласи, че е твърде възможно и двамата любовници на амбициозната казанлъчанка да се окажат на пищното й парти за юбилея й в края на май.   \r\n \n\t\t\t\t\t\t", "date": "2018.05.18", "title": "Дарина Павлова върти двама любовника - италиански модел и френски режисьор"}
{"url": "http://www.bnews.bg/article/242218-barekov_za_iztsepkite_na_karakachanov_zashto_da_si_podaryavame_istoriyata", "text": "\n   \r\n\r\n Рано-рано сутринта историкът и голям патриот, но на думи, военен министър и председател на ВМРО Красимир Каракачанов с лека ръка се съгласи и прие от името на България новото название на Македония да бъде \" Илинденска Македония\". \r\n\r\n Пълната му дилетантщина и държавно предателство предизвика коментар от страна на евродепутата Николай Бареков, който коментира във Фейсбук изцепките на агент Шиши: \r\n\r\n *Публикуваме без редакторска намеса. \r\n\r\n \"Знам за три големи български въстания срещу турците: Чипровското, Априлското и Илинденското. Да се обединим с т.н. “Илинденска Македония” в нова държава: Априлска България. Защо да си подаряваме историята?\" \r\n \n\t\t\t\t\t\t", "date": "2018.05.18", "title": "БАРЕКОВ за изцепките на Каракачанов: Защо да си подаряваме историята?"}
{"url": "http://www.bnews.bg/article/242212-gala_podhvashta_biznes_za_milioni_nay_bogatata_vodeshta_sadruzhnik_v_klana_halvadzhiyan", "text": "\n Гала нагазила в големия бизнес и съвсем скоро щяла да пусне на пазара своя марка козметика. Идеята на тв водещата се родила отдавна, но чак сега отделила средства и време да я осъществи. \r\n\r\n Именно това, че е маниачка на тема външен вид, но без да стига до услугите на пластичната хирургия, подтикнало блондинката да направи кремове и маски за вечна младост, които в момента очаквали своя патент, писа „Ретро“. \r\n\r\n Гала се надявала покрай новото начинание да се замогне солидно и да вдигне още повече стандарта си на живот. Оказва се, че журналистката била съдружник и в продуцентската фирма на Маги и Джуди Халваджиян, които стоят и зад нейното предаване. Гала членувала в управителния съвет на дружеството и се водела генерален директор също като братята. Естествено, те не делели милионите, които изкарвали от всеки тв сезон с нея на три, но Гала в никакъв случай не била ощетена финансово, а тъкмо обратното. \r\n\r\n Тя влиза в челната петица на най-богатите тв водещи у нас. \r\n \n\t\t\t\t\t\t", "date": "2018.05.18", "title": "Гала подхваща бизнес за милиони! Най-богатата водеща - съдружник в клана Халваджиян "}
{"url": "http://www.bnews.bg/article/242175-mazhat_na_dzhena_tragna_s_ohrana", "text": "\n Мъжът на фолк певицата Джена—Атанас Стоев, тръгна с охрана. Малкият Канар, както е известен съпругът на изпълнителката, си нае як батка, за да му пази гърба. Мачото придружава музиканта най-вече по участия из нощните клубове в Пловдив и страната. Освен това изпълнява функциите и на шофьор. \r\nЗдравенякът също така е в услуга и на съпругата на шефа си—Джена. Той е винаги на нейно разположение, за да я закара някъде или да й носи покупките, когато Наско няма задачи за него. \r\n \n\t\t\t\t\t\t", "date": "2018.05.18", "title": "Мъжът на Джена тръгна с охрана"}
{"url": "http://www.bnews.bg/article/242219-udar_po_radarite_na_kat_novi_dzhadzhi_gi_razkrivat_otdaleche", "text": "\n Радар детектор, монтиран в купето или под бронята, спасява бързаците на пътя от триногите камери на КАТ. Това увериха представители на българска фирма, която произвежда и разпространява джаджите. \r\n\r\n  28-те ултрамодерни нови радари на Пътна полиция следят по пътищата у нас за превишена скорост от няколко месеца и засичат по над 1000 нарушители дневно. \r\n\r\n За да ги спасят от електронни фишове, от дружеството рекламират продукта си Whistler GT – 468 Ghi във всички Фейсбук групи, където шофьорите споделят информация къде и кога полицаи дебнат за джигити, „Цената е 365 лева, но можете да вземете продукта с 10% намаление, ако го поръчате през социалната мрежа“, правят промоция от фирмата. \r\n\r\n „От Пътна полиция може и да казват, че триногите засичат нарушение от 600 метра, но в действителност правят снимка на 120-130 метра от уреда“, категорични бяха дилърите на радар детектори. Информацията бе потвърдена от ръководството на КАТ, пише \"Телеграф\". \r\n  \r\n \n\t\t\t\t\t\t", "date": "2018.05.18", "title": "Удар по радарите на КАТ! Нови джаджи ги разкриват отдалече"}
{"url": "http://www.bnews.bg/article/242209-ivancheva_shte_upravlyava_mladost_ot_aresta", "text": "\n Кметицата на \"Младост\" Десислава Иванчева, която е в ареста по подозрения за подкуп, е прекратила отпуската си, съобщиха за \"24 часа\" от Столичната община. \r\n\r\n Не е ясно как Иванчева ще управлява район \"Младост\" от ареста и какви са намеренията й. Тя остава кмет, тъй като правомощията й не са прекратени. \r\n\r\n Междувременно зам.-кметът на \"Младост\" Владимир Клисуров, който си пусна едномесечно предизвестие за напускане и 4 дни платен отпуск, се е върнал на работа в районната администрация. Предизвестието му изтича в началото на юни. Той бе посочен от Иванчева за нейн заместник и СОС го избра като временно изпълняващ длъжността кмет на района. Няколко дни след това обаче той обяви, че напуска. През времето, в което Клисуров беше в отпуск, временен кмет беше другият зам.-кмет - арх. Румен Русев. \r\n \n\t\t\t\t\t\t", "date": "2018.05.18", "title": "Иванчева ще управлява \"Младост\" от ареста"}
{"url": "http://www.bnews.bg/article/242210-strashna_droga_zaliva_pazara_paralizira_tiyneydzhari", "text": "\n Суперсилни и непознати наркотици, произведени в Китай, които вече навлизат сериозно на нашия пазар, парализират тийнейджъри. Дрогите са синтетични с 90% чистота, а ефектите от тях не са изследвани върху потребителите. \r\n\r\n Тъй като не се различават от стандартните опиати и стимуланти, лекарите често не могат да разпознаят симптомите за предозирането им. Свръхдозите се достигат лесно и могат да доведат до инсулти и инфаркти дори след тийнейджъри, предупредиха експерти в борбата с трафика на наркотици.  Само преди седмица подобен наркотик 17-годишен тийнейджър колабира на улицата в Бургас и беше приет в токсикологията със симптоми на натравяне.  \"Всеки един от познатите наркотици вече има заместител, произвеждан в Китай. \r\n\r\n Той е по-силен, а цената му е по-ниска, може да се поръча по интернет, като значителна част са легални. Представете си до какво води това\", коментира още специалист по трафика. По данни на службите към момента има около 50 фабрики, разположени основно в Шанхай и Хонконг, които бълват всеки ден стотици килограми дрога, заливащи цяла Европа, включително България. \r\n\r\n За да бъде легален наркотикът, постоянно се изменят формулите за синтез. Дизайнерските наркотици са съвършено нови вещества, които имитират ефектите на тревата върху психиката, но те не са изследвани, работят по друг начин върху тялото и психиката, като може да се стигне и до смърт. Това коментира биохимикът д-р Юлиян Караджов, съобщава \"Телеграф\". \r\n  \r\n \n\t\t\t\t\t\t", "date": "2018.05.18", "title": "Страшна дрога залива пазара, парализира тийнейджъри!"}
{"url": "http://www.bnews.bg/article/242215-agent_shishi_sardit_na_fandakova_otkazva_da_reshi_sadbata_na_maykata_na_komandosa_emil_sharkov", "text": "\n \r\nВоенният министър Красимир Каракачанов се оказал обиден на Столична община. Затова се закучил и проблемът с жилището на майката на загиналия командос Емил Шарков-Ваня Рибчева. Това стана ясно след срещата на гражданско сдружение БОЕЦ с представители на общината. \r\n\r\n  Оттам съобщили, че договорката им с военното ведомството, на което се води апартамента, била да прехвърли апартамента в кв. „Люлин“ на столична община. Тя пък се ангажирала много бързо да уреди всички административни подробности, така, че почернената жена да може спокойно да обитава имота. На срещата на БОЕЦ се разбрало, че месеци наред от военното министерство си правели пас по темата.  Така проблемът се закучил. Заради това  на Ваня Рибчева се наложило да плаща четворен наем, един вид наказателна такса за това, че не е освободила панелното жилище. \r\n\r\n Лидерът на БОЕЦ Георги Георгиев веднага позвънил на Каракачанов. „Имахме доста дълъг и тежък разговор. Каза ми, че бил обиден на Столична общината, защото не можело той да дава, а тя да взима. Обясних му, че тук става дума за едно ведомство с над милиард бюджет и една община, също с над милиард бюджет, които не могат да решат съдбата на една 70-годишна жена. Надявам се, че всички ще се вразумят. Организацията ще продължи да се бори за правата на майката на Шарков“, допълни Георгиев. \r\n\r\n Ваня Рибчева вече е картотекирана като нуждаеща се. Доставила е всички необходими документи, за да може да ползва въпросното скромно жилище, събщи Фрогнюз.     \r\n \n\t\t\t\t\t\t", "date": "2018.05.18", "title": "Агент Шиши сърдит на Фандъкова, отказва да реши съдбата на майката на командоса Емил Шарков "}
{"url": "http://www.bnews.bg/article/242192-bashtata_na_beloslava_lezhal_v_zatvora_doktorat_trupal_pachki_ot_tamni_sdelki", "text": "\n Семейството на поп певицата Белослава крие тайна голяма тайна от годините на соца. Бащата на популярната поп изпълнителка и съпруг на актрисата Анета Сотирова - психиатърът д-р Борислав Стоянов бил тикнат в пандиза в началото на 80-те заради контрабанда на кожени палта от Турция за Съветския съюз. Лекарят от клиниката за наркомани в Суходол обаче е по-известен не с професията си на медик, а с бизнес проектите си, писа „Таблоид“. \r\n\r\n В златната ера на соца – в края на 70-те, Стоянов попада в бохемската компания на Иван Славков-Батето и на Янчо Таков. По онова време първият е генерален директор на БНТ, а вторият – е сред водещите журналисти в телевизията и създател на предаването „Всяка неделя”. Доктора, както е известен бащата на Белослава, използва своя бизнес нюх, за да натрупа пачки, тъй като смята, че медицината не му носи достатъчно пари. Заедно със сина на комунистическото величие – Пеко Таков – член на Политбюро и зам.-председател на Държавния съвет, решават да спечелят пари като купуват палта от капиталистическа Турция и ги продават в братския СССР, където търсенето на черния пазар е голямо. Освен това очевидно Янчо и аверът му са разчитали на високопоставения партизанин Пеко Таков, който освен това е бил и министър на търговията.  \r\n\r\n И журналистът, и психиатърът били убедени, че ще направят страхотен удар, продавайки турските кожени палта в Съветския съюз и потривали доволно лице, смятайки, че без особени усилия, ще спечелят огромни за времето си пари. Бохемите мечтаели да похарчат парите за охолен живот. Сделката била одобрена от техния ментор Батето и с негово знание те заминали за Турция да направя алъш-вериша. Социалистическа България гледаше да поддържа нормални отношения с капиталистическа Анкара, въпреки Възродителния процес на БКП срещу българските турци и затова границата бе отворена, още повече, че търговците Таков и Стоянов пътували с дипломатически коли. \r\n\r\n През 1981 г., на връщане от южната ни съседка, обаче били задържани на „Капитан Андреево”, а след това и осъдени за контрабанда, като излежали присъдата си в затвора. Създателят на „Всяка неделя” твърди, че историята е раздухана, не ставало дума за контрабанда, а всичко било активно мероприятие на Държавна сигурност и определени кръгове в ЦК, за да бъде отстрелян баща му Пеко Таков. Което и се случва в крайна сметка.  \r\n\r\n Плейбоят наследник на комунистическия велможа търка наровете две години и половина. Също толкова време лежи в затвора и съпругът на Анета Сотирова. За разлика от бившия мъж на Лили Иванова, който с охота коментира „кожената афера”, Доктора никак не е словоохотлив по тази тема. Пред познати споделял, че благодарение на това, че бил психиатър изтърпял лишаването си от свобода.   \r\n\r\n Със сигурност обаче затворническата травма не е нищо в сравнение с това, което бащата на Белослава изживява преди 20 години. Родителите на д-р Стоянов - пенсионирани учители, са намерени заклани в дома им във Враца. Като извършител на кървавото престъпление тогава властите заподозряха, а после осъдиха тяхната слугиня Виолина. Според мълвата в града обаче тя била само изкупителна жертва и ставало дума за разчистване на сметки със сина им. По това време мъжът на Анета Сотирова вече развиваше сериозен бизнес, стартирал в зората на демокрацията с общи проекти с Илия Павлов. Двамата първоначално се занимават с внос на уиски, а Борислав и Анета дори кумуват на църковната сватба на Илия и Дарина Павлови.  \r\n \n\t\t\t\t\t\t", "date": "2018.05.18", "title": "Бащата на Белослава лежал в затвора, докторът трупал пачки от тъмни сделки"}
{"url": "http://www.bnews.bg/article/242198-viktor_nikolaev_bi_shuta_na_adelina_radeva_zaradi_revnivata_si_zhena", "text": "\n Приятелството между Аделина Радева и Виктор Николаев е в криза и водещият тотално е зарязал колежката си. Телевизионерът вече не изпраща до дома й русокосата журналистка, което беше тяхна традиция, а задушевните им разговори по кафенетата извън работно време вече са в миналото, писа „Ретро“. \r\n\r\n Оказва се, че съпругата на Николаев е заявила ясно на мъжа си, че не й е приятно да ги вижда в толкова близки отношения. Людмила Железова избухнала в дива ревност след публикувани снимки отпреди няколко месеца, когато водещите бяха изловени от фотографите на „Ретро“ да пият кафе и да се прибират заедно след работа. \r\n\r\n До този момент Железова не е показвала ревност към Николаев. Когато обаче научила, че двамата често след работя пият кафе и той я вози до дома й, избухнал жесток спор между двамата. Още повече, че Виктор не е правил подобни жестове към бившата си колежка Ани. \r\n\r\n Николаев, разбира се, послушал своята половинка и се отдръпнал от Аделина. \r\n \n\t\t\t\t\t\t", "date": "2018.05.18", "title": "Виктор Николаев би шута на Аделина Радева заради ревнивата си жена "}
{"url": "http://www.bnews.bg/article/242222-levski_s_poredno_soleno_nakazanie_ot_bfs_tozi_pat_za", "text": "\n Левски отнесе глоба в размер на 37 500 лева заради изрисуваните, които присъстваха на пистата на финала за Купата на България срещу Славия. \r\n\r\n \"След сезиране на комисия „Етика и феърплей” и становище на Експерт по почтеността към БФС, ДК реши: За действия или бездействия, с които се обижда достойнството на лице или група лица, свързани с раса, пол, цвят на кожата, на основание чл.37, ал.4 от ДП /2017/2018/, ДК наказва ПФК „Левски” гр. София с имуществена санкция в размер на 37 500 лева. ДК е приела решението си съобразно Дисциплинарния правилник и призовава всички съответни държавни институции да бъдат последователни, да доведат своята работа до края, да извършат необходимите действия и да вземат съответните решения съобразно компетенцията си\". \r\n \n\t\t\t\t\t\t", "date": "2018.05.18", "title": "\"Левски\" с поредно солено наказание от БФС, този път за..."}
{"url": "http://www.bnews.bg/article/242196-kakvo_oshte_ostana_skrito_za_obiknoveniya_balgarin_ot_sreshtata_na_varha_piyanskite_iztsepki_na", "text": "\n След , друг герой изпъкна след срещата на върха, вече печално известен с алкохолните си изцепки. \r\n\r\n Председателят на Европейската комисия Жан-Клод Юнкер дойде пиян като мотика на срещата на ЕС с представители на Западните Балкани. Тя започна с почти час закъснение. Хора от екипа на организацията обясниха пред BIG5, че заради политика от Люксембург организацията се е объркала и се забави заради пиянството на Юнкер. \r\n\r\n Неговите хора едвам са го свестили и са го вдигнали на крака след нощния банкет, който си е спретнал у нас. Бойко Борисов се е опитал да спре купонджията, но не е успял да го укроти. Юнкер имаше и свой личен асистент - председателят на Европейския съвет Доналд Туск. Полякът буквално крепеше залитащия Юнкер в НДК и му подсказваше какво да прави, за да спази протокола.  \r\n\r\n В края на пресконференцията Юнкер си тръгна и не обърна внимание на журналистите, за разлика от Туск. Борисов също беше видимо ядосан заради конфузната ситуация и си замина с Екатерина Захариева, предаде big5.bg. \r\n \n\t\t\t\t\t\t", "date": "2018.05.18", "title": "Какво още остана скрито за обикновения българин от срещата на върха - пиянските изцепки на..."}
{"url": "http://www.bnews.bg/article/242197-sadat_pusna_korumpiranata_yuristkata_na_obshtina_poduene_i_tya_izchezna", "text": "\n Юрисконсултът на община \"Подуяне\" Лилия Геринска е изчезнала, след като вчера съдът я освободи срещу парична гаранция от 1000 лева. На 16 май антимафиотите от ГДБОП задържаха Геринска, докато получавала сумата от 10 000 лева, за да уреди обществена поръчка на стойност 2 млн. лв. Разследващите не са успели да открият Геринска на адреса, на който живее, съобщава БНТ. \r\n\r\n Мотивите на съда да я пусне под гаранция са, че сама се грижи за малкото си дете и има чисто съдебно минало. Прокуратурата настояваше за домашен арест и задържане за 72 часа. Сигналът срещу Лилия Геринска е получен в ГДБОП през август миналата година. \r\n\r\n От събраните доказателства ставало ясно, че Геринска искала пари от няколко различни дружества, за да им уреди спечелването на обществени поръчки. Тя била председател на комисиите, които оценявали кандидатите и чрез фалшификации на документи и подписи определяла победителя. За поредната обществена поръчка за 2 млн. лева обещала, че ще бъде спечелена от правилния кандидат. Цената за услугата била 15 000 лв. Капаро от 5000 и още 10 000 лева взела вчера малко преди да бъде арестувана. Шефът на фирмата, спечелила обществената поръчка, е основен свидетел по делото и затова не е обвинен. \r\n  \r\n \n\t\t\t\t\t\t", "date": "2018.05.18", "title": "Съдът пусна корумпираната юристката на община \"Подуене\" и тя изчезна!"}
{"url": "http://www.bnews.bg/article/242199-sega_gabi_bila_trezva_ama_pak_piela_silni_lekarstva_sadat_ya_pusna_sreshtu_podpiska", "text": "\n Районен съд Пловдив не уважи искането на Районна прокуратура за вземане на мярка за неотклонение \"задържане под стража“ спрямо Габриела Медарова за престъпление. Новата мярка на младата жена е \"подписка\".  \r\n\r\n Момичето стана известно, след като преди около месец пияно и дрогирано блъсна 10 паркирани коли в Пловдив. След няколко дни в ареста тя бе пусната срещу парична гаранция от 5000 лева. \r\n\r\n Докато бе под гаранция 21-годишната Габриела обаче отново се замеси в скандал и бе отново задържана за това, че е ударила друго момиче в тоалетната на дискотека в Пловдив. \r\n\r\n \"Прилошало ѝ е, залитнала, опитала да се подпре на вратата и с нея, без да иска, ударила рожденичката\", обясни адвокатът на Габриела Медарова Орлин Търновалийски, като уточни, че клиентката му е била трезва, но пиела силни лекарства, от които ѝ станало лошо.  \r\n\r\n Потърпевшата, която празнувала рожден ден бе категорична, че обстоятелствата не са се стекли така. \r\n\r\n Според обвинители, действията на девойката се превръщат в рецидив и то по време, когато е на свобода срещу парична гаранция. \r\n\r\n Въпреки това Медарова бе пусната срещу подписка. Тя пристигна в съдебната зала плачеща, като бе с белезници и охранявана от няколко полицаи. Представителите на медиите не бяха допуснати до заседанието, тъй като то бе в малка зала на пловдивския съд. \r\n\r\n Тя всеки път плаче в съда, а като я пуснат извършва следващия зулум, коментират съгражданите им. \r\n \n\t\t\t\t\t\t", "date": "2018.05.18", "title": "Сега Габи била трезва, ама пък пиела силни лекарства, съдът я пусна срещу \"подписка\""}
{"url": "http://www.bnews.bg/article/242185-sravniha_podvodnitsa_na_zhoro_i_diona_s_porno_klip_video", "text": "\n Скандалното видео към дуетната песен на Жоро и Диона „Подводница“ предизвика скандал часове, след като видя бял свят.  От вчера клипа се върти в музикалните канали, предстои да се завърти и по няколко телевизии, които със сигурност ще привлекат огромна аудитория заради скандалния текст и горещи сцени. \r\nГоли мацки на пилон, размахване на среден пръст, опипване, горещи дупета нажежават картината на макс. Двамата изпълнители пеят за марихуана и за „подводница в колата“. \r\nФенове на изпълнителите са разделени на две – едни безрезервно харесват парчето, други го намират за порнографско. \r\n\r\n Първият съвместен проект на Жоро и Диона е по музика и аранжимент на Светлин Къслев. \r\n\r\n За една Жоро успя да насочи прожекторите към кариерата си на поп певец, представяйки три нови парчета, което не остана незабелязано и Жоро отнесе наградата за най-заслужилия роден изпълнител в категорията „Дебют на годината“ на годишните награди Lifestyle Awards. \r\nДиона също се радва на изключителен интерес от страна на многобройните си фенове. Освен с песни като „Дишай“, „Най-доброто“ и “Diona”, тя стана особено популярна в последно време и с ролята си в най-новия тийн уеб сериал „Следвай ме“. \r\n\r\n \r\n\r\n \r\n  \r\n \n\t\t\t\t\t\t", "date": "2018.05.18", "title": "Сравниха \"Подводница\" на Жоро и Диона с порно клип (ВИДЕО)"}
{"url": "http://www.bnews.bg/article/242201-karakachanov_pak_predade_balgariya_s_ilindenska_makedoniya", "text": "\n \r\nСамо пълен дилетант може да каже, че му е все едно дали Република Македония ще се преименува на Илинденска Македония или Северна Македония. \r\n\"Според мен Гърция и Македония са на една ръка разстояние от сделка за името. Важно е този изкуствен спор за името да приключи, защото това пречи на еврочленството на Скопие. За мен няма абсолютно никакво значение дали ще се казва Илинденска Македония, Северна Македония, Вардарска Македония. Ние нямаме проблем с името…“, каза вицето Каракачанов в Би Ти Ви. \r\n     \r\nИмето „Северна Македония“ включва нашата Пиринска Македония. Защото терминът „Северна Македония“ обединява в едно Вардарска и Пиринска Македония. Тук географската лексика съдържа териториални претенции. \r\n     \r\nНо ако географската лексика е обезпокоителна за нас и окуражителна за македонизма, историческата символика може да закопае българските интереси. Ако Атина и Скопие се споразумеят за името „Илинденска Македония“, това ще е елински жест към македонизма и данайски дар за българите. \r\n     \r\nВ България Илинден е денят, в който се почита Свети пророк Илия. По-важното е, че на този ден се чества Илинденско-Преображенското въстание, което е връхна точка в национално-освободителната борба на македонските и тракийските българи. Държава с името „Илинденска Македония“ автоматично става правоприемник на тази страница в българската история. Такава държава с основание ще приватизира не само Илинденско-Преображенското въстание и неговите водачи, но и борбата за национално освобождение на македонските българи в края на 19 и началото на 20 век. \r\n     \r\nАко за военен министър няма значение името „Вардарска Македония“, за лидер на ВМРО подобно име има съдбоносно значение. Щом ръководителят на ВМРО предава идеите на организацията, може ли той да е неин водач? \r\n     \r\nКрасимир Каракачанов прави безценен подарък на македонизма, какъвто подарък направи отечественофронтовска България, когато даде костите на Гоце Делчев на македонистите в Скопие. Същите македонисти, които след 1944-а избиха хиляди българи, сърбизираха българския език в Македония и обезбългариха тази свещена българска земя. \r\nВелизар Енчев \r\n  \r\n \n\t\t\t\t\t\t", "date": "2018.05.18", "title": "Каракачанов пак предаде България с Илинденска Македония!"}
{"url": "http://www.bnews.bg/article/242207-putin_odobri_noviya_kabinet_povecheto_sa", "text": "\n Руският президент Владимир Путин одобри предложения от премиера Дмитрий Медведев състав на новото руско правителство, след като двамата го обсъдиха на среща в Сочи. \r\n\r\n В новото правителство позициите си запазват ключови министри от досегашния кабинет, предадоха световните агенции. \r\nСергей Лавров остава министър на външните работи, а Сергей Шойгу -министър на отбраната. Министри на икономическото развитие, на финансите, на енергетиката и на търговията отново ще бъдат Максим Орешкин, Антон Силуанов, Александър Новак и Денис Мантуров. \r\nПостовете си запазват също министрите на правосъдието и на вътрешните работи Александър Коновалов и Владимир Колоколцев. Начело на министерството на транспорта на мястото на Максим Соколов застава досегашният заместник-министър по транспорта Евгений Дитрих. \r\n\r\n \r\nСменен е и министърът на селското стопанство. Досега това беше Александър Ткачов. Новият министър е Дмитрий Патрушев, който е президент на държавната Руска стелскостопанска банка (Росселхозбанк). Начело на министерството на извънредните ситуации вместо Владимир Пучков ще бъде Евгений Зиничев, който бе заместник-ръководител на Федералната служба за сигурност. \r\nВицепремиерът по спортните въпроси Виталий Мутко е преназначен за вицепремиер, отговарящ за строителството. Мутко се оказа в центъра на международен допингов скандал, припомня Франс прес. \r\nВ новото правителство министър на спорта си остава Павел Колобков. Президентският указ за назначенията ще бъде подписан по-късно днес. \r\n \n\t\t\t\t\t\t", "date": "2018.05.18", "title": "Путин одобри новия кабинет, повечето са ..."}
{"url": "http://www.bnews.bg/article/242152-bramchalkata_na_slavi_se_tapche_s_dyuneri", "text": "\n Настоящата Мис Плеймейт Нора Недкова лапа като невидяла дюнери. Бръмчалката изобщо не се притеснява за формата на тялото си и се тъпче с всякакви боклуци. \r\n\r\n Недкова, която е спрягана за любовница на куп известни личности у нас, обича мазната и вредна храна. Често тя може да бъде забелязана да чака на опашка за сочен дюнер, приготвен от мъж от арабски произход, пише \"България днес\". \r\n \n\t\t\t\t\t\t", "date": "2018.05.18", "title": "Бръмчалката на Слави се тъпче с дюнери"}
{"url": "http://www.bnews.bg/article/242183-predotvratiha_atentat_vav_frantsiya_dvama_egiptyani_sa_zadarzhani", "text": "\n Властите във Франция са предотвратили терористичен акт. Това каза френският вътрешен министър Жерар Колон, съобщиха световните агенции. \r\n\r\n Атаката е била планирана с използване на рицин или експлозиви и са арестували двама братя от египетски произход. \r\n\r\n Колон заяви по телевизия Бе Еф Ем, че властите са проследявали екстремистка дейност в социалните мрежи и са открили двама млади мъже, \"подготвящи се да извършат нападение с експлозиви или рицин\". \r\n\r\n Той каза, че мъжете са от египетски произход, но не посочи тяхното гражданство, нито даде повече подробности за това къде или кога са били арестувани. По думите му те са се обучавали как да правят отрова с рицин. \r\n\r\n Съобщението беше направено няколко дни след като ислямски екстремист намушка с нож петима човека в Париж и в момент, когато Франция все още е обхваната от тревога след поредицата смъртоносни нападения през последните години, отбелязва АП. \r\n \n\t\t\t\t\t\t", "date": "2018.05.18", "title": "Предотвратиха атентат във Франция, двама египтяни са задържани!"}
{"url": "http://www.bnews.bg/article/242186-pedofil_napadna_detsa_v_stolichno_uchilishte", "text": "\n Педофил беше задържан в столично училище. Това потвърдиха за NOVA полицията и директорът на учебното заведение Антоан Антонов.  \r\n\r\n Мъжът се промъкнал в тоалетните и дърпал учениците. Случката се разиграла в 17-о СОУ в кв. \"Западен парк\".  \r\n\r\n Впоследствие той е бил арестуван и отведен в полицията.  \r\n\r\n Очаквайте подробности! \r\n \n\t\t\t\t\t\t", "date": "2018.05.18", "title": "Педофил нападна деца в столично училище!"}
{"url": "http://www.bnews.bg/article/242173-vdignaha_parvata_lesbo_svatba_u_nas", "text": "\n Нежната двойка Диляна и Вяра се врекоха във вечна вярност пред семейство и приятели на скромно празненство. \r\nЛесбовенчавката се състоя преди дни в Русе. Дамите поканиха и свещеник, който да ги благослови. Те са категорични, че празничният ден е бил истинска сватба. На венчавката 41-годишната вяра е в бял костюм, а 25-годишната Диляна е облечена в бяла рокля. Двойката не пропусна да публикува снимки, на които личи радостта им. \r\nПреди време момичетата споделиха, че разликата във възрастта не ги притеснява. Те са убедени, че след бракосъчетанието са готови да разраснат семейството си и да имат собствено дете. \r\nДиляна ще бъде майката и ще ходи на ин витро процедури. Те ще дадат свобода на детето си да избере само пътя си и няма да го възпитават да е хомосексуално. \r\nДиляна разказва, че е имала връзки и с мъже, но и духовно и сексуално й харесва да е с жена. Вяра твърди, че е силно разочарована от мъжете. Въпреки това от първата си връзка с мъж има 21-годишен син. \r\nЛюбовта между двете пламнала в социалните мрежи. Те поддържат близо 8 месечна връзка във Фейсбук. Диляна работи в чужбина, връща се у нас и двете се срещат, пише „България днес“.  Двете дами споделят, че са минали през различни житейски драми, за да открият любовта. \r\nПреди повече от година Вяра дала годежен пръстен на половинката си и е убедена, че тя е любовта на живота й. Наскоро й подарява още един годежен пръстен, за да потвърди любовта си. \r\n  \r\n \n\t\t\t\t\t\t", "date": "2018.05.18", "title": "Вдигнаха първата лесбо сватба у нас"}
{"url": "http://www.bnews.bg/article/242187-nedovolni_vidinchani_protestirat_v_zashtita_na_bolnitsata_si", "text": "\n Хора от Видин излязоха на протест в защита на областната болница, съобщи БНР. Предстои по-късно да бъде сменено ръководството на болницата, а граждани смятат, че това би било грешка. \r\n\r\n Подписка, която закриля настоящото ръководството, е събрала над 2 500граждански подписа. \r\n\r\n Документът е изпратен и до Министерството на здравеопазването. \r\n\r\n   \r\n \n\t\t\t\t\t\t", "date": "2018.05.18", "title": "НЕДОВОЛНИ!! Видинчани протестират в защита на болницата си"}
{"url": "http://www.bnews.bg/article/242190-dilyana_popova_hrani_boril_s_krenvirshi_ot_viena", "text": "\n Диляна Попова не яде месо, но синът й Борил не иска да следва примера й. Когато е при майка си, малкият хапва предимно плодове, зеленчуци, варива и риба, все полезни храни, а при баща си Асен Блатечки яде и месо. От известно време насам Борил настоява и пред двамата си родители в менюто му да има кренвирши, писа „Таблоид“. \r\n\r\n Затова майка му купила от всички марки, които открила на пазара, но все не й се стрували подходящи. И започнала да поръчва кренвирши от Виена. Праща й ги нейна приятелка, която живее отдавна в австрийската столица.   \r\n \n\t\t\t\t\t\t", "date": "2018.05.18", "title": "Диляна Попова храни Борил с кренвирши от Виена\r\n"}
{"url": "http://www.bnews.bg/article/242193-rozoproizvoditelite_na_protest_sreshtu_niskite_izkupni_tseni_borisov_zaliva_masite_na_sreshtata_na_varha_s_rozovi_listentsa_a_la_malkata_bulka", "text": "\n Розопроизводители от Карловско излязоха на протест тази сутрин. Недоволството им е заради ниската изкупна цена на розовия цвят. \r\n\r\n Десетки стопани на розови насаждения изсипаха гюловия цвят на пътя при село Розино, а багери препречиха пътя. \r\n\r\n Хората недоволстват от изкупната цена, която се движи от 1,80 до 2,50 лв. \r\n\r\n По думите им фирмите, които изкупуват цвета, са направили картел, а ниската цена ги обрича на фалит. \r\n\r\n Нашите управленци обаче това не ги интересува, независимо, че сигналите на розопроизводителите са отдавна. Вместо това най-безцеремонно отрупаха масите за срещата на върха с розови листенца. \r\n\r\n \"Посрещаме европейските лидери с поръсени листенца от рози?! Ама това дори и в нискобюджетните сапунки се приема за кич... \r\n\r\n Безвкусицата тук е определяща и управляваща. И няма нито една прегръдка между Меркел и Борисов, която може да я скрие. Може да я замаже за малко. После остават листенцата от рози по масата...\" пише във Фейсбук журналистката Полина Паунова. \r\n\r\n \r\n \n\t\t\t\t\t\t", "date": "2018.05.18", "title": "Розопроизводителите на протест срещу ниските изкупни цени, Борисов залива масите на срещата на върха с розови листенца а ла \"Малката булка\""}
{"url": "http://www.bnews.bg/article/242147-rita_ora_shokira_imala_sam_vrazki_i_s_zheni", "text": "\n Певицата Рита Ора обяви, че е имала връзки както с мъже, така и с жени. Признанието дойде след като новата й песен Girls разбуни духовете в социалната мрежа с твърдението, че текстът е объркващ за LGBT общността. \"Текстът към Girls е написан, за да представи моята истина и е точно описание на много истинско преживяване в живота ми. Имала съм романтични връзки с жени и мъже и това е моят личен път. Съжалявам, ако изразяването в песента ми е наранило някого. Не бих обидила умишлено LGBT общността или който и да е“, написа в Туитър актуалната водеща на предаването „Следващият топ модел на Америка“, цитира \"Монитор\". Парчето е насочено към опознаване на женската сексуалност и феновете на Ора го сравняват с тоталния хит на Кейти Пери I Kissed A Girl. Голяма част от текста се върти около изречението „Понякога просто искам да целувам момичета“ - дело на хип-хоп сензацията Карди Би. Самата тя също обяви през 2016 г., че си пада и по двата пола, а към днешна дата е бременна от годеника си– рапъра Киари Кендръл. \r\n \n\t\t\t\t\t\t", "date": "2018.05.18", "title": "Рита Ора шокира: Имала съм връзки и с жени"}
{"url": "http://www.bnews.bg/article/242171-es_se_otnasya_kam_nas_po_nay_loshiya_nachin", "text": "\n Ден след като председателят на Европейския съвет отправи остри критики към американския президент, Доналд Тръмп отговори. \r\n\r\n След пристигането си за срещата на върха в София, Доналд Туск каза, че на фона на последните решения на Доналд Тръмп, \"с такива приятели не ти трябват врагове“. \r\n\r\n В началото на заседанието на кабинета на президента Тръмп, репортер го попита за реакцията му. \r\n\r\n \"ЕС се отнасяше ужасно със Съединените щати в търговията, държеше се ужасно с нашите работници. Дефицитът ни с ЕС през миналата година беше 151 млрд. долара. Познавам се много добре с Жан-Клод и с Доналд и двамата ги харесвам много. Но те са много трудни\", заяви Тръмп. \r\n\r\n Туск за Тръмп: С такива приятели кой се нуждае от врагове \r\n\r\n \"Честно казано, извън Китай и някои други страни, ЕС се отнася към нас по най-лошия възможен начин. Поставят ни търговски бариери – нашите фермери не се допускат в голяма степен да продават продуктите си в ЕС. Много трудно е да продаваме колите си в ЕС, но ЕС и най-вече Германия е наводнила Съединените щати с мерцедесите си, с беемветата си и колите си без бариери. Те плащат нищожни такси, докато ЕС ни налага огромни мита… Те могат да ме наричат по всякакъв начин, но това не може да продължава повече така\", допълни той. \r\n \n\t\t\t\t\t\t", "date": "2018.05.18", "title": "ЕС се отнася към нас по най-лошия начин"}
{"url": "http://www.bnews.bg/article/242172-politsiyata_na_krak_misteriozna_i_zloveshta_katastrofa_kray_sofiya_diryat_sivo_audi_a3_snimki", "text": "\n Мистериозна и зловеща катастрофа се е разиграла вчера на Северната скоростна тангента край София. Инцидентът е станал в посока Казичене при Бенковски. Това става ясно от пост на мъж на има Дани Зафиров във фейсбук групата „Видяно в София“. \r\n\r\n Той е роднина на тежко пострадалия мъж, пътувал в смазаната до неузнаваемост кола. Според него виновник е сиво Ауди А3, което целенасочено ги е ударило.  \r\n\r\n  „Здравейте, пиша с огромна молба към всички които могат да помогнат!!!!! На 17.05.2018 около 5.30/5.40 сутринта мои роднина движещ се по Северна скоростна тангента посока Казичене при Бенковски и Кубратово...бива избутан в задницата от Ауди А3 около 2000 г цвят Сив. След чукването колата ни се завърта удря се няколко пъти и пада в дерето...Аудито обаче изчезва!!!!! Момчето е в тежко състояние с травми.  Моля за достоверна информация ако някой е присъствал по време на удара да даде повече информация и най-важното НОМЕРА НА АВТОМОБИЛА Повтарям сива audi a3 1998-2001 г.... Нашата кола е Seat toledo сива на цвят!!! Почти сигурно е че удара е умишлен и трябва да си понесе последствията виновника... ПРЕДЛАГАМЕ ВЪЗНАГРАЖДЕНИЕ!!!!!!!!! За връзка0898310125 или лично съобщение МОЛЯ СПОДЕЛЯЙТЕ!!!!!!!!!!!!“. \r\n \n\t\t\t\t\t\t", "date": "2018.05.18", "title": "ПОЛИЦИЯТА НА КРАК! Мистериозна и зловеща катастрофа край София! Дирят сиво Ауди А3 (СНИМКИ)"}
{"url": "http://www.bnews.bg/article/242145-modnite_gafove_na_badeshtata_sapruga_na_prints_hari", "text": "\n Американската актриса Меган Маркъл все още не е пълноправен член на кралското семейство, но това не й пречи да придружава бъдещия си съпруг на официални мероприятия. \r\n\r\n Всички модни списания следят зорко всяка поява на бъдещата булка и я подлагат на безпощадна критика, когато допусне грешка.  \r\n\r\n Въпреки че Меган е истинска модна икона и много внимателно подбира гардероба си, понякога се случва да допусне и някой гаф. Обикновените грешки не са толкова страшни, но когато става въпрос за нарушаване на кралския дрескод... \r\n\r\n Обувките \r\n\r\n Първия си моден гаф госпожица Маркъл допусна още при обявяването на годежа си. Актрисата застана пред фотографите с бяло палто на  The Line и стари бежови обувки на ток на Aquazzura. \r\n\r\n Още подробности и много снимми вижте  \r\n \n\t\t\t\t\t\t", "date": "2018.05.18", "title": "Модните гафове на бъдещата съпруга на принц Хари"}
{"url": "http://www.bnews.bg/article/242176-dashteryata_na_uil_smit_s_opit_za_samoubiystvo", "text": "\n Уилоу Смит, дъщерята на холивудския актьор Уил Смит сподели, че е искала да сложи край на живота си, когато била едва на 10 години. \r\n\r\n 17-годишното момиче даде интервю пред своята майка Джейда Пинкет Смит в новото шоу \"Red Table Talk\" (\"Разговор на червената маса\"). Последният епизод от шоуто, което двете жени в живота на Уил Смит започнаха в социалната мрежа Facebook, бе фокусирано върху темата за загубата на близък човек. Когато Джейда пита Уилоу коя е най-голямата загуба в живота ѝ, 17-годишното момиче разкрива, че е загубила \"здравия си разум\" малко след като нейната песен \"Whip My Hair\" стана хит, пише fakti.bg. След фурора, който предизвикала песента, тя престанала да се занимава с пеене и започнала да си задава въпроси за смисъла на живота. \r\n\r\n \"След цялото това нещо аз спрях да вземам уроци по пеене и изпаднах в дупка. Питах се: \"Коя съм аз? Имам ли някаква цел? Има ли нещо друго, което бих могла да постигна?\", разказва Уилоу за своето 10-годишно аз. Момичето продължава разказа си, разкривайки пред майка си, че по това време тя е направила опит за самоубийство, режейки вените си. Шокиращата случка станала преди 7 години, точно след успехите на клипа към песента ѝ \"Whip My Hair\" през 2010 г. Момичето разказа още, че се чувствало уплашено от бъдещето и си задавала въпроса дали има талант. Според нея, певческите ѝ качества не били на ниво и това я депресирало. \"Всички искаха, като приключа с турнето, да допиша своя албум. Аз си помислих, че не мога да го направя. После, когато всичко се успокои, стана страшно. Помислих, че не мога да се занимавам с нищо друго, освен с музика, а не исках и да пея. Слушах много тъжна музика, беше пълно безумие и си рязах вените\", разказва Уилоу. Шокирана от чутото, нейната майка успява само да попита кога точно се е случило това. \r\n  \r\n \n\t\t\t\t\t\t", "date": "2018.05.18", "title": "Дъщерята на Уил Смит с опит за самоубийство "}
{"url": "http://www.bnews.bg/article/242178-balgariya_i_makedoniya_obedinyavat_elektroenergiynite_si_pazari", "text": "\n България и Македония ще си сътрудничат в проект за интеграция на енергийните пазари между държава-член на ЕС и договаряща се страна по Договора за създаване на Енергийната общност. \r\n\r\n Министърът на енергетиката Теменужка Петкова и македонският министър на икономиката Крешник Бектеши подписаха меморандума за обединение на електроенергийните пазари „ден напред“. Това се случи в рамките на срещата на високо равнище ЕС – Западни Балкани, която се провежда в София. \r\n\r\n Меморандумът цели създаването на равнопоставена правна и регулаторна основа за обединяването на пазарите на електроенергия „ден напред“ между двете държави при справедливи условия. \r\n\r\n Подписването на документа между двете страни е част от общите усилия за свързаност в енергийния сектор, създаване на работни места и развитие на конкурентен и интегриран енергиен пазар в региона, изцяло в синхрон с последователната политика на България за гарантиране на устойчиви и достъпни енергийни доставки за Югоизточна Европа. \r\n \n\t\t\t\t\t\t", "date": "2018.05.18", "title": "България и Македония обединяват електроенергийните си пазари"}
{"url": "http://www.bnews.bg/article/242203-avstraliyskiyat_ubiets_sam_se_otkaza_ot_molbata_si_za_svoboda", "text": "\n Австралиецът Джок Полфрийман, който излежава 20-годишна присъда за убийството на студента Андрей Монов, сам оттегли от съда молбата си за предсрочно освобождаване от затвора. \r\n\r\n Той беше конвоиран тази сутрин в Софийския градски съд за делото, но след като с адвоката му Калин Ангелов се запознали със становището на затворническата администрация, се отказали от искането да бъде пуснат по-рано на свобода, съобщи \"24 часа\". \r\n\r\n \"В документите от затвора пише, че Полфирйман е стриктен и изпълнителен, но имало още какво да се работи с него\", каза адвокатът и уточни, че крайният извод в него е австралиецът да не бъде освобождаван предсрочно. \r\n\r\n Защитникът обаче подчерта, че австралиецът имал 10 награди и никакви наказания зад решетките. До момента той е изтърпял 11 години от присъдата си, като ги излежава в при лек режим в затворническото общежитие в \"Казичене\" и работи в местния артклуб. \r\n \n\t\t\t\t\t\t", "date": "2018.05.18", "title": "Австралийският убиец сам се отказа от молбата си за свобода"}
{"url": "http://www.bnews.bg/article/242194-vizhte_otkade_e_pratil_pismoto_si_pelov_i_kakvi_tayni_razkriva", "text": "\n „И да пише писмо и да не пише, ще го хванем”, коментира вътрешният министър Валентин Радев за Нова тв, след  като ги прескочи и директно изпрати писмо до президента Румен Радев.. \r\n\r\n Писмото е с дата 7 май, пуснато е с марка от Каварна, но е с клеймо София. Има и адрес на подателя. Ботевград, ул. “Ал. Батемберг” 21. Тук всъщност е домът на Владимир Пелов. \r\n\r\n Телевизията е потърсила отдел “Разследване” на столичната полиция дали писмото е истинско. \r\n\r\n „На първо място ще бъде изследван почерка и дали е и дали самия адресат, писател тоест е съставил това писмо или е под негова диктовка или някой друг го е написал”, каза началник отделът Стойно Цветков. \r\n\r\n „Може някой от тях да е сътворил това писмо, може и някой близък например да го е написал под тяхна диктовка и да го е пуснал”, заяви началник Цветков. \r\n\r\n В писмото пише, че Пелов е невинен. Оръжието, което ползвал по време на бягството, не било с цел да убива. Не се казва как се е сдобил с него. Засега почеркът на писмото говори, че авторът му е бил нервен и притеснен. Данните за Пелов и Колев са, че все още са заедно. Чрез писмото се праща сигнал до институциите. В него се твърди, че отстраненият зам.-директор на затвора Анатолий Борисов покровителствал разпространение на дрога зад решетките. \r\n\r\n Писмото, изпратено вчера от избягалия затворник Пелов, е предадено и се проверява. Това заяви по време на редовния брифинг главният секретар на МВР главен комисар Младен Маринов. Според него ситуацията напомня на случая с Чикагото и процедурите по връщане в България за изтърпяване на присъдата си. Маринов изрази надежда писмото да е път към откриването и задържането на бегълците. \r\n\r\n „Така или иначе писмото ще се изследва, както текста, така и почерка. Колегите не са спирали да работят“, посочи Маринов. Главен комисар Младен Маринов увери, че предавайки се Пелов може да разчита, че ще се спазят права му. „Обвиненията на Пелов са безпочвени, това са определения на съда“, допълни още Младен Маринов. \r\n\r\n Министърът на вътрешните работи Валентин Радев уточни, че в самото президентството не е постъпвало такова писмо. Посланието обаче е адресирано до президента Румен Радев и омбудсмана Мая Манолова. В него Пелов обяснява, че присъдата му е несправедлива и затова решил да избяга. „Писмото има клеймо с печат от България, но това не е 100% гаранция, че е пуснато от Пелов“, смята още Маринов.  \r\n\r\n \r\n\r\n   \r\n \n\t\t\t\t\t\t", "date": "2018.05.18", "title": "Вижте откъде е пратил писмото си Пелов и какви тайни разкрива!"}
{"url": "http://www.bnews.bg/article/242206-temenuzhka_vnese_predlozhenieto_za_restart_na_aets_belene", "text": "\n Правителството внесе в Народното събрание предложението за рестарт на проекта АЕЦ \"Белене” и отпадане на мораториума върху строителството.  \r\nСпоред правителството отпадането на забраната за изграждането на нова АЕЦ в Белене е необходимо за да започнат преговори с компаниите, проявили интерес към проекта. Условието на кабинета е по проекта да се работи без държавна гаранция. \r\nМораториумът върху строителство на АЕЦ \"Белене\" беше въведен от Народното събрание през 2012 г. от мнозинството на ГЕРБ през 2012 г. Преди дни обаче лично премиерът Бойко Борисов се изказа в посока той да отпадне, а министър Теменужка Петкова лансира проекта в рамките на участието си в международния форум \"Атомекспо\". \r\nВ началото на март месец тази година Народното събрание поръча на Министерството на енергетиката да изготви предложение за бъдещето на АЕЦ \"Белене\" и какво ще е бъдещето на пасивите и активите на проекта. \r\n\r\n редложението, което днес внесох с доклада до Министерския съвет и ще внесем в Народното събрание, е свързано с възможността да бъде направен опитпроектът АЕЦ \"Белене\" да бъде реализиран на пазарен принцип чрез избор на стратегически инвеститор, без предоставяне на държавна гаранция. Това коментира пред журналисти министърът на енергетиката Теменужка Петкова, цитирана от агенция \"Фокус\". \r\n\r\n Тя увери, че няма да има сключване на дългосрочни договори за купуване на електрическа енергия, като правният способ ще бъде чрез отделяне на активите и пасивите на НЕК в отделно дружество. Петкова посочи, че до края на годината ще бъде подготвена процедура по тези критерии, за да се види доколко е реален инвеститорският интерес, който се заявява в рамките на последната година. \r\n\r\n \"Анализирани бяха няколко варианта, свързани с възможността за рационално използване на оборудването на АЕЦ \"Белене\", каза министърът. \"Първият е за неизползването му, но това означава загуба на всички разходи, които са направени досега, и има риск от декапитализация на НЕК и това ще се отрази негативно и на БЕХ, така че това е най-негативният вариант. Вторият вариант е свързан с възможността оборудването да бъде продадено на трето лице, но той е почти невъзможен\", допълни още министърът. \r\n \n\t\t\t\t\t\t", "date": "2018.05.18", "title": "Теменужка внесе предложението за рестарт на АЕЦ \"Белене\""}
{"url": "http://www.bnews.bg/article/242184-volene_zashto_zabravi_za_zlatnata_kontsesiya_ne_sme_poluchili_patriotichni_ukazaniya_ot_dps", "text": "\n \r\n\r\n Е, концесията си продължава и днес, а партия Атака освен в законодателната, вече е и в изпълнителната власт, а електората може да продължава да мечтае за милиардите от българското злато. Като обективна медия Би Нюз е длъжен да информира българските граждани за едно важно събитие, което бе съпроводено от огромно патриотарско мълчание. \r\n\r\n На 9-ти май правителството прие Националния баланс на запасите и ресурсите на находищата на подземни богатства в Република България към 01.01.2018 г. \r\n\r\n В документа е направен сравнителен анализ за състоянието на количеството и качеството на запасите и ресурсите към началото на миналата и на тази година, отбелязани са измененията, допуснатите експлоатационни загуби, увеличението и/или намалението на запасите и ресурсите в резултат на проучване, преизчисление и преоценка. \r\n\r\n Трябва да отебележим, че според закона информацията в Националния баланс на запасите и ресурсите на находищата на подземни богатства е публична, да публична, ама не чак толкова! Вие трябва да спазите определени правила и да заплатите съответна държавна такса, за да получите само извадка от този толкова важен документ, тоест информацията май не е много публична? \r\n\r\n По-интересното е, че до сега не чухме ни вопъл , ни стон от патриотарите! Мълчат послушно милите и уплашено се оглеждат да не би някой буден българин да вземе да попита- Волене, защо забрави за златната концесия? Отговорът вероятно би бил- Не сме получили патриотични указания от ДПС! \r\n \n\t\t\t\t\t\t", "date": "2018.05.18", "title": "Волене, защо забрави за златната концесия?Не сме получили патриотични указания от ДПС!"}
{"url": "http://www.bnews.bg/article/242179-gradushka_nanese_shteti_v_parvomay", "text": "\n Градушка нанесе сериозни поражения в Първомай и околните села. Стихията е вилняла снощи и е унищожила реколтата на хората в района. Най-силно засегнато е село Караджалово. \r\n\r\n Градушка с големината на  голяма череша се изсипала над селото и нанесла щети по земеделските  насаждения в почти всички домове. \r\n\r\n Унищожени са насаждения, счупени са дървета. \r\n\r\n От силната буря дърво е паднало върху къщата на Деля Георгиева. Тя споделя, че чула силен трясък и лампите в стаята изгаснали. \r\n\r\n Големите земеделски производители обаче се радват ,че градушката е вилняла само в селото и така е пощадила насажденията им в полето. \r\n\r\n Синоптиците предупреждават за нови, почти повсеместни валежи, гръмотевични бури и градушки.Код жълто за особено значителни количества е в сила  през нощта в 7 области от Западна и Централна България, Плевен, Ловеч, Габрово, София, София област и Кюстендил, утре  - в още пет от Източна и Югоизточна България - Шумен, Търговище, Сливен, Ямбол и  Хасково. \r\n \n\t\t\t\t\t\t", "date": "2018.05.18", "title": "Градушка нанесе щети в Първомай"}
{"url": "http://www.bnews.bg/article/242165-prodalzhava_razsledvaneto_na_tezhkata_katastrofa_mezhdu_tovaren_vlak_i_avtobus", "text": "\n Продължава разследването на тежката катастрофа между товарен влак и автобус с работници край Симеоновград.  \r\n\r\n Инцидентът стана вчера около 17 ч. на неохраняем жп прелез. Ранени са трима души, които са настаненин в болници в Хасково и Харманли. \r\n\r\n Според експерти само ниската скорост на влака е спасила хората в автобуса. В него са пътували над 30 работници от „Марица – Изток 3”, които се прибирали към Харманли. \r\n\r\n Шофьорът обяснил пред работодателите си, че се заблудил и не може да каже какво точно се е случило. Той има дългогодишен стаж без предишни нарушения.  \r\nЗа това, че прелезът не е безопасен има сигнали от хората в Симеоновград и от машинистите. По случая е заведено следствено дело. \r\n\r\n Кметът на Симеоновград Милена Рангелова призова Националната компания железопътна инфраструктура (НКЖИ) да сложат падащи бариери на жп прелеза, защото движението през него е интензивно. \r\n \n\t\t\t\t\t\t", "date": "2018.05.18", "title": "Продължава разследването на тежката катастрофа между товарен влак и автобус"}
{"url": "http://www.bnews.bg/article/242177-bratat_na_yoan_matev_otkaza_da_svidetelstva_sreshtu_nego", "text": "\n Братът на Йоан Матев – Марсел Матев, обяви днес пред съда, че ще се възползва от правото си да не свидетелства по делото срещу брат си, обвинен за убийството на 15-годишния Георги Игнатов в Борисовата градина. \r\n\r\n Убийството беше извършено преди три години на – 2 юни 2015 г.  \r\n\r\n Именно Марсел Матев заведе полицията до мястото, където е заровено оръжието на престъплението – нож. Днес той отказа да коментира защо отказва да свидетелства. \r\n\r\n Йоан Матев е обвинен в умишлено убийство. Според обвинителния акт той е осъзнавал какво върши и до какво могат да доведат действията му. \r\n\r\n Ако бъде признат за виновен, той ще получи наказание от 5 до 12 години лишаване от свобода, защото в момента на убийството е бил непълнолетен. \r\n \n\t\t\t\t\t\t", "date": "2018.05.18", "title": "Братът на Йоан Матев отказа да свидетелства срещу него"}
{"url": "http://www.bnews.bg/article/242191-skripal_ne_samo_ozhivya_no_i_go_izpisaha_ot_bolnitsata", "text": "\n Сергей Скрипал, бившият руски шпионин, отровен с нервнопаралитично вещество във Великобритания през март, е изписан днес от болницата в Солсбъри, предадоха световните агенции. \r\n\r\n Скрипал беше намерен в безсъзнание на пейка на 4 март в град Солсбъри, Южна Англия, заедно с дъщеря си Юлия, която беше изписана от болницата миналия месец. \r\n\r\n \"Чудесна новина е, че Сергей Скрипал е в достатъчно добро състояние, за да напусне болницата в Солсбъри\", каза в изявление изпълнителната директорка на болницата Кара Чарлз-Баркс. \r\n\r\n   \r\n \n\t\t\t\t\t\t", "date": "2018.05.18", "title": "Скрипал не само оживя, но и го изписаха от болницата"}
{"url": "http://www.bnews.bg/article/242120-otvarachkata_e_neuznavaema_vizhte_kak_drastichno_promeni_viziyata_si_foto", "text": "\n Миньончето реши да промени драстично външния си вид и вече е с къса прическа. От дългата и буйна грива на Мария вече няма и следа. Бившата на Гущеров махна повече от 20 сантиметра от нея. Сега косата й стига едва до врата, а не както преди - почти до гърдите, пише \"България днес\". \r\n\r\n  Истината обаче се оказа друга. На кадъра косата на певицата е прибрана на опашка. Въпросната прическа е заради новата фотосесия на Отварачката. Снимка вижте  \r\n \n\t\t\t\t\t\t", "date": "2018.05.18", "title": "Отварачката е неузнаваема! Вижте как драстично промени визията си  (ФОТО)"}
{"url": "http://www.bnews.bg/article/242150-spirat_seriala_dosietata_h", "text": "\n Директорът на американския канал Фокс, Гари Нюман разочарова феновете на научно - фантастичния сериал \"Досиетата Х\", обявявайки, че популярната поредица, няма да бъде подновена за нов сезон.  \r\n\r\n Това решение се дължи на ниските оценки на проекта, както и напускането на основната звезда на шоуто, актрисата Джилиан Андерсън, съобщава Entertainment Weekly. \r\n\r\n Въпреки това, според актрисата, която играе агент Дейна Скъли, истинската причина е в ниския рейтинг на 11-ия сезон на \"Досиетата Х\". Преди няколко години беше съобщено, че канал Фокс е решил да съживи \"Досиетата Х\" след 13-годишно прекъсване.  \r\n\r\n Освен \"Досиетата X\", Фокс спира сериалите \"Последният човек на Земята\" и \"Бруклин 9-9\". В същото време каналът не планира да се откаже от други рестартирани проекти като \"Бягство\" и \"24 часа\". \r\n \n\t\t\t\t\t\t", "date": "2018.05.18", "title": "Спират сериала \"Досиетата Х\""}
{"url": "http://www.bnews.bg/article/242182-stabilno_e_sastoyanieto_na_postradalite_pri_katastrofata_mezhdu_avtobus_i_vlak", "text": "\n Трима от пострадалите пътници при катастрофата между автобус и товарен влак са в стабилно състояние в хасковската болница \r\n\r\n Инцидентът стана вчера към 17 ч. на неохраняем жп прелез край Симеоновград. В автобуса  са пътували над 30 работници от „Марица – Изток 3”, които се прибирали към Харманли. \r\n\r\n Разследването ще покаже точните причини за катастрофата.  Известно е, че шофьорът на  автобуса не е спрял на стопа, но обвинение срещу него няма. Тестът му за алкохол е отрицателен. \r\n\r\n Жители на Симеоновград искат спешно обезопасяване на жп прелеза, където тежкия инцидент. Той е един от най-използваните в Симеоновград. Тук всяка минута минава превозно средство или пешеходец. \r\n \n\t\t\t\t\t\t", "date": "2018.05.18", "title": "Стабилно е състоянието на пострадалите при катастрофата между автобус и влак"}
{"url": "http://www.bnews.bg/article/242167-plashtame_milioni_za_telefonni_razgovori_na_chinovnitsite", "text": "\n В структурите на изпълнителната власт се ползват 355 327 активни телефонни номера, а общият разход за тях през 2017 г. възлиза на 21 518 816.19 лв. Това сочат данните от доклада за състоянието на администрацията за миналата година, приет от правителството и качен на сайта му. Същият доклад сочи, че всички наети в държавната и териториалните администрации са малко под 130 хил. души. \r\n\r\n Малко над 150 хиляди са фиксираните телефони в администрациите. През 2016 г. стационарните телефони са били близо 222 хиляди. В същото време държавата плаща за 193 521 активни мобилни телефонни номера. Макар през 2016 г. с държавни пари да са се поддържали над 236 хиляди мобилни номера и на практика има спад в ползваните телефони, не е ясно по колко телефона имат служителите на администрацията, които общо по зает щат са под 130 хил. души. \r\n\r\n Ползваните \"комбинирани услуги\" пък са 11 559. \r\n\r\n \"От получените отговори е видно, че има тенденция за намаляване на общия брой активни телефонни номера и увеличаване на разходите за телефонни услуги\", се посочва в доклада. \r\n\r\n Така например за миналата година са платени 11 199 813.95 лв. за мобилни телефонни номера, а през 2016 г. са дадени 9 797 174.87 лв., макар че реално спада броят на ползваните телефонни номера според отчетите.Подобна е ситуацията и за стационарните телефони, за които за 2017 г. държавата е дала 10 319 002.24 лв. спрямо 10 129 572.40 лв. през 2016г. \r\n\r\n За намаляване на тези разходи е препоръчително въвеждането на интегрирани услуги и повишаване на използването на мобилна спрямо стационарна телефония при оптимизиране на използваните тарифни планове от страна на администрациите, се препоръчва в доклада. \r\n\r\n Документът показва, че над 50 на сто от администрацията работи със сравнително стари и със слаба мощност компютри. Те обаче, макар и с технологии и системи отпреди 5-8 години, в повечето случаи са достатъчни за работа с текстообработващи програми, интернет и т.н. \r\n \n\t\t\t\t\t\t", "date": "2018.05.18", "title": "Плащаме милиони за телефонни разговори на чиновниците!"}
{"url": "http://www.bnews.bg/article/242170-porednoto_dokazatelstvo_patreotite_otnovo_pokazaha_che_nyamat_kapka_sram_snimka", "text": "\n \r\n\r\n Едната е, че програмата им е писана от човек на ДПС участвал в десетки афери, снимков материал, с който Би Нюз разполага говори за още по-сериозен дефицит на какъвто и да е било морал в средите на патриотарите. Както много от нашите читатели са забелязали не случайно избрахме датата 17 май, ден \r\nв който свеждаме глави пред жертвите на баташкото клане. \r\n\r\n Днес публикуваме една снимка на нея се кипри един от емблематичните кадри на ДПС- Енвер Хатипоглу. Този господин дълги години бе координатор на ДПС в Турция. Напрактика това лице отговаряше за броя на гласовете на българските турци изселници. Има обаче и нещо много по-интересно за тази личност. \r\n\r\n Според самия него, той е четвъртия осъден на смърт атентатор на гара Буново, но е имал късмета да бъде разменен с турските служби. Правилно сте разбрали, за същата  гара Буново говорим, която бе обект на атентат извършен на 9-ти март 1985 година. Атентат, при който загиват седем невинни жертви, други девет са тежко ранени. Именно на 9 март всяка година патриотарите демонстрират своето най- цинично поведение чрез лъжливо \r\nпочитане на жертвите.Може ли да си най-близък приятел с един от атентаторите на тези свидни невинни жертви и да се правиш, че тъжиш за тях? \r\n\r\n Защото на снимките с които разполагаме до същия този хубавец гордо се кипри в различни пози депутата-патриотар, обявен от  Валери Симеонов за основния автор на патриотарската програма, чрез която бяха излъгани хиляди българи да гласуват за тях.Нещо повече Симеонов гордо обявява приятеля на атентатора \r\nза таен консултант, който умишлено бил държан в тайна. \r\n\r\n От наши източници разбрахме, патриота Димитър Байрактаров след като разбира за тайния консултант незабавно напуска омерзен патриотите, като публично обявява, че листите с кандидат депутати са пълни с компрометирани лица. \r\n\r\n Димитър Байрактаров явно е разбрал, че конците на патриотарите се опъват именно от ДПС, което буквално го е сринало при мисълта, че е бил неволен съучастник в тази грандиозна измама. Сякаш за да си отмъсти на Байрактаров , Симеонов поставя човекът на ДПС и пръв приятел на атентатора, именно на мястото в листата, на което е трябвало да бъде патриота Димитър Байрактаров! Какъв цинизъм само!? Как смятате, имат ли срам патриотарите? \r\n  \r\n\r\n \r\n \n\t\t\t\t\t\t", "date": "2018.05.18", "title": "ПОРЕДНОТО ДОКАЗАТЕЛСТВО! ПатрЕотите отново показаха, че нямат капка срам!(СНИМКА)"}
{"url": "http://www.bnews.bg/article/242138-bratovchedkata_na_niki_iliev_go_svatosala_s_dayana", "text": "\n Прясното гадже на Ники Илиев – актрисата Даяна Ханджиева, е с него от броени месеци, но вече е любимка на цялото му семейство. Твърди се, че именно роднините на режисьора са го сватосали за младата му колежка от сериала „Скъпи наследници”.  \r\n\r\n Хубавата Даяна била първа приятелка с братовчедката на Ники – сценаристката Лора Кадурина. Тя е дъщеря на небезизвестния актьор Георги Кадурин и актрисата Мариана Миланова, писа „Уикенд“. \r\n\r\n И двамата участват в сериала на Би Ти Ви, в който самата Даяна изпълнява главната женска роля. Именно там се запознават с атрактивната брюнетка и много бързо се сближават с нея. Доста преди авантюрата на Ники с Ханджиева семейството на вуйчо му буквално се влюбва в нея. Тримата Кадурини дори организират обща ваканция в Барселона с колежката си от „Скъпи наследници”. Това става преди около година, когато Ники все още е с официалната си съпруга Саня Борисова, а Даяна – с оператора Симеон Кермекчиев, който също работи в сериала. Именно с него тя пътува за Барселона. \r\n\r\n След края на снимките на „Скъпи наследници” обаче връзката им се разпада и актрисата остава сама. По странно стечение на обстоятелствата приблизително по същото време, когато Даяна се разделя с гаджето си, Ники Илиев се разделя със Саня, твърдят запознати. Точно тогава братовчедка му Лора се намесва и започва да организира уж случайни срещи между двамата. Както „Уикенд” писа, искрата пламва, когато са на общо участие в издание на „Пощенска кутия за приказки”. По това време Даяна вече била станала изключително близка с всичките му роднини.  \r\n\r\n Пред „Уикенд” запознати отрекоха слуховете, че майката на Илиев – дерматоложката Мирослава Кадурина, не харесвала новата си „снаха”. Всъщност тя предпочитала брюнетката пред доскорошната половинка на сина си – Саня. Твърди се, че професорката открай време трудно понасяла русата актриса, считайки я за недостойна за своя син. \r\n\r\n Междувременно Илиев даде поредно доказателство, че е пред развод, макар че вече месеци наред отказва да го обяви публично. Тези дни той пътува за Ню Йорк за премиера на най-новия си филм – „Нокаут”. Саня няма да бъде с него, макар да е в главната женска роля. Режисьорът отива там само с приятеля си Орлин Павлов. \r\n \n\t\t\t\t\t\t", "date": "2018.05.18", "title": "Братовчедката на Ники Илиев го сватосала с Даяна"}
{"url": "http://www.bnews.bg/article/242180-izvanredno_neshto_gori_v_simeonovo_snimki", "text": "\n Нещо се случва! Димна завеса покри столичен квартал тази сутрин!  \r\n\r\n Читател на Bnews ни изпрати снимки  на пожар от столичния квартал Симеоново. \r\n\r\n Още не е ясно, какво се случва и от какво е предизвикан пожарът. \r\nОЧАКВАЙТЕ ПОДРОБНОСТИ!  \r\n \n\t\t\t\t\t\t", "date": "2018.05.18", "title": "ИЗВЪНРЕДНО! Нещо гори в Симеоново!(СНИМКИ)"}
{"url": "http://www.bnews.bg/article/242148-perfektniyat_otgovor_na_pink_sled_kato_kazaha_che_e_stara", "text": "\n 38-годишната певица Пинк стана обект на жесток коментар в Twitter тази седмица. Един потребител си позволи да ù каже: \r\n\r\n \"Уау, Пинк изглежда толкова стара, че вместо \"розова\" трябва да бъде наречена \"лилава\", пишеше в поста. \r\n\r\n Носителката на \"Грами\" отговори бързо и перфектно: \"Е, има останали няколко души в света, които избират да живеят и остаряват естествено. Насладила съм се на всеки един момент от тези 38 години. Как изглеждаш ти? Защото никога не съм чувал за теб, преди да сложиш името ми в устата си? Ще те нарека малък лилав трол\". \r\n\r\n В следваща публикация Пинк отбеляза, че чувства остаряването като благословия, макар и с няколко бръчки в добавка. \"Ако имате бръчки около очите и устата си, това означава, че сте се смели\", пише тя. \r\n\r\n Пинк, която има повече от 33 милиона последователи, беше залята с виртуални аплодисменти. \r\n \n\t\t\t\t\t\t", "date": "2018.05.18", "title": "Перфектният отговор на Пинк, след като ù казаха, че e стара "}
{"url": "http://www.bnews.bg/article/242181-mobilniyat_internet_v_rouming_poevtinyava_ot_avgust", "text": "\n Драстично поевтиняване на мобилните данни в роуминг. От следващото лято гражданите на Евросъюза и на страните от Западните Балкани ще плащат една и съща цена - 70 евроцента за мегабайт.  \r\n\r\n \"Още това лято от 1 август 2018-а операторите се ангажираха да предложат пакет данни, в който цените на мегабайт ще бъдат в пъти по-ниски от сегашните. Целта ни е юли 2019 година общата цена за всички страни в Западните Балкани и за всички страни в ЕС да бъде 70 цента на мегабайт. \r\n\r\n Много силен ангажимент. Разбира се, очакваме това да продължи и само след година да бъде 45 цента, а до 2021 година - да бъде 20 цента\", поясни Габриел. \r\n \n\t\t\t\t\t\t", "date": "2018.05.18", "title": "Мобилният интернет в роуминг поевтинява от август"}
{"url": "http://www.bnews.bg/article/242124-germaniya_iska_da_ekstradirame_balgarin_koyto_prebil_germanka_i_ya", "text": "\n Окръжната прокуратура в Търговище внесе искане за вземане мярка за неотклонение „Задържане под стража“ в Търговищкия окръжен съд спрямо Биржан Я. Мъжът се издирва с европейска заповед за арест, издадена от прокуратурата към Районния съд в град Марбург. \r\n\r\n Българинът се издирва като лице за арест с цел предаване или екстрадиране, съобщиха от пресцентъра на прокуратурата. \r\n\r\n На 5 март тази година Биржан се заканил с убийство на жена в град Щадталендорф. Нанесъл ѝ побой, при който пострадалата получила големи хематоми в областта на двете очи и разкъсна рана на челото. След това я лишил противозаконно от свобода. \r\n\r\n Престъпленията се преследват и от българския Наказателен кодекс, като осъществяват съставите на деянията по член 144, ал. 3, по член 130, ал. 1 и по член 142а, ал. 1 от НК. По Наказателния кодекс на ФРГ деянията на Биржан се наказват с лишаване от свобода до 5 години. \r\n\r\n Според Окръжната прокуратура в Търговище, която задържала за срок до 72 часа издирвания мъж, има реална опасност той да се укрие. Веднага след извършване на престъпленията в Щадталендорф той напуснал Германия. \r\n\r\n Предстои искането на Окръжната прокуратура в Търговище да бъде разгледано в Търговищкия окръжен съд. \r\n \n\t\t\t\t\t\t", "date": "2018.05.18", "title": "Германия иска да екстрадираме българин, който пребил германка и я… "}
{"url": "http://www.bnews.bg/article/242164-kakvo_vreme_ni_ochakva_v_kraya_na_rabotnata_sedmitsa", "text": "\n До обяд ще е предимно слънчево, но следобед отново ще се развива купеста и купесто-дъждовна облачност и на много места, главно в Южна България, ще превали и прегърми. По-значителни ще са явленията в югоизточните райони от страната. \r\n\r\n Привечер от запад облачността ще се увеличи и в Западна България ще започнат валежи и гръмотевични бури, които ще продължат през нощта и ще обхванат страната.  Максималните температури ще са между 24 и 29 градуса. \r\n\r\n Преди обяд в планините ще бъде предимно слънчево, следобед ще превали и прегърми. В отделни райони валежите ще са интензивни. Ще духа умерен, по билата временно силен вятър от запад-югозапад. Максималната температура на височина 1200 метра ще е около 18 градуса, на 2000 метра – около 10 градуса. \r\n\r\n В събота ще вали в цялата страна. Валежите ще се усилят, ще има гръмотевични бури и градушки. Дневните температури в Северна България ще са около 20 градуса, в Южна отново ще надвишават 25 градуса. \r\n\r\n В неделя преди обяд ще превалява главно в източната половина от страната, а следобед в планинските райони. \r\n\r\n През новата седмица има и слънчеви часове, и краткотрайни превалявания с гръмотевични бури. По-голяма е вероятността за валежи в западната половина от страната. Остават условията за градушки. Температурите слабо ще се повишат и максималните ще са между 23 и 28 градуса. \r\n \n\t\t\t\t\t\t", "date": "2018.05.18", "title": "Какво време ни очаква в края на работната седмица?!"}
{"url": "http://www.bnews.bg/article/242163-beshe_mi_trudno_da_go_kazha_i_oshte_po_trudno_da_go_osaznaya_no_rakovodstvoto_no_bsp_fakticheski_krepi_upravlenieto_na_mutrata_borisov_3", "text": "\n Днес във Фейсбук  попаднахме на коменнтар на Албена Шавел по повод края на председателството ни на Съвета на ЕС и отношенията между БСП и ГЕРБ. Вижте какво написа тя в личният се профил в социалната мрежа. \r\n\r\n \r\n\r\n Беше ми трудно да го кажа и още по трудно да го осъзная, но ръководството но БСП, фактически крепи управлението на Мутрата Борисов 3?! \r\nДнес, приключи т.н.председателство на България в ЕС. Първо Корнелия Нинова се срещна със Станишев, който загуби всички възможни избори и доверие навсякъде в Европа , а не с Туск, от чието решение ще има някакво реално политическо последствие. \r\nА можеше.  \r\nВторо, не се срещна с Юнкер, за да има някакво икономическо развитие. А можеше. \r\n\r\n Трето, не се срещна с Вучич, сърбина от когото зависи дали на балканите ще има мир.  \r\nА можеше. \r\n\r\n Четвърто и най-важното не попита Борисов: защо на тези срещи в София не присъства държавния ни глава. Защо Борисов изолира Радев от вземането на решения за бъдещето на страната?!  \r\nА можеше. \r\n\r\n Нинова с целия се екип са много кресливи и нищо-значещи.  \r\nЗащото, кога, ако не днес трябваше да бъде чуто : \r\n1. Превозвачите ни се бунтуват.  \r\n2. Лекарите се уволняват и бягат.  \r\n3. Медицинските ни сестри са финансово умрели.  \r\n4. Учителите ни са унижени.  \r\n5. Работниците ни са безправни.  \r\n6. Трудът ни е безплатен.  \r\n7. Селяните ни са екзотика.  \r\n8. Гражданите ни са илитерати.  \r\n9. Академията ни е погребана.  \r\nНауката ни е изселена в чужбина.  \r\n10. Армията ни е разпарчетосана.  \r\n11. Военните ни, инженерите ни, театралите и литераторите ни, интелектуалците ни, всички са бастисани.  \r\n12. Църквата ни е ялова, а нейните книжовници са изчезнали.  \r\n13. Народът е разделен и не вярва - на никого и нищо.  \r\n14. Енергията ни е американска, а водата ни частна.  \r\nКакво от това, днес, Корнелия Нинова каза на хората?  \r\nАлтернатива ли? На кого? По кой начин?  \r\nБСП е статуквото, днес.  \r\nПървата патерица на герб. \r\nТака излиза..........  \r\n*********** \r\nПиша всичко това с омерзение. Защото съм социалист. \r\n \n\t\t\t\t\t\t", "date": "2018.05.18", "title": "Беше ми трудно да го кажа и още по трудно да го осъзная, но ръководството но БСП, фактически крепи управлението на Мутрата Борисов 3?!"}
{"url": "http://www.bnews.bg/article/242168-vnimanie_preduprezhdenie_za_izmamnitsi_sred_investitsionnite_posrednitsi", "text": "\n През последните месеци се наблюдава тенденция за заблуда на инвеститорите и потенциалните инвеститори във финансови инструменти, като се регистрират дружества с наименования, наподобяващи тези на лицензирани от Комисията за финансов надзор (КФН) инвестиционни посредници, съобщи регулаторът. \r\n\r\n Наименованията често съдържат името на лицензирания инвестиционен посредник, като се добавят означения или други думи, които могат да създадат заблуда в инвеститорите, че това дружество е надлежно лицензираният от КФН инвестиционен посредник. \r\n\r\n Чести са случаите, в които лицензирани инвестиционни посредници сключват договори с инвеститорите, в които се посочват банкови сметки на регистрираните дружества с подобни наименования, като се превеждат парични средства по банкови сметки, по които титуляр не е лицензираният посредник, предупреждава КФН. \r\n \n\t\t\t\t\t\t", "date": "2018.05.18", "title": "Внимание! Предупреждение за измамници сред инвестиционните посредници!"}
{"url": "http://www.bnews.bg/article/242169-vulkanat_na_havaite_otnovo_se_aktivizira", "text": "\n Хавайският вулкан Килауеа отново се активизира.  В последните часове от кратера е изхвърлена пепел на 9 километра във въздуха. \r\n\r\n Учени прогнозират серия от мощни изригвания вероятно още през следващите часове. Властите посъветваха жителите на остров Хавай да потърсят убежище, тъй като нивата на отровни газове във въздуха рязко се увеличиха. \r\n\r\n Вятърът може да отвее дима в посока Хило – най-големия град на острова и популярен туристически център, предупреди хавайската Гражданска защита. \r\n\r\n Заради повишените нива на серен диоксид бяха затворени училищата в Пахоа – на 40 км от Килауеа, където лава унищожи 26 къщи и принуди 2000 души да се евакуират. \r\n \n\t\t\t\t\t\t", "date": "2018.05.18", "title": "Вулканът на Хаваите отново се активизира"}
{"url": "http://www.bnews.bg/article/242166-dnes_shte_stane_yasno_sadat_reshava_dali_da_ostavi_za_postoyanno_v_aresta_gabriela_medarova", "text": "\n Днес ще стане ясно дали прокуратурата в Пловдив ще поиска от съда постоянно задържане под стража за Габриела Медарова. Срещу нея се води бързо производство за нанасяне на лека телесна повреда по хулигански подбуди на 21-годишната студентка Катя Андреева. \r\n\r\n Изтича прокурорското разпореждане за 72 часа задържане под стража на Медарова. Обвинението трябва да реши дали да поиска постоянна мярка за неотклонение или да освободи от ареста младата жена. \r\n\r\n Габриела Медарова  попадна отново зад решетките, след като стана ясно, че е ударила с юмрук в лицето своя връстница, без да бъде провокирана с нищо. \r\n\r\n Само преди месец тя беше задържана, след като удари 10 паркирани автомобила след консумация на алкохол и канабис. \r\n\r\n Тогава Медарова се разплака в съда и беше освободена от ареста срещу гаранция. Първоначално гаранцията беше 20 хил. лв., но след обжалване беше намалена на 5 хил. лв. \r\n \n\t\t\t\t\t\t", "date": "2018.05.18", "title": "ДНЕС ЩЕ СТАНЕ ЯСНО! Съдът решава дали да остави за постоянно в ареста Габриела Медарова"}
