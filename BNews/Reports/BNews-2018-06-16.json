{"url": "http://www.bnews.bg/article/243768-kilometrichna_opashka_ot_koli_na_kulata", "text": "\nБлизо 5 километра опашка от коли се образува днес по обяд на граничен пункт „Кулата”, а следобед се стопи до около 2 км, съобщи кореспондентът на bTV в региона.\r\n\r\nСпоред Гранична полиция причината е интензивният трафик – много хора са тръгнали към Гърция.\r\n\r\nЗатруднения създава и ремонт на пътя, които ще започна преди две седмици и ще продължи още две. \n\t\t\t\t\t\t", "date": "2018.06.16", "title": "Километрична опашка от коли на „Кулата"}
{"url": "http://www.bnews.bg/article/243766-valeri_simeonov_se_nahvarli_nastarveno_na_bayraktarov_prichinata_zhurnalistat_go_razoblichi_po_bezsporen_nachin_v_mrasna_shema_video", "text": "\n Журналистът и водещ на най-новия телевизионен проект в българския ефир Димитър Байрактаров показа в пилотния брой на предаването истинското лице на вицепремиера Валери Симеонов.  \r\n\r\n По време на жив ефир тази сутрин беше излъчено разследване, наречено „Фалшив герой”. Изнесените по време на репортажа факти и обстоятелства, както и показаните документи, по безспорен начин разобличават Симеонов в мръсна схема.  \r\n\r\n Оказва се, че точно този, който гръмко претендира, че законът трябва да бъде еднакъв за всички, го нарушава.  \r\n\r\n Вместо да спази разпоредбите и да премахне незаконно построения от фирмата му „СКАТ ООД” обект, той не само, че не го е премахнал, а го е достроил.  \r\n\r\n С това свое действие вицепремиерът ясно и категорично демонстрира, че законът се прилага всички обикновени хора, но не и за хората, които заемат висши държавни длъжности, както е в неговия случай. \r\n\r\n Във всяка нормална държава подобно действие би следвало да доведе до незабавната оставка на вицепремиера, но BNews ще си позволи да даде предварителна прогноза – едва ли тази съдба ще сполети фалшивия герой на народа Валери Симеонов. \r\n\r\n \r\n\r\n   \r\n \n\t\t\t\t\t\t", "date": "2018.06.16", "title": "Валери Симеонов се нахвърли настървено на Байрактаров! Причината – журналистът го разобличи по безспорен начин в мръсна схема! (ВИДЕО)"}
{"url": "http://www.bnews.bg/article/243765-tramp_i_putin_shte_se_sreshtnat_prez_yuli", "text": "\n \r\nАмериканският президент Доналд Тръмп и руския му колега Владимир Путин ще се срещнат следващия месец. \r\n\r\n Това пише в днешното си издание „Вашингтон пост“, като цитира „висш представител на администрацията и двама дипломати, запознати с графика на Тръмп“. \r\n\r\n \r\nВестникът пише, че срещата ще се състои докато Тръмп е в Европа за срещата на върха на НАТО на 11 и 12 юли в Брюксел. \r\n\r\n Тръмп заяви вчера пред репортери във Вашингтон, че е „възможно“ да се срещне с Путин това лято. \r\n \n\t\t\t\t\t\t", "date": "2018.06.16", "title": "Тръмп и Путин ще се срещнат през юли"}
{"url": "http://www.bnews.bg/article/243767-piton_pogalna_zhena_v_indoneziya", "text": "\nГигантски питон погълна жена в Индонезия. Извадили трупа ѝ цял от змията.\r\n\r\nИнцидентът е станал на о-в Мън, югоизточно от Сулавеси, съобщи БТА. \r\n\r\n„Хората са се усъмнили, че змията е погълнала жената и я убили. Когато разрязали корема й, намерили вътре жертвата”, каза говорител на полицията. Според него 54-годишната жена е погълната откъм главата.\r\n\r\nЗмията е била дълга 7 м. Гигантските питони обикновено нападат малки животни. Инцидентите с хора са сравнително редки. \n\t\t\t\t\t\t", "date": "2018.06.16", "title": "Питон погълна жена в Индонезия"}
{"url": "http://www.bnews.bg/article/243760-gerb_napisa_zakon_v_polza_na_biznesmena_podaril_sheynata_ubiets_na_moskovski", "text": "\n Двама бизнесмени са печелившите от проектозакона за автомобилна камара, който изкара на протест стотици автобуси и който е на път да блокира столицата на 25 юни. И двамата са любимци на властта от ГЕРБ, а имената им бяха обявени на среща в парламента. \r\n\r\n Първото име, което излезе на светло бе на собственика на „Карат-С“ Миролюб Столарски. Сред подаръците, които той получи от ГЕРБ бяха линиите на градския транспорт в столицата и концесията на гара Пловдив. Оказа се, че Столарски е регистрирал търговската марка „Българска автомобилна камара“ три месеца преди депутатът от ГЕРБ Станислав Иванов да внесе за разглеждане проектозакона, който според останалата част от бранша би дал на Столарски и неговите приятели права да раздават и отнемат лицензите на преките си конкуренти. Паникьосан Иванов обясни че се е свързал със Столарски и той му е казал, че марката е прехвърлена незнайно защо и кога на работодателската организация КРИБ. \r\n\r\n Любопитна е обаче втората фигура, която стои зад закона на Станислав Иванов – това е съсобственикът на най-голямата автотранспортна компания ПИМК Илиян Филипов. Бизнесменът също се отчита със скромни, но от сърце подаръчета от ГЕРБ – получи безпроблемно лиценз за жп превозвач, както и концесия за дълъг период от време на Интермодалния терминал в Пловдив. Филипов обаче стана скандално известен като „приятеля – бизнесмен“, който подари моторната шейна, с която транспортният министър Ивайло Московски катастрофира, при което загина малкия му син. \r\n\r\n Какви са уловките в проектозакона Столарски? \r\n\r\n Според това, което стана ясно след срещата на превозвачите в парламента, са огромните права, които би получило ръководството на камарата. Столарски и Филипов ще могат да дават и да отнемат лицензи за превозваческа дейност на преките си конкуренти на пазара. Освен това те ще имат достъп до документацията на всички превозвачи, включително информация за контрагенти и цени за превозите. \r\n\r\n Интересно е, че срещу закона Столарски скочиха и компании, които са близки до ГЕРБ. Начело на протеста на автобусните превозвачи бе Ивайло Константинов, който допреди няколко месеца бе депутат от ГЕРБ и е председател на областното ръководство на партията в Дупница. \r\n\r\n Протестът на превозвачите извади на повърхността в директен сблъсък двете лобита в транспорта на ГЕРБ. Константинов е близък до премиера Борисов, докато Столарски се води „човекът“ на Цветанов в транспорта. \r\n\r\n Това е втори сблъсък за по-малко от седмица, след като неофициално стана ясно, че махат цялото ръководство на БДЖ, които също са от квотата на Цветанов. Очаква се резултатът от конфронтацията да стане ясен до 25 юни, за когато е насрочен национален протест на превозвачите, в който освен автобусните превозвачи ще вземат участие и голяма част от автотранспортните компании. \r\n\r\n Afera.bg \r\n \n\t\t\t\t\t\t", "date": "2018.06.16", "title": "ГЕРБ НАПИСА ЗАКОН В ПОЛЗА НА БИЗНЕСМЕНА, ПОДАРИЛ ШЕЙНАТА – УБИЕЦ НА МОСКОВСКИ"}
{"url": "http://www.bnews.bg/article/243762-kaloyan_pargov_hvarli_bomba_v_studioto_na_barekov_i_bayraktarov_bsp_gotvi_gerb_za_po_malak_koalitsionen_partnyor_video", "text": "\n Лидерът на столичната организация на БСП Калоян Паргов хвърли бомба в студиото на Бареков и Байрактаров по време на пилотния епизод на най-новия телевизионен проект в българския ефир, който беше излъчен на живо по телевизия Евроком. Социалистът разкри, че БСП готви ГЕРБ за по-малък коалиционен партньор в бъдещото 45-то Народно събрание. „Не можем да говорим на този етап за голяма коалиция по немски образец, това не би довело до нищо добро”, категоричен е Паргов. \r\n\r\n Държавата се е оттеглила от своите функции. С тази констатация социалистът обобщи политическото състояние в страната. Като примери той посочи фактът, че полицията се е превърнала в зрител на това, което случва „долу на арената” – „престъпниците стрелят, убиват, а полицията събира само гилзии и патрони”. \r\n\r\n Като причина за окаяното състояние на държавата Паргов посочи вероглавството и упорството на управляващите, които по думите му държат абсолютно всичко да се случва под техния контрол и с тяхното одобрение. „За последната една година БСП имаме над 30 законопроекта, които не са приети”, посочи като аргумент социалистът. \r\n\r\n Паргов обяви в ефир и че съветниците от БСП в Столична община вчера са поискали оставката на зам.-кмета Тодор Чобанов, а шефът на комисията по култура в СОС Малина Едрева да се оттегли като неин председател. Поводът - скандалът с Бронзовата къща, който трябваше да се появи на мястото на бившия мавзолей в София преди месеци и за който бяха похарчени безотчетно гласуваните 95 000 лв. за бетонния постамент върху бившия мавзолей. „Кметът Йорданка Фандъкова трябва да каже кой е виновен за провала с инсталацията”, заяви лидерът на Столичните социалисти. \r\n\r\n Водещият Николай Бареков контрира госта обаче, като заяви, че понастоящем БСП няма опозиционно поведение в парламента и отправи въпроса защо лидерът на социалистите Корнелия Нинова не поиска оставката на премиера Бойко Борисов и какво формацията прави, за да спечели бъдещите избори. Според евродепутата формацията е пасивна и вече 5 години не предприема действия във връзка със спечелване на вота на гражданите. \r\n\r\n \r\n \r\n \r\n\r\n В първия епизод на предаването бяха излъчени и ексклузивни интервюта с Ян Захрадил,  президент на Алианса на консерваторите и реформистите и Ричард Милсъм, изпълнителен директор на формацията, на която само преди дни в Баку, Азербайджан,  ПП „Презареди България – ББЦ” стана официално първи и единствен пълноправен член. \r\n\r\n „В Алианса на консерваторите и реформистите не делим партиите на управляващи и опозиционни, за нас е важна сериозността на партньорите ни”, заяви пред кореспондент на предаването в Баку Ян Захрадил.  „Разчитам, че г-н Бареков ще бъде надежден такъв и че ще се завърне на следващите избори, заедно със свои колеги, за да заздрави нашата група в Европейския парламент”, допълни президентът на консервативната формация. \r\n\r\n Захрадил изрази позиция и по въпроса за неправителствения сектор, в частност - кръга от НПО-та на Джордж Сорос. „Това е човек със съмнителна репутация, в Чехия, Унгария и в някои от западните държави той и неговите фондации не се радват на добър имидж, защото са възприемани като политически играчи, а не като неправителствен сектор”, заяви категорично той. \r\n\r\n „Щастливи сме, че България става пълноправен член на Алианса. В края на юни всички ще дойдем в София, ще проведем множество конференции, семинари и събития, с които ще заявим ангажираността си”, обяви от своя страна Ричард Милсън. „Г-н Бареков беше изразил желанието да впрегнем мрежата си за обучения и ние се стараем да го направим с цел да увеличим влиянието си в тази част на света”, подчерта изпълнителния директор на формацията. \r\n\r\n След създаването през 2010 година ЕКР е най-бързо развиващата се партия в Европа и сме стигнали до третата по големина в Европейския парламент, в момента при нас членуват 35 партии, като 30 от тях са от Европа, но сме отворени и се осланяме на разбирането, че Европа се простира от Исландия до Азербейджан,  имаме партньори от Австралия, Канада, Нова Зенландия, САЩ, Канада, Северна Африка и Израел, каза в заключение Ричард Милсъм. \r\n\r\n \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.06.16", "title": "Калоян Паргов хвърли бомба в студиото на Бареков и Байрактаров: БСП готви ГЕРБ за по-малък коалиционен партньор! (ВИДЕО)"}
{"url": "http://www.bnews.bg/article/243763-politsiyata_na_krak_izdirvat_uchenichka_vav_veliko_tarnovo", "text": "\n Полицията издирва седмокласничка от училище \"Емилиян Станев\" във Велико Търново, която е в неизвестност от петък. \r\n\r\n Сигналът за изчезналата Теодора Василева бил подаден от майка и в 15.10 ч. в петък. Жената обяснила, че последно се чула с дъщеря си към 14.00 ч. и тя и казала, че отива при своя приятелка, пише „24 часа”. \r\n\r\n Впоследствие обаче телефонът на Теодора не отговарял. Тя не се е прибрала в дома си във Велико Търново, където семейството от Плевен живее от скоро. \r\n\r\n \"Работим, колегите от Плевен също я търсят, но до момента не е установена. До известен период е поддържала връзка с баба си, но и тя не я е виждала\", обясни ст. Комисар Димитър Машов, шеф на полицията във Велико Търново. \r\n\r\n Предполага се, че седмокласничката е избягала и се крие от родителите си, тъй като имала проблеми в семейството. \r\n\r\n Съучениците й също са пуснали постове за изчезването в социалните мрежи. Теодора е 1,64 м, била е облечена с дънки и бяла тениска с надписи. \r\n \n\t\t\t\t\t\t", "date": "2018.06.16", "title": "Полицията на крак - издирват ученичка във Велико Търново"}
{"url": "http://www.bnews.bg/article/243761-sdvr_izdirva_vazrastna_zhena", "text": "\n Столичната полиция издирва възрастна жена. \r\n\r\n 83-годишната Еличка Георгиева Шумилина е видяна за последен път около 13 часа вчера, 15 юни, когато напуска дома си в столичния квартал \"Дружба\". Жената е в неизвестност от тогава. \r\n\r\n Жената е висока около 162 см, пълно телосложение, къса коса и кафяви очи. \r\n\r\n Няма данни за това с какво е била облечена. \r\n\r\n Възрастната жена е трудно подвижна, придвижва се с бастун, информират властите. \r\n\r\n От полицията призовават хората, които имат информация за възрастната жена, да сигнализират при гарантирана анонимност на телефони 112, 02/9825310, 02/9827339 или в най близкото районно управление. \r\n \n\t\t\t\t\t\t", "date": "2018.06.16", "title": "СДВР издирва възрастна жена"}
{"url": "http://www.bnews.bg/article/243753-opasno_vreme_i_dnes", "text": "\n  И  днес в много райони от страната ще се развива мощна купеста и купесто-дъждовна облачност. На много ще има краткотрайни валежи, придружени  от  гръмотевични бури. Ще се запазят условията за локални интензивни валежи и градушки, като по-значителни ще са явленията в Северна и Западна България. С валежи само на отделни места, а преди обяд и с повече слънчеви часове, ще е в крайните източни райони. Максималните температури ще са предимно между 25° и 30°. \r\n\r\n По Черноморието преди обяд ще е предимно слънчево. След обяд ще има временни увеличения на облачността и на отделни места ще превали и прегърми. Ще духа слаб до умерен североизточен вятър. Максималните температури ще са от 25° до 29°. Температурата на морската вода е от 23° до 25°. Вълнението на морето ще е 2 бала \r\n\r\n В  планините ще се развива мощна купеста и купесто-дъждовна облачност и на много места ще има краткотрайни, временно интензивни валежи, придружени от гръмотевични бури. Ще духа до умерен вятър от изток-югоизток. Максималната температура на височина 1200 метра ще е около 19°, на 2000 метра – около 13°. \r\n\r\n  В неделя и понеделник ще се задържи неустойчиво, с развитие на мощна купеста и купесто-дъждовна облачност. На много места в цялата страна ще има краткотрайни валежи и гръмотевични бури. Ще се запазят условията за локални интензивни валежи и градушки. От северозапад, в източните райони - от североизток, ще проникне малко по-хладен въздух и температурите слабо ще се понижат. \r\n\r\n Във вторник и сряда валежите чувствително ще намалеят като обхват и интензивност. Ще има и повече слънчеви часове. Температурите ще се повишат. \r\n \n\t\t\t\t\t\t", "date": "2018.06.16", "title": "Опасно време и днес"}
{"url": "http://www.bnews.bg/article/243727-novata_na_brad_pit_go_zaryaza_izliza_s_miliarder", "text": "\n Красивата преподавателка от Масачузетския технологичен институт Нери Оксман вече не излиза с Брад Пит. Тя е била забелязана на среща с милиардер. През уикенда Оксман е била в Париж с 52-годишния инвеститор Бил Акман на събитие. Според Page Six двойката е вдигала наздравици и са изглеждали много влюбени. По-късно двамата отишли на парти като двойка. Източникът на медията се е пошегувал, че Брад Пит трябвало да се погрижи за образованието си, ако иска да впечатли толкова умна жена, пише dir.bg. През това време Брад Пит е ангажиран със съдебните дела около попечителството над децата му. \r\n  \r\n \n\t\t\t\t\t\t", "date": "2018.06.16", "title": "Новата на Брад Пит го заряза, излиза с милиардер "}
{"url": "http://www.bnews.bg/article/243755-v_sarbiya_deystvat_poveche_ot_60_chuzhdi_razuznavaniya", "text": "\n На територията на Сърбия действат повече от 60 разузнавания. Това продължава вече повече от 3 десетилетия. \r\n\r\n Това съобщи Б92, като цитира мнението на Милен Миялковски, бивш декан на Факултета по сигурността.  \r\n\r\n Той счита, че Балканите трябва да се разглеждат като скачени съдове. \r\n\r\n Сблъскват се регионални и световни сили.  \r\n\r\n Не пропусна да обвини Запада в агресивна политика и позиция спрямо Косово и признаването му за държава от Белград.  \r\n\r\n Това се прави по много начини, сред които и разпространяването на фалшиви новини.  \r\n\r\n Тяхната агентура е добре подготвена за подривни действия, допълни той.  \r\n \n\t\t\t\t\t\t", "date": "2018.06.16", "title": "В Сърбия действат повече от 60 чужди разузнавания"}
{"url": "http://www.bnews.bg/article/243752-v_montansko_se_vazstanovyavat_sled_potopa", "text": "\n Продължава справянето с щетите от пороя, който се изсипа вчера в Монтанско. Огромното количество вода заля къщи, остави селища без ток и предизвика транспортен хаос. \r\n\r\n В с.Стубел доста от пострадалите домове са на възрастните хора. Най-зле е къщата на 82-годишна жена, която е след операция на тазобедрена става. Наложило й се да се покатери до втория етаж с проходилката си, защото личният й асистент е нает само за 2 часа, а съседката й била в центъра за лекарства. \r\n\r\n Друга от пострадалите разказа, че за Стубел това е второ наводнение, като първото е било даже по-тежко. \r\n\r\n Съседи помагат на възрастните хора да разчистят къщите си, отводняването по селата и в Монтана продължава. \r\n \n\t\t\t\t\t\t", "date": "2018.06.16", "title": "В Монтанско се възстановяват след потопа"}
{"url": "http://www.bnews.bg/article/243756-pilotite_ni_letyat_na_raba_na_sanitarniya_minimum", "text": "\n Професията на пилота, на летеца е рискова. Това заяви пред Нова генерал Петьо Мирчев в коментар за инцидента с двамата пилоти.  \r\nВсеки пилот знае, че рискува, изтъкна той. \r\n\r\n Междувременно продължава проверката на инцидента.  \r\nПо думите на Мирчев разбилата се машина е била технически изправна. \r\n\r\n \"Пилотите ни летят малко\", изтъкна генерал Мирчев. Двамата загинали пилоти от началото на годината са имали много по-малко летателни часове спрямо стандартите на НАТО. \r\n\r\n \"Лети се на ръба на санитарния минимум\", поясни още генералът. Според него авиацията ни се намира в тежко положение. \r\n\r\n Мирчев познавал загиналите пилоти от курсантските им години. \"Загубихме достойни мъже\", категоричен е той.  \r\nВиновни няма, има само потърпевши, каза още той. \r\n\r\n Припомняме, инцидентът на 11 юни, понеделник, около 20.30 часа. По време на планов полет на височина от 50 метра военно-транспортният вертолет Ми-17 губи баланс и пада, като избухва пожар. \r\n\r\n При инцидента загинаха двама души, а трети беше ранен. Загинали са командирът на екипажа Пламен Пантелеев и помощник-пилотът Стоян Неделчев.  \r\nТретият член на екипажа - бордният инженер Алексей Каменов е в добро състояние. \r\n \n\t\t\t\t\t\t", "date": "2018.06.16", "title": "Пилотите ни летят на ръба на санитарния минимум"}
{"url": "http://www.bnews.bg/article/243759-predsrochnite_izbori_v_turtsiya_za_prezident_i_parlament_zapochnaha", "text": "\n Предсрочните избори в Турция за президент и парламент вече започнаха. Макар вотът в страната да е следващата неделя, от днес в продължение на три дни във външните дипломатически корпуси по света, могат да гласуват всички турски избиратели, живеещи извън Турция. В България вотът се провежда в Пловдив, Бургас и София. \r\n\r\n В консулството в Пловдив  гласуват хора от седем пловдивски области - Смолян, Кърджали, Хасково и др. \r\n\r\n Гласуват предимно бизнесмени, студенти и хората с двойно гражданство. 29-годишният Юсуф е един от първите гласували. Казва, че иска промяна и по думите му в момента хората не се доверяват на държавата Турция. \r\n\r\n Севинч Картал е с двойно гражданство. Също иска промяна.  „В момента нещата не са много добре в Турция. Като развитие за младите и всичко като цяло, затова и решихме, че тук е по-добрият вариант, но и не оставяме и Турция без надзор”, каза тя. \r\n\r\n От консулството в Пловдив казват, че очакват около 500 души да дадат своя глас по време на изборите. Толкова са гласували на референдума миналия път. \r\n\r\n „В района на пловдивското консулство имат право да гласуват 2 800 души, но могат да дадат своя вот и в Бургас и София, ако са намират в близост. Разкрити са пунктове също и в Капъкуле -на границата, за улеснение”, посочи Хюсеий Ергани, генерален консул на република Турция в Пловдив. \r\n\r\n Изборният ден ще продължи до 21 часа. \r\n\r\n До обяд висока избирателна активност има в Бургас – за час там са гласували толкова хора, колкото на последния референдум. \r\n \n\t\t\t\t\t\t", "date": "2018.06.16", "title": "Предсрочните избори в Турция за президент и парламент започнаха"}
{"url": "http://www.bnews.bg/article/243732-grafa_s_kontsert_v_istanbul", "text": "\n Графа и неговите музиканти бяха топло посрещнати от стотици феновете в Истанбул. Няколко дни след трите успешни концерта от националното си турне, артистите взеха уастие в специално събитие, организирано от генералното консулство на Република България. \r\n\r\n С галаконцерта на 12 юни беше официално закрита програмата, посветена на популяризирането на Българското председателство на Съвета на ЕС. \r\n\r\n Освен  Владимир Ампов – Графа, в програмата участваха също гайдарят Росен Христов и българската народна певица Глория-Мари, които развълнуваха многобройната публика със своите зареждащи изпълнения. \r\n\r\n Сред гостите бяха представители на българската общност, на изселническите дружества от Истанбул и региона, дипломати, политици и приятели на България, а концертът се осъществи и със съдействието на Истанбулска голяма община. \r\n\r\n След участието си в Истанбул, Графа започва усилена подготовка за двата големи концерта през ноември в Зала 1 на НДК. Изпълнителят ще излезе пред своите почитатели в два последователни дни на 27 и 28 ноември, за да представи специалната си концертна програма. \r\n\r\n Част от билетите бяха разпродадени още в първите седмици след обявяването на новината за концертите. Предпродажбата ще продължи да бъде активна и през следващите месеци в мрежата на Eventim. \r\n \n\t\t\t\t\t\t", "date": "2018.06.16", "title": "Графа с концерт в Истанбул"}
{"url": "http://www.bnews.bg/article/243754-piloten_epizod_barekov_i_bayraktarov_bez_tsenzura_po_evrokom_gledayte_na_zhivo_tuk", "text": "\n   \r\n\r\n   \r\n\r\n \r\n\r\n Първият ексклузивен епизод на \"Бареков и Байрактаров без цензура\". \r\n\r\n ▶️Какво ще видите? \r\n\r\n ✅Кадри от официалната церемония в Баку, по време на която ПП \"Презареди България - ББЦ\" стана първият и единствен член на Алианса на консерваторите \r\n\r\n ✅Ексклузивни интервюта с Ян Захрадил, президент и Ричард Милсъм, главен изпълнителен директрор на АКРЕ \r\n\r\n ✅Въпроси от зрителите и отговорите на водещите \r\n\r\n ❗️ТЕЛЕФОН НА ЗРИТЕЛИТЕ: 02/ 914 44 33; 02/ 914 44 37 ❗️ \r\n\r\n ✅Анкета - Граждани отговарят на въпроса с какво какво запомнихте българското европредседателство? \r\n\r\n ✅Първи ексклузивен гост в студиото – Калоян Паргов, председател на Столичната организация на БСП. \r\n\r\n ✅Сензационно разследване на Димитър Байрактаров \r\n\r\n Екипът на \"Бареков и Байрактаров без цензура\" Ви пожелава приятно гледане \r\n \n\t\t\t\t\t\t", "date": "2018.06.16", "title": "ПИЛОТЕН ЕПИЗОД! \"Бареков и Байрактаров без цензура\" по Евроком (ГЛЕДАЙТЕ НА ЖИВО ТУК)"}
{"url": "http://www.bnews.bg/article/243758-zabrani_za_dvizhenie_na_tir_ove_po_patishtata_i_dnes", "text": "\n Остават в сила и днес някои забрани за движение по пътищата.  \r\n\r\n Това съобщават от АПИ.  \r\n\r\n Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва: \r\n\r\n 1) за периода от 01 юни до 15 септември 2018 г. за дните петък - неделя:Ограниченията важат само за следните участъците от републиканската пътна мрежа: \r\n\r\n АМ \"Тракия\" ограничението в движението на МПС над 12 т ще бъде както следва: \r\n\r\n в петък от 18 ч. до 20 ч. в посока София - Пловдив; \r\n\r\n в неделя от 16 ч. до 20 ч. в посока Бургас - София. \r\n\r\n АМ \"Струма\": \r\n\r\n в събота от 10 ч. до 14 ч. в посока п. в. \"Даскалово\" - ГКПП \"Кулата\". \r\n\r\n АМ \"Марица\": \r\n\r\n в неделя от 16 ч. до 20 ч. в посока Свиленград - АМ \"Тракия\". \r\n\r\n и за дните петък - от 17:00 часа до 20:00 часа и неделя - от 14:00 часа до 20:00 часа: \r\n\r\n • път I-1 с. Ребърково-Ботевград, като движението се пренасочва по път II-16 Ребърково-Своге-София; \r\n\r\n • път I-1 Благоевград-ГКПП \"Кулата\"; \r\n\r\n • път I-5 Русе-Велико Търново; \r\n\r\n • път I-9 Варна-Бургас; \r\n\r\n • път II-99 Бургас-Царево. \r\n\r\n 2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден. \r\n\r\n Забраната се отнася за всички периоди, в които е определен повече от един почивен или празничен ден. \r\n\r\n Ограниченията важат само за участъците от републиканската пътна мрежа, както следва: \r\n\r\n • Всички автомагистрали; \r\n\r\n • път I-1 с. Ребърково-Ботевград, като движението се пренасочва по път II-16 Ребърково-Своге-София; \r\n\r\n • път I-1 Благоевград-ГКПП \"Кулата\"; \r\n\r\n • път I-4 п. в. \"Коритна\"-Велико Търново-Шумен; \r\n\r\n • път I-5 Русе-Велико Търново; \r\n\r\n • път I-8 ГКПП \"Калотина\"-София; \r\n\r\n • път I-9 Варна-Бургас; \r\n\r\n • път II-18 Околовръстен път София; \r\n\r\n • път II-99 Бургас-Царево. \r\n\r\n Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим. \r\n\r\n ІІ. СЪСТОЯНИЕ НА АВТОМАГИСТРАЛИТЕ: \r\n\r\n   \r\n\r\n АМ \"Тракия\": \r\n\r\n Област София: \r\n\r\n - Ограничено е движението по пътната връзка София - Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности. \r\n\r\n Обходни маршрути: \r\n\r\n - за направлението София - Костенец през пътен възел \"Ихтиман\" при км 34+000. \r\n\r\n - за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 20.12.2018 г. \r\n\r\n Движението по АМ \"Тракия\" в района на Ихтиман от км 35+700 до км 37+200 се осъществява с повишено внимание поради чести случаи на падаща мъгла или задимяване по пътя. Срок 30.06.2019 г. \r\n\r\n Област Пловдив: \r\n\r\n Движението на МПС над 12 тона по АМ \"Тракия\" в участъка от км 133 до км 156 в двете посоки е ограничено поради ремонтни дейности на настилката по платното в посока София. \r\n\r\n Обходни маршрути: \r\n\r\n В посока София - Бургас се отклонява при пътен възел \"Пловдив - изток\" на км 133, по път II-56, път I-8, път II-66 - Мирово - Плодовитово - път III-666 - пътен възел Оризово /Плодовитово/ и включване на АМ \"Тракия\" при км 165, или по маршрут пътен възел Чирпан на км 174, път II-66 Обходен път Чирпан - Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133+2. \r\n\r\n В посока Бургас - София се отклонява при пътен възел Чирпан на км 184, път II-66 Обходен път Чирпан - Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133, или по маршрут пътен възел Оризово /Плодовитово/ на км 165, път III-666, път II-66 Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133. Срок до 30.06.2018 г. \r\n\r\n Област Бургас: \r\n\r\n Движението от км 308+107 до км 359+475 се осъществява с повишено внимание поради косене на тревни площи. Организацията на движение е сигнализирана с пътни знаци и конуси. Срок до 22.06.2018 г.; \r\n\r\n От км 325+000 до км 359+475 в участъка ПВ Карнобат до ПВ Ветрен се извършват ремонтни дейности - възстановяване на ОСП деформирани от ПТП в двете посоки. Организацията на движение е сигнализирана с пътни знаци и конуси. Срок до 22.06.2018 г. \r\n\r\n АМ \"Хемус\": \r\n\r\n Област София: \r\n\r\n Движението по от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г. \r\n\r\n Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно-възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г. \r\n\r\n Движението от км 36+170 до км 36+710 в посока София е ограничено поради аварийно - възстановителни дейности по виадукт \"Коренишки дол\" при км 36+450. Движението се извършва двупосочно в платното посока Варна. Срок до 20.12.2018 г. \r\n\r\n Движението по от км 36+770 до км 38+150 в посока Варна е ограничено поради аварийно-възстановителни дейности на виадукт при км 37+920. Движението се осъществява двупосочно в платното посока София. Срок 20.12.2018 г.; \r\n\r\n Движението при Ботевград от км 44+000 до км 47+000 в посока София се осъществява в една лента поради преасфалтиране на пътното тяло в активната лента. Движението се извършва в изпреварващата лента. Срок 18.06.2018 г. \r\n\r\n Движението по път I-3 АМ \"Хемус\" - Ботевград от км 195+257 до км 195+480 се осъществява с повишено внимание поради изпълнение на строително-монтажни работи по външно ел. захранване. Срок 29.06.2018 г. \r\n\r\n Област Варна: \r\n\r\n Движението в участъка п.в. Невша - п.в. Млада Гвардия от км 375+800 до км 381+500 посока Варна се осъществява двупосочно в платното посока София поради ремонтни дейности на асфалтовата настилка. Срок до 30.06.2018 г. \r\n\r\n Движението в участъка п.в. Ветрино - п.в. Неофит Рилски от км 389+717 до км 393+600 посока Варна се осъществява двупосочно в лявото платно /посока София/ поради ремонтни дейности на асфалтовата настилка. Затваря се п.в. Неофит Рилски, като МПС се пренасочват по път I-2 Русе - Варна. Слизането от AM \"Хемус\" посока с. Габърница и с. Неофит Рилски се осъществява на п.в. Ветрино. Затваря се връзката при п.в. Неофит Рилски в посока Варна. Движението се пренасочва по път I-2 Русе - Варна, като качването на AM \"Хемус\" се осъществява при п.в. Девня. Срок до 30.06.2018 г.; \r\n\r\n   \r\n\r\n АМ \"Струма\": няма \r\n\r\n АМ \"Марица\": \r\n\r\n Област Пловдив: \r\n\r\n Движението на МПС над 12 тона по АМ \"Марица\" в участъка от км 0 до км 2 в посока София е ограничено поради ремонтни дейности. \r\n\r\n Обходен маршрут: в посока Свиленград - София движението се отклонява при пътен възел Оризово /Плодовитово/ по път II-66 Плодовитово - Поповица, по път I-8 до гр. Пловдив, по път II-56 и включване на АМ \"Тракия\" при пътен възел \"Пловдив - изток\" на км 133. Срок до 30.06.2018 г. \r\n\r\n АМ\"Черно море\": \r\n\r\n Движението в участъка Варна - Бургас от км 2+329 до км 3+238 се осъществява при пълно затваряне на платното посока Бургас и пренасочване на движението в платното посока Варна поради ремонт на виадукт \"Звездица\". Срок до 15.10.2018 г. \r\n\r\n АМ \"Люлин\": \r\n\r\n Област София: Движението в участъка София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 30.06.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има. \r\n\r\n Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 30.06.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има. \r\n\r\n Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник. \r\n\r\n Алтернативни маршрути: \r\n\r\n - за автомобили до 12 тона по път I-1 от пътен възел Драгичево - Владая - София и обратно. \r\n\r\n - само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС над 12 тона. Срок до 30.06.2018 г. \r\n\r\n Област Перник: \r\n\r\n - Временно движението по АМ Люлин в участъка от п. в. Даскалово до граница с област София е ограничено поради обрушване на ската при километър 9+600. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол е забранен за МПС над 12 тона./ Срок от 10:00 до 18:00 часа на 30.06.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има. \r\n\r\n - Движението по АМ \"Люлин\" при км 16+460 в платно в посока София - Благоевград е ограничено в аварийната лента поради аварийно-възстановителни дейности на свлекли се земни маси. Движението се осъществява в активната и изпреварваща лента в посока Благоевград. Участъка е сигнализиран с пътни знаци. Водачите да се движат с повишено внимание. Срок до 31.07.2018 г. \r\n\r\n ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ: \r\n\r\n 1. Проходи: \r\n\r\n - \"Върбишки\" - затворен за всички МПС. Срок: целогодишно; \r\n\r\n - \"Златишки\" - затворен за всички МПС. Срок: целогодишно; \r\n\r\n - \"Айтоски\" - отворен за всички МПС; \r\n\r\n - \"Котленски\" - отворен за всички МПС; \r\n\r\n - \"Обзорски\" - отворен за всички МПС; \r\n\r\n - \"Печинско\" - отворен за всички МПС; \r\n\r\n - \"Превала\" - отворен за всички МПС; \r\n\r\n - \"Предел\" - отворен за всички МПС; \r\n\r\n - \"Републиката\" - отворен за всички МПС; \r\n\r\n - \"Ришки\" - отворен за всички МПС; \r\n\r\n - \"Рожен\" - отворен за всички МПС; \r\n\r\n - \"Троянски\" - отворен за всички МПС; \r\n\r\n - \"Вратник\" - забранен за МПС над 10 т. Срок: целогодишно; \r\n\r\n - \"Дюлински\" - забранен за МПС над 3,5 т. Срок: целогодишно; \r\n\r\n - \"Пампорово\" - забранен за МПС над 3,5 т. Срок: целогодишно; \r\n\r\n - \"Петрохан\" - забранен за МПС над 12 т. както и тегленето на ремаркета и полуремаркета. Срок целогодишно; \r\n\r\n - \"Твърдишки\" - забранен за МПС над 10 т. Срок: целогодишно; \r\n \n\t\t\t\t\t\t", "date": "2018.06.16", "title": "Забрани за движение на ТИР-ове по пътищата и днес"}
{"url": "http://www.bnews.bg/article/243757-intsident_golyam_pozhar_izbuhna_v_shkolata_po_izkustva_v_glazgou_snimki", "text": "\n Пожар обхвана архитектурно ценна сграда от Школата по изкуства в Глазгоу за втори път за последните четири години. \r\n\r\n Пламъците са обхванали сградата Макинтош, която беше в процес на възстановяване след пожар от май 2014 г. Няма данни за пострадали. С бедствието се борят над 60 пожарникари. \r\n\r\n Сградата е била проектирана от архитекта Чарлс Рени Макинтош в края на XIX век и привлича по около 20 000 посетители годишно. \r\n\r\n Британското правителство е готово да помогне финансово или другояче, заяви министърът за Шотландия Дейвид Мъндел, след като пожарът се разрасна. \r\n\r\n Няколко съседни имота, сред които концертната зала на британското музикално дружество, са понесли големи щети, а 120 пожарникари продължават да се борят с огъня. \r\n\r\n Първият министър на Шотландия Никола Стърджън заяви, че ситуацията е изключително сериозна. \r\n\r\n \"Отново сме задължени на храбростта на нашите пожарникари и другите спешни служби. Мислите ми тази вечер са за безопасността за хората, но сърцето ми се къса за любимото Училище по изкуствата на Глазгоу\". \r\n\r\n \r\n \n\t\t\t\t\t\t", "date": "2018.06.16", "title": "ИНЦИДЕНТ! Голям пожар избухна в школата по изкуства в Глазгоу(СНИМКИ)"}
{"url": "http://www.bnews.bg/article/243751-imeto_na_makedoniya_podpisvaneto_na_sporazumenie_se_ochakva_v_nedelya", "text": "\n Република Северна Македония - подписването на споразумението се очаква в неделя. Решаването на дългогодишния спор за името на Македония би отключило пътя на страната към членство в Европейския съюз и НАТО. Не стихват обаче протестите срещу постигнатия компромис между премиерите Заев и Ципрас. \r\n\r\n В петък вечерта премиерът Зоран Заев имаше среща с външния ни министър Екатерина Захариева в Струмица преди постановката „Железният светилник” на Военния театър. Уверенията на Заев бяха, че Македония е готова да даде всякакви гаранции за продължаване на добрите отношения между България и Македония. \r\n\r\n „Вярвам, че идва период, в който Македония ще дава всякакъв вид нужни гаранции на България, защото договорът беше само хартия, придружена с документ, подписан от двете страни, че наистина искаме да градим приятелство. Там са дефинирани всички точки на приятелството, но вероятно ще има още много теми, по които ще си сътрудничим”, заяви Заев. \r\n\r\n Той прави историческа стъпка с подписването на този договор на фона на политическата буря както в Скопие, така и в Атина. \r\n\r\n Протести има в Скопие всяка вечер след обявяването на споразумението по спора за името. В Гърция също има напрежение. Парламентът там трябва да гласува вот на недоверие към правителството на Ципрас. Очаква се той да не мине, тъй като е необходимо абсолютно мнозинство, а Алексис Ципрас и коалиционните му партньори разполагат със 154 депутати в 300-местния парламент. \r\n\r\n Въпреки напрежението, очакванията са договорът да бъде подписан в неделя. Планиран е и голям протест както от гръцка страна, така и от македонска в град Битоля. \r\n\r\n Протести и в Атина. На площад „Синтагма” се събират недоволни. Очаква се протестите да продължат и през следващите дни. \r\n \n\t\t\t\t\t\t", "date": "2018.06.16", "title": "ИМЕТО НА МАКЕДОНИЯ: Подписването на споразумение се очаква в неделя"}
{"url": "http://www.bnews.bg/article/243699-i_georgi_hristov_otsviri_bradara_tazi_evtina_slava_za_pari_mozhe_da_te_nakara_da_se_mrazish", "text": "\n \r\nГеорги Христов отказа на ВИП Брадър. Певецът отхвърли оферта за 100 бона, за да участва във формата. „За никакви пари няма да се излагам! Аз не се продавам”, категоричен е изпълнителят. Според приближени до поп легендата, той никак не харесал интригите, които се завъртяха около неговите колеги. \r\n„Тази евтина слава за пари може да съсипе не само репутацията ти, но и да накара теб самия да се мразиш, като видиш колко жалък те представят. Не искам да изпадам в подобна ситуация”, обяснил певецът пред хора от предаването. \r\nЗапознати обаче твърдят, че Нико Тупарев може да повлияе на решението на Христов, но засега и той предпочита да запази мълчание, пише „България днес”. Въпреки че певецът не влезе в шоуто, той все пак зарадва феновете си. Христов се връща за национално турне, след смъртта на майка си. Той зарадва феновете в Благоевград в зала „Пейо Яворов”, а четири дни по-късно, на 18 юни, ще зарадва и почитателите си в Шумен, с биографичното шоу „Моят път”. \r\n\r\n „Това е едно мое емоционално завръщане. За първи път ще разкрия интересни случки и преживявания около създаването на някои от най-известните ми произведения — „Черно и бяло”, „Нямам нужда от много приятели”, „Синева”, „Майчице”, „Не съжалявайте”, „Повтаряй ми, че ме обичаш” и много други, споделя певецът. \r\nТой ще бъде съпроводен от бенд, балет и обещава пищно шоу. \r\nТова е голямо завръщане за Христов, след като миналата година изгуби майка си. „С мама си отиде и част от душата ми”, признава певецът. Той живееше с нея в село Волуяк, където Павлина изгради прекрасна съща с по-малкия си син. „Тя не пропускаше мой концерт–съветваше ме за всичко. От това как изглеждам, до това какви песни да пея, кои хора да избягвам в живота си\", казва още Жоро. \r\n„Вече няма кой да ме посреща след концерти и пътувания, няма кой да ми готви, с кого да си говоря по цял ден”, тъгува певецът. \r\nЕдинствено брат му със снаха му и децата им от време на време му гостуват, за да го разведрят \r\n \n\t\t\t\t\t\t", "date": "2018.06.16", "title": "И Георги Христов отсвири Брадъра: Тази евтина слава за пари може да те накара да се  мразиш"}
{"url": "http://www.bnews.bg/article/243740-yavor_baharov_i_yana_peeva_vdigat_svatba", "text": "\n Явор Бахаров официално вече е семеен мъж.  От няколко седмици актьорът живее под един покрив с приятелката си Рая Пеева. Хитовите актьори са заедно от две години и решили, че вече е настъпил моментът за следваща стъпка, а именно – да свият семейно гнездо, писа „Галерия“. \r\n\r\n Преди това Явор години наред живееше по ергенски квартири с приятели. Веднага щом с Рая взели решението да са заедно, започнали да си търсят апартамент под наем, тъй като за момента и двамата нямат възможност да си купят. \r\n\r\n В общото жилище двамата са си разпределили задачите – Бахаров бързо завзел кухнята, а прането е отредено за половинката му. Чистенето ще го практикуват заедно. \r\n\r\n Близки до двойката разказват, че за сега не планували бебе, тъй като Рая била в пика на кариерата си.   \r\n\r\n След ролята си в „Скъпи наследници“ интересът към нея не спира да расте. Тя била и единствената жена, която е успяла да промени опърничавият Явор. Познават се от 15 години, но заварката станала едва преди две. Разбрали се да излязат на по чашка, но чашките стават няколко и от приятелска среща нещата избили към страстна връзка. \r\n\r\n Нещата помежду им били толкова силни, че двамата вече се замисляли за сватба. \r\n \n\t\t\t\t\t\t", "date": "2018.06.16", "title": "Явор Бахаров и Яна Пеева вдигат сватба"}
{"url": "http://www.bnews.bg/article/243738-sofi_marinova_i_gringo_otnovo_zaedno", "text": "\n Софи Маринова И Гринго отново се радват на споделеното си щастие. \r\n\r\n Това стана ясно, след като певицата смени профилната си снимка във Фейсбук., На нея влюбените се целуват и най-после са заедно след продължителна раздяла. \r\n\r\n Гринго прекара няколко месеца в ареста по обвинение за рекет и изнудване на бизнесмен. Заради добро поведение той бе освободен предсрочно. Софи Маринова сподели наскоро, че стягат сватба и мислят за дете! \r\n  \r\n \n\t\t\t\t\t\t", "date": "2018.06.16", "title": "Софи Маринова и Гринго отново заедно"}
{"url": "http://www.bnews.bg/article/243764-izdigat_bronirani_stakla_okolo_ayfelovata_kula", "text": "\n Издигат ограда от бронирано стъкло около Айфеловата кула. Преградата ще е висока 3 метра и ще минава приблизително по същия периметър, по който в момента са разположени временни ограждения. \r\n\r\n Бронираното стъкло с дебелина 6,5 сантиметра е избрано като предпазна мярка срещу терористични атаки. \r\n\r\n Освен това е прозрачно и няма да пречи на гледката към кулата, която е една от най-известните туристически атракции в света. Ще бъдат поставени и нови, по-масивни колчета, които да предотвратят евентуална атака с автомобил или камион. \r\n \n\t\t\t\t\t\t", "date": "2018.06.16", "title": "Издигат бронирани стъкла около Айфеловата кула"}
