{"url": "http://www.bnews.bg/article/248183-denis_rizov_skasa_s_televiziyata_i_razkri_s_kakvo_se_zanimava_v_sasht", "text": "\n Музикантът от две години вече живее и работи в Америка, като се връща у нас с малки прекъсвания за лятната ваканция. \r\n\r\n Той доста време се чудеше с какво да се захване, след като от БНТ спряха предаването му, но накрая реши да стартира бизнес в интернет. \r\n\r\n „Не съм се отказал от родината, но съм много подхванал друг бизнес в Щатите и съм много щастлив. Докарвам си доходи и си гледам кефа”, споделя Денис.„В момента се занимавам с интернет продажби—продавам багрила, боички, козметика и не ми липсва телевизията”. Така Денис Ризов коментира слуховете, че прави напъни да се върне в бг ефира.  С него са и бившата му съпруга Наталия Симеонова, както и дъщеря им Виктория. Двете не живеят с музиканта, но редовно тримата се виждат, пише \"България днес\". \r\n„Един мъж никога няма да остане без жена, но не мога да кажа, че в момента имам сериозна приятелка. Ако това се случи, всички ще научат”, смее се Денис. \r\nВ момента той най-много се радва на дъщеря си Вики, която се изявява като певица. „Тя пее прекрасно, участва в групата „Нуша” и заедно с други момичета представя страната ни на различни конкурси. Пее народни песни и е блестяща”, гордее се Ризов. \r\nТой чака с нетърпение лятото да свърши, за да може наследницата му да се върне в Америка, където да продължи обучението си. Там тя следва в колеж, като вероятно ще живее с майка си в апартамент, който Ризов вече е наел за двете. \r\n \n\t\t\t\t\t\t", "date": "2018.09.05", "title": "Денис Ризов скъса с телевизията и разкри с какво се занимава в САЩ"}
{"url": "http://www.bnews.bg/article/248105-milko_ani_hoang_esil_dyuran_magda_aut_ot_kontserta_na_payner", "text": "\n Вождът на чалга индустрията у нас Митко Пайнера взе соломоновско решение - участниците в концерта ще бъдат избрани след гласуване в интернет \r\n\r\n Тежки времена настанаха за Веселин Маринов и Милко Калайджиев!  Музикалните легенди са аут от най-важното чалга събитие на годината - празничния концерт за 17-ия рожден ден на телевизия \"Планета\". \r\n\r\n Дълги години подборът на участващите в събитието и редът на излизане бяха причината чалгарките да се карат помежду си, да си подливат вода и да си правят мръсни номера. Голямата война беше за това, която ще излезе последна на сцената и ще закрие концерта. Заради драмите Галена и Преслава се превърнаха в озлобени врагини, като години наред бяха първи приятелки и съквартирантки, пише България Днес. \r\n\r\n Вождът на чалга индустрията у нас Митко Пайнера взе соломоновско решение - участниците в концерта ще бъдат избрани след гласуване в интернет. Така хем феновете ще са доволни, хем фолкаджиите нямат право да се сърдят на началника си. \r\n\r\n Убедителен лидер в класацията е бременната Преслава. Концертът е планиран за 4 декември, така че вероятно това ще е първата изява на добричлийката след излизането й в майчинство. Досега певицата не е пропускала голям концерт на фирмата си за разлика от Галена. В момента тя е на второ място в гласуването, но участието й изобщо не е сигурно, тъй като Галена в последния момент решава дали да се появи. Челната тройка се допълва от Емануела. \r\n\r\n Най-лошите новини са за Веселин Маринов и Милко Калайджиев, които са извън топ 30. Макар да се доказани имена, феновете не мислят, че са достатъчно забавни, за да излязат на сцената на зала \"Арена Армеец\". Веско е подкрепен едва от 90 души, а Милко - от 200 почитатели. За справка, за водачката Преслава са гласували близо 3000 човека. За Маринов това е голям удар, тъй като той рядко пропуска концерт и обича да е пред публика. Калайджиев от години се чувства пренебрегнат от дългогодишния си приятел Митко Пайнера, тъй като или не го кани на концертите, или го забива да излезе след първите, което традиционно се полага на млади и недоказали се изпълнители. \r\n\r\n Аут от концерта още са Нелина, Тони Дачева, Ани Хоанг, Есил Дюран, Магда и други. \r\n \n\t\t\t\t\t\t", "date": "2018.09.05", "title": "Милко, Ани Хоанг, Есил Дюран, Магда, аут от концерта на Пайнер "}
{"url": "http://www.bnews.bg/article/248204-detsa_protestiraha_sreshtu_osvobodeniya_piyan_nadziratel_koyto_ubi_momche_na_kolelo", "text": "\n Над 200 човека, повечето от които деца, се събраха днес следобед пред Съдебната палата в Пазарджик, за да поискат справедлива присъда за убиеца на 16-годишния Станислав Стоянов от село Ивайло. Момчето беше блъснато от колата на пиян надзирател – 46-годишния Георги Доков, докато карало колело по пътя към съседното село. Доков бе отстранен от длъжност. \r\n\r\n Недоволството изригна, след като с определение на Окръжния съд виновникът бе освободен под гаранция от 10 000 лева, въпреки че прокуратурата поиска да остане за постоянно в ареста.  \r\nДесетки деца от родното село на Станислав - Ивайло, както и възпитаници на неговото училище издигнаха лозунги „ Човешкият живот не струва 10 000 лева!!!“, „Убиецът е на свобода“, „Няма да мълчим“, „Докога ще продължава това?!“ и други. Негови близки разказаха, че той е бил добър човек и грижовен син – помагал от малък на родителите си в семейната им ферма. Бил единственото им дете, а сега животът им е съсипан. \r\n\r\n Кулминацията на проявата беше, когато тийнейджъри на по 12-15 години се качиха на стълбището на Съдебната палата и емоционално скандираха: „До живот!“, „Убиец!“, „Доков в затвора!“, „Станислав го няма!“. Сред множеството имаше деца и възрастни, които не познават Станислав и семейството му, но бяха дошли да изразят човешка съпричастност. Някои се заканиха да са пред съда всеки ден, докато Доков не влезе в затвора. \r\n\r\n Повечето от присъстващите заявиха, че искат справедлив процес и са на протеста, защото не вярват, че иначе виновникът ще бъде наказан. Родителите на загиналото момче не дойдоха на митинга – така били посъветвани от адвоката си. Кметът на село Ивайло Милчо Донгов също не успя да дойде поради ангажименти, но заяви, че твърдо застава зад исканията на инициаторите. \r\nПротестът остана повече от час пред съда, след което продължи с шумно и многолюдно шествие по оживени главни улици на Пазарджик, съобщи Дарик. \r\n \n\t\t\t\t\t\t", "date": "2018.09.05", "title": "Деца протестираха срещу освободения пиян надзирател, който уби момче на колело"}
{"url": "http://www.bnews.bg/article/248207-zashto_sega_pognaha_minyo_staykov_i_vetko_aarabadzhiev_li_zashtoto", "text": "\n Шумната акция срещу алкохолния бос Миньо Стайков и дни по-рано тази срещу Ветко Арабаджиев раздвижи социалните мрежи. Попаднахме на интересен коментар на Деян Дянков, който се обяснява защо точно тези двамата са обект на преследване от страна на прокуратурата. \r\n\r\n *Публикуваме без редакторска намеса. \r\n\r\n \"Днес ще научите, че свръхnрокуратурата е арестувала видния алкохолен бос Миньо Стайков заради далавери с акциз. Това е само дни след като същата погна сват му топ хотелиера Ветко Арабаджиев за пране на пари и укриване на данъци. \r\nТова не може да е добра новина. Такава ще е, ако някога бъдат осъдени на три инстанции, потвърдени в Страсбург и пратени в затвора. \r\nНо нека за секунда предположим, че са виновни и nрокуратурата наистина цели да ги опандизи с яки доказателства. Няма как да не си зададем въnроса: Ама защо сега? Наистина ли Миньо отсега върти без бандерол? Сериозно? Не е ли от 20 години? А Ветко с автопарка за 10 млн. лв.? Наистина ли е започнал да \r\nпрекрачва закона тук напоследък? Не е ли и той от 1994 в играта? Значи 20 години бил бял бизнесмен и сега наскоро започнал далаверите? Мхм ... Защо сега? Защо сега? Защото досега си е плащал, ще речете. И какво? Сега изведнъж е решил да спре да си плаща? Нима? Т.е . буквално сам си е надянал \r\nпрангите? Нелепо. Плащали са си и не са имали нищо против и да продължат да си плащат. \r\n\r\n Защо сега пи? Ами защото така . Защото сега са решили . Защото от време на време все пак трябва да щракнат белезниците на някоя едра риба (нищо, че съдът после ги оправдава) и този път колелото на късмета просто се е завъртяло на техните имена. Защото едрите арести създават у масовия Иван Иванов илюзията, че властта все пак я има, властта работи и никой с Бентли не може да е 100% сигурен докога ще си го кара. Той, Иван Иванов, след З-4 години дори и няма да разбере, че Миньо или Ветко са оправдани. Но това няма значение. Важното е сега да схване, че властта пипа яко, всичко е наред и има стабилност. \r\n\r\n Затова е сценката. Проблемът у нас не е, че липсва справедливост. Проблемът е, че справедливостта идва изборно и по часовник, който не цъка по правилата на закона.\" \r\n \n\t\t\t\t\t\t", "date": "2018.09.05", "title": "Защо сега погнаха Миньо Стайков и Ветко Аарабаджиев ли? Защото..."}
{"url": "http://www.bnews.bg/article/248209-trenyorite_ne_iskat_praviloto_gol_na_chuzhd_teren", "text": "\n Треньорите на водещите европейски клубове излязоха с предложение до УЕФА да преразгледа правилото за \"гол на чужд терен\", което носи предимство в елиминационната фаза на турнирите. Това разкри пред агенция \"Ройтерс\" заместник-генералният секретар на централата Джорджо Маркети. \r\n\r\n Във вторник се състоя традиционната среща на треньорите на водещите европейски клубове с ръководители на европейския футбол и на нея бяха обсъждани въпроси, които касаят развитието на футболната игра. \r\n\r\n \"Треньорите смятат, че да се вкарат голове като гости днес не е така трудно, както е било в миналото, когато футболът е бил съвсем различен. Затова те смятат, че правилото за \"класиране напред с повече голове на чужд терен\" трябва да се преразгледа. Тяхното мнение е, че значимостта на това да отбележиш като гост изобщо не е такава, както по време на въвеждането му. \r\n\r\n Правилото за класиране напред с повече голове на чужд терен важи при равенство в общия резултат, когато двата отбора са спечилили мачове с еднаква разлика. То се въвежда за първи път в турнира за Купата на носителите на купи през сезона 1965/1966. При ново равенство и в такъв случай се изпълняват дузпи. \r\n \n\t\t\t\t\t\t", "date": "2018.09.05", "title": "Треньорите не искат правилото \"гол на чужд терен\""}
{"url": "http://www.bnews.bg/article/248205-britantsite_veche_iskat_ostavane_v_evrosayuza", "text": "\n 59% от британците биха гласували за оставане на Кралството в Европейския съюз, ако референдумът беше днес. Това показва проучване на \"НейтСен\" и \"Обединеното кралство в променяща се Европа\", съобщава Ройтерс. \r\n\r\n Според експерти промяната в процентите идва от хора, които не са гласували в референдума за брекзит през 2016 година. Тогава своя глас дадоха 17,4 милиона британци, като 51,9% бяха за напускане на ЕС. Това е петото проучване на нагласите в Обединеното кралство и е с рекорден резултат за оставане в Съюза. \r\n\r\n Правителството е против провеждане на втори референдум за брекзит. Междувременно днес пред британския парламент се събраха десетки граждани, които бяха разделени на два лагера – „за” и „против” оставането на Кралството в ЕС. \r\n\r\n Великобритания трябва да напусне ЕС на 29 март 2019 година, но все още не е подписан договорът, който ще регламентира бъдещите ѝ взаимоотношения с Брюксел. \r\n\r\n   \r\n \n\t\t\t\t\t\t", "date": "2018.09.05", "title": "Британците вече искат оставане в евросъюза"}
{"url": "http://www.bnews.bg/article/248202-arestuvaha_vav_varna_turchin_izdirvan_za_terorizam_doshal_u_nas_na_pochivka", "text": "\n \r\nДнес, 5 септември 2018 г., състав на Варненския окръжен съд определи мярка за неотклонение „Домашен арест“ на издирван от девет години турски \r\nгражданин като член на терористична организация. \r\n\r\n Мярката е със срок до 40 дни, а издирваният ще я търпи в хотел, в който е отседнал по време на почивката си във Варна. Окръжната прокуратура във Варна настояваше за най- тежката мярка за процесуална принуда. \r\n\r\n 44-годишният мъж Мехмед Я., който притежава и немска лична карта, е издирван с червена бюлетина на Интерпол - Анкара. Установен е и е задържан на 2 септември тази година на летище Варна, тъй като се е отклонил от правосъдието на Република Турция и се е укрил. \r\n\r\n Спрямо Мехмед Я. има валидна заповед за арест, издадена още през 2005 г. от Висшия криминален съд в Адана. Той е осъден като член на терористичната \r\nорганизация ПКК/Конгра на 6 години и 3 месеца лишаване от свобода, от които не е изтърпял 3 години 7 месеца и 23 дни. Престъпната му дейност се е \r\nизразявала в подпомагане и работа с терористи от провинциалните крила на организацията, създаване на комитет като младежка асоциация на ПКК в \r\nуниверситета Косатепе, както и в набиране на терористи. Бил е инструктор в организацията и е събирал финансови средства от името на ПКК. Турските власти имат намерението да поискат екстрадиция на лицето. \r\nПрестъпленията, за които Мехмед Я. е получил ефективна присъда, са наказуеми и по българските закони. Определението на Варненския окръжен съд подлежи на протест и обжалване пред Апелативния съд. \r\n\r\n   \r\n \n\t\t\t\t\t\t", "date": "2018.09.05", "title": "Арестуваха във Варна турчин, издирван за тероризъм, дошъл у нас на почивка!"}
{"url": "http://www.bnews.bg/article/248208-cherveni_deputati_sreshtu_ninova_iskat_si_zaplatite", "text": "\n Червени депутати приели на нож идеята на лидерката Корнелия Нинова да отидат при народа и така да се лишат от надницата за деня, а в парламента да остават дежурни само по 20 техни колеги. \r\n\r\n Соцлидерката събрала парламентарната група на левицата вчера преди началото на новия политически сезон и ги сюрпризирала неприятно.  Въпреки недоволството, само шестима се престрашили да гласуват \"въздържал се\", научи Канал 3. \r\n\r\n Соцдепутатите без други източници на доход сериозно се притеснили как ще карат без заплати, тъй като неизвинено отсъствие се наказва с лишаване от надницата за деня. Някои даже се пошегуваха, че докато са при народа, ще ги издържат половинките им. \r\n\r\n Не се знае още и кой ще прави графика за седмицата, издадоха някои от недоволните социалисти. Неколкократно вече от ГЕРБ, в лицето на Цветан Цветанов вчера и Вежди Рашидов днес, отбелязаха, че въпреки волята на соцлидерката, депутатите не й се подчиняват и в залата присъстват доста повече от сакралната бройка 20. \r\n\r\n Новият модел на бойкот на парламента обаче щял да влезе в сила чак през следващата седмица, уточниха соцдепутати. Идната сряда в пленарната зала трябва да останат само 20 народни представители от \"БСП за България\", а кои ще са те - предстои да бъде решено. \r\n \n\t\t\t\t\t\t", "date": "2018.09.05", "title": "Червени депутати срещу Нинова - искат си заплатите!"}
{"url": "http://www.bnews.bg/article/248197-rusiya_progovori_za_udarite_nad_idlib", "text": "\n Самолети на Въздушно-космическите сили на Руската федерация са нанесли удари по позиции на терористичната групировка „Джабхат ан-Нусра“ в сирийската провинция Идлиб. Това съобщи пред журналисти говорителят на Министерството на отбраната в Москва Игор Коношенков, цитиран от световните медии. \r\n\r\n Два руски Су-34 са унищожили цех на „Джабхат ан-Нусра“ в Идлиб, където са били базирани дронове и склад с експлозиви. Друг Су-35С е унищожил склад с преносими зенитно-ракетни системи. По думите на Коношенков, на 4 септември в тъмната част на денонощието средствата за противовъздушна отбрана на базата Хмеймим са унищожили две безпилотни летателни апарати (UAV) на групировката. \r\n\r\n Като цяло, в района на руската военновъздушна база през последния месец са унищожени и обезвредени 47 бойни дронове. Припомняме, че специалният представител на САЩ за Сирия Джеймс Джефри, министърът на отбраната на Турция Хулуси Акар и заместник-министърът на външните работи Седат Йонал са обсъдили задълбочено последните събития в Сирия. \r\n\r\n По-конкретно ескалацията на напрежението във връзка с предстоящата операция на Русия и Сирия в Идлиб и изпълнението на двустранното споразумение за провинция Манбидж. Позициите на САЩ и Турция относно ситуацията в Идлиб съвпадат – те считат, че ако цивилното население не бъде изолирано от терористите, една мащабна операция в пренаселената провинция би създала безпрецедентна хуманитарна криза. Според двете страни, групировката Джебхат ан-Нусра и съюзниците им трябва да бъдат елиминирани, но това трябва да бъде направено внимателно и без допускането на цивилни жертви. С цел по-лесно да се идентифицират терористите, Турция иска от САЩ обмен на разузнавателни данни.  \r\n  \r\n \n\t\t\t\t\t\t", "date": "2018.09.05", "title": "Русия проговори за ударите над Идлиб!"}
{"url": "http://www.bnews.bg/article/248200-maya_manolova_poseti_bolnitsata_vav_vratsa_i_shte_uchi_zdravniya_ministar_koi_sa_defektite_v_zdraveopazvaneto_zashtoto_toy_yavno_ne_gi_znae", "text": "\n Омбудсманът Мая Манолова се срещна с медиците от болницата във Враца и обяви, че в петък ще се срещне със здравния министър Кирил Ананиев, за да му обърне внимание за системните дефекти в здравеопазването. \r\n\r\n След протести, автошествие, замеряне с яйца и други акции, поредният опит на медици и граждани от Враца да фокусират вниманието на държавните органи върху тежкото финансово състояние на врачанската болница беше жалба до националния омбудсман Мая Манолова. Тя беше подкрепена от 294-ма работещи в най-голямото лечебно заведение в Северозапада. В нея беше посочено, че повече от година персоналът получава заплатите си нередовно, понякога с големи закъснения. В резултат на това напускат лекари и медицински сестри, което поставя под въпрос съществуването на единственото лечебно заведение в региона, което, освен всички други медицински услуги, единствено има и спешно приемно отделение. \r\n\r\n Хроничното заболяване на врачанската болница са натрупаните през годините дългове, които са за близо 14 млн. лева. Изпълнителният директор на лечебното заведение Евгени Любенов посочи: \r\n\r\n „Имаме споразумение с най-големите кредитори, така че затова успяхме да дадем заплатите, което ще доведе до по-голяма стабилност за бъдеще време. Съвместно с Министерство на здравеопазването ще бъде направено така, че да бъде изтеглен заем, за да се покрият всички дългове и болницата да заработи нормално.“ \r\n\r\n Освен конкретните обстоятелства около врачанската болница, системни дефекти в здравеопазването също генерират проблеми за държавните лечебни заведения, сред които са и всички областни болници у нас. \r\n\r\n След като се запозна с аргументите на врачанските медици, омбудсманът Мая Манолова посочи, че още в края на тази седмица има планирана среща със здравния министър: \r\n\r\n „Още в петък ще кажа тези три неща на министъра. Първо, че хората очакват през контролните органи на министерството той да потърси отговорност на тези, които са отклонявали средства и са довели болницата до това състояние и които са назначавани от неговите предшественици да извърши контрол и да предаде всички, по отношение на които няма започнати проверки, на прокуратурата. \r\n\r\n Второ – да дойде на място и да ви информира за план и за начина, по който ще осигури финансиране за болницата, защото нито хората от Враца, нито лекарите, нито медицинските сестри могат да чакат месец, два, три, шест, десет, да е ясен планът, стъпките и начинът, по който ще осигури финансиране. \r\n\r\n Трето – от него се очаква да представи дългообещавания модел за реформа в системата, в който държавните структури в здравеопазването, тези, които извършват най-тежката работа, най-социалната работа – многопрофилните болници и болниците от ранга на „Пирогов\", ВМА, ИСУЛ, да бъдат извадени пред скоби. За тях да има друг статут, друго финансиране и пълна отговорност за държавата, тъй като реално те осъществяват държавните функции да осигурят достъпна здравна помощ на всеки, социални функции, своевременна функция. По-натам ще настоявам и за още две неща – лимитите, които убиват системата, по начина, по който са формирани и които работят за едни против други субекти в здравеопазването и да се даде възможност на пациентите да участват в контрола“, съобщи БНР. \r\n \n\t\t\t\t\t\t", "date": "2018.09.05", "title": "Мая Манолова посети болницата във Враца и ще учи здравния министър кои са дефектите в здравеопазването, защото той явно не ги знае"}
{"url": "http://www.bnews.bg/article/248180-nikoleta_kato_izvanzemno_sled_5_operatsii_na_litseto", "text": "\n Николета Лозанова е заприличила на извънземно. Плеймейтката, която от години е сред топ желаните българки, напълно е обезобразила лицето си благодарение на многото си пластични операции. \r\n\r\n Достоверни източници на столичен седмичник  докладвали, че тя има поне 5 корекции – два пъти си е правила скулите, два пъти си е редактирала носа и веднъж си е изтънявала брадичката. \r\n\r\n Ботоксът и хиалуронът в джуките изобщо не ги броим. Според прости изчисления красавицата е дала около 50 бона за подобрения по лицето си, като само скулите и контурирането на лицето й са стрували 10 хиляди лева. \r\n \n\t\t\t\t\t\t", "date": "2018.09.05", "title": "Николета като извънземно след 5 операции на лицето"}
{"url": "http://www.bnews.bg/article/248206-popilyaha_ni_gerb_obmislya_nova_dopalnitelna_zdravna_vnoska_po_12_lv_i_oshte", "text": "\n Вдигане на здравната вноска планира ГЕРБ. Обмисля се въвеждането на втори задължителен стълб и в здравното осигуряване по подобие на пенсионното. \r\n\r\n За целта се предлага всеки работещ гражданин да плаща месечно по 12 лв. допълнителна здравна вноска. Това се предвижда в един от първоначалните варианти на проект за промени в здравноосигурителния модел, научи Канал 3 от запознати в парламента. Информацията е все още неофициална, а идеите - в суров вид. \r\n\r\n Сред най-смелите намерения е и предложението пациентите да доплащат всички медицински манипулации и лечение на стойност над 700 лв. \r\n\r\n Към момента по данни на НАП към края на 2017 г. лицата, които трябва да внасят здравни осигуровки, но не ги плащат, са 719 000 души. Скептично настроени депутати вече коментираха, че ако това бъде одобрено от мнозинството, хората масово ще се откажат от здравно осигуряване и броят на неосигурените може да надхвърли 2 милиона души. \r\n\r\n В декларацията на управляващата партия за старта на политическия сезон шефът на ПГ на ГЕРБ Цветан Цветанов вчера анонсира, че се планира промяна в здравноосигурителния модел. Каква точно ще бъде тя, по-късно в кулоарите той не разкри с аргумента, че проектът още не е готов и първо ще се проведе широка дискусия по темата. \r\n\r\n Промяна в здравноосигурителния модел първи обеща министърът на здравеопазването още в края на юни пред депутатите. Ще предложа не един, а два алтернативни модела на здравното осигуряване и ще ги поставя на обществено обсъждане, каза тогава Кирил Ананиев в пленарната зала. \r\n\r\n Народното събрание пък го задължи в срок до 30 септември да представи концепция за развитието на здравното осигуряване. Имаме необходимост от промяна на модела, категоричен беше в пленарната зала Ананиев, който още тогава издаде, че в здравното министерство вече работят по вариантите. \r\n\r\n Дали управляващите ще се решат на твърде непопулярната стъпка за  сериозно финансово натоварване на пациентите, които си плащат редовно здравните вноски, предстои да видим в следващите дни. \r\n\r\n   \r\n \n\t\t\t\t\t\t", "date": "2018.09.05", "title": "ПОПИЛЯХА НИ: ГЕРБ обмисля нова допълнителна здравна вноска по 12 лв. и още..."}
{"url": "http://www.bnews.bg/article/248185-ivana_se_izdalzhila_na_nap_zaporirat_ya_zaradi_sriva_v_targovskiya_registar", "text": "\n Ивана си плати дълговете към НАП, но запорът на фирмата й „Мегастар мюзик“ продължава. \r\n\r\n На звездата беше наложен запор на обща стойност от 5000 лева, а данъчните поискаха той да се впише в Търговския регистър. Оказа се, че Ивана е разбрала за запора от публикация на „Телеграф“. След нея се свързала със счетоводната къща, с която работи от 15 години, за да изясни ситуацията. \r\n\r\n   \r\n\r\n В понеделник Ивана е получила справка от НАП, според която няма никакви задължения. Тя е платила годишните си данъчни задължения още в началото на 2018а, дори нейният счетоводител я накарал да оформят декларацията по-рано от крайния срок, за да хваната 5-процентното намаление. Според Ивана това е някаква грешка и най-вероятно документите за платените 5000 лева данъци са изчезнали при срива на Търговския регистър. \r\n \n\t\t\t\t\t\t", "date": "2018.09.05", "title": "Ивана се издължила на НАП, запорират я заради срива в Търговския регистър"}
{"url": "http://www.bnews.bg/article/248198-sasht_nastapva_kam_idlib_gotovi_sa_na_boyni_deystviya", "text": "\n Ситуацията около сирийската провинция Идлиб продължава да се нажежава. САЩ и коалицията, на която те са начело е готова да отговори бързо и ефикасно в случай, че правителствените части, които настъпват срещу бунтовниците, употребят химическо оръжие. \r\n\r\n \"Следим много отблизо ситуацията около Идлиб в Сирия, където милиони невинни цивилни граждани са под заплахата да бъдат подложени на атака от режима на Башар Асад, подкрепян от Русия и Иран. Нашата позиция остава твърда-ако отново се използва химическо оръжие, САЩ и съюзниците ни ще отговорим бързо и по подобаващ начин\", каза говорителката на Белия дом Сара Сандърс. \r\n\r\n В потвърждение на това, САЩ съобщиха, че към сирийското средиземноморско крайбрежие е тръгнала атомната подводница\"Нюпорт\", въоръжена с крилати ракети \"Томахоук\" с обсег на действие 1600 километра. В района вече има две атомни подводници на американските ВМС. \r\n\r\n Русия отговори с обвинение, че бунтовниците ще използват химическо оръжие и ще набедят Башар Асад, за да дадат повод на САЩ да ударят с около 100 крилати ракети правителствените части. \r\n\r\n Няма никакви разузнавателни данни, които да сочат, че противниците на режима на сирийския президент Башар ал Асад в провинция Идлиб разполагат с химически оръжия. Това заяви днес пред репортери министърът на отбраната на САЩ Джеймс Матис по време на посещение в Делхи, съобщи \"Ройтерс\". \r\n\r\n В момента в района на Източно Средиземно море има две ескадри-американска и руска, въоръжени с крилати ракети и готови да ги използват. Въпросът е ще се взриви ли ситуацията от използването на химическо оръжие и дали към Турция и Европа няма отново да потече поток от мигранти. \r\n\r\n   \r\n\r\n     \r\n \n\t\t\t\t\t\t", "date": "2018.09.05", "title": "САЩ настъпва към Идлиб, готови са на бойни действия"}
{"url": "http://www.bnews.bg/article/248119-dzhino_se_sgodi", "text": "\n След поредица трагични събития в живота на брадъра Джино Бианкалана най-сетне е щастлив, дори е сгоден. \r\nOтскоро Джино е на крилете на любовта и се реши на сериозна крачка в отношенията си с новото му гадже Кристияна Кънева. Секси брюнетката, която  работи като медицинска сестра, се появи в живота на бизнесмена, малко след като той загуби баща си. \r\nДвамата решиха да увековечат любовта си по малко по-нестандартен начин и си татуираха безименните пръсти на мястото, където по традиция се носят брачните халки, пише \"България Днес\".  Освен мастилените линии влюбените нарисуваха по кожата си половинки от сърце, което става цяло, когато сплетат ръце. \r\n \n\t\t\t\t\t\t", "date": "2018.09.05", "title": "Джино се сгоди "}
{"url": "http://www.bnews.bg/article/248201-tezi_dvamata_rusnatsi_izdirva_velikobritaniya_za_pokushenieto_sreshtu_skripal", "text": "\n Двама руснаци - Александър Петров и Руслан Боширов, бяха официално обявени днес за заподозрени в покушението с „Новичок“ срещу Сергей и Юлия Скрипал през март в Солзбъри. \r\n\r\n От Скотланд ярд и прокуратурата съобщиха, че има „значими доказателства“ Александър Петров и Руслан Боширов да бъдат обвинени в извършването на нападението с нервнопаралитичното вещество. \r\n\r\n Двамата са от руското военно разузнаване и са действали по заповед на руската държава, заяви по-късно британският премиер Тереза Мей. \r\n\r\n „На основата на разузнавателни данни правителството заключи, че двамата индивиди, посочени от полицията… са служители на руското военно разузнаване, известно също като ГРУ“, каза тя. \r\n\r\n „Операцията почти сигурно е била одобрена извън ГРУ, на високо ниво в руската държава“, добави още Мей. \r\n\r\n Двамата руснаци, за които е издадена европейска заповед за арест, са на около 40 години и се предполага, че това не са истинските им имена. По телевизията на Би Би Си бяха показани снимки на двамата обвинени. \r\n\r\n Обявените от британските власти имена на заподозрени не говорят нищо на Русия, заяви говорителката на руското външно министерство Мария Захарова. \r\n\r\n „Отново призоваваме британската страна да премине от публични обвинения и информационни манипулации към практическо сътрудничество между правоохранителните органи“, добави тя. \r\n\r\n От британската полицията съобщиха, че двамата са кацнали на летище „Гетуик“ от Москва на 2 март и са отседнали в „Сити стей хотел“ в източен Лондон. По думите на премиера Мей там били открити следи от „Новичок“. \r\n\r\n Двамата отпътували на 4 март за Солзбъри, където се предполага, че са напръскали с „Новичок“ входната врата на Сергей Скрипал. Смята се, че те са напуснали страната още същия ден. \r\n\r\n Сергей Скрипал и дъщеря му Юлия бяха седмици на ръба на смъртта, но в крайна сметка оцеляха. \r\n\r\n През лятото още двама души - Доун Стърджис и Чарли Роули, влязоха в досег с „Новичок“, вероятно от същата проба, използвана срещу Сергей и Юлия Скрипал, като Стържис почина по-късно. \r\n \n\t\t\t\t\t\t", "date": "2018.09.05", "title": "Тези двамата руснаци издирва Великобритания за покушението срещу Скрипал!"}
{"url": "http://www.bnews.bg/article/248196-troyniyat_ubiets_ot_samokov_e_bivsh_pozharnikar", "text": "\n Тялото на тройния убиец е намерено в местността \"Щъркелово гнездо\" в посока София. Мъжът се е самоубил с изстрел в главата, съобщиха БНР и \"24 часа\". Извършителят се е самоубил със законно притежаван пистолет, научи bTV. Според свидетелски показания мъжът е бивш пожарникар. \r\n\r\n Информацията все още не е потвърдена официално от МВР. \r\n\r\n Стрелецът е живеел на семейни начала с убитата жена, но не е баща на детето й. \r\n\r\n По непотвърдена информация, двамата са живеели заедно от няколко години, но вчера се скарали, а днес той е отишъл с оръжие в дома им и е застрелял и тримата, които са били там, преди да избяга. \r\n\r\n Сигналът за стрелбата е постъпил в полицията около 13.45 часа днес. \r\n\r\n Районът на ромската махала в Самоков е заграден от полицейски сили. На място са изпратени и сили на жандармерията. \r\n \n\t\t\t\t\t\t", "date": "2018.09.05", "title": "Тройният  убиец от Самоков е бивш пожарникар!"}
{"url": "http://www.bnews.bg/article/248190-strelba_v_samokov_zhena_i_dve_detsa_sa_martvi", "text": "\n На място са застреляни 33-годишна жена и 15-годишно момче в Самоков. 12-годишният син на жената пък е бил транспортиран в критично състояние в местната болница, но усилията на лекарите да го спасят са били напразни. Детето е починало. \r\n\r\n От МВР уточниха, че към момента не могат да кажат дали 15-годишното момче има роднинска връзка с другите две жертви. \r\n\r\n Сигналът за стрелбата е постъпил в полицията около 13.45 часа днес. \r\n\r\n Районът е заграден от полицейски сили. \r\n\r\n Тялото на стрелеца, който се е самоубил след престъплението, е намерено минути след 15 часа в местността \"Щъркелово гнездо\", предаде БНР. \r\n\r\n По първоначална информация, мъжът и жената са живеели заедно от няколко години, но във вторник са се скарали, а днес той е отишъл с оръжие в дома им и е застрелял и тримата, които са били там, преди да избяга.  \r\n \n\t\t\t\t\t\t", "date": "2018.09.05", "title": "СТРЕЛБА В САМОКОВ: Жена и две деца са мъртви!"}
{"url": "http://www.bnews.bg/article/248188-karikaturi_vizhte_rachkov_i_halvadzhiyan_po_banski_shok_snimki", "text": "\n Секси ли са актьорът Димитър Рачков и продуцентът Магърдич Халваджиян без дрехи? Ако някога сте си задавали този въпрос, ето че любопитството ви е удовлетворено. Но за следващия път – внимавайте какво си пожелавате! С уникални плажни снимки от сватбата на Рачков и Мария Игнатова в Тоскана разполага „Галерия“. \r\n\r\n Фотосите са правени няколко дни, след като комикът и неговата половинка си казаха „Да“ в романтична Италия, в присъствието на кумовете си Магърдич Халваджиян и Кремена и още няколко близки приятели. На брега на морето, Рачков позира по бански, демонстрирайки не особено привлекателна фигура. \r\n\r\n За разлика от своята съпруга Мария, която е в перфектна форма, 45-годишният комик друса бирено коремче и гърди, по-големи от тези на половинката му. \r\n\r\n Долу-горе на същото дередже е и приятелят му Маги Халваджиян, който обаче за своите 51 години може да си позволи някоя и друга паласка. Снимките вижте \r\n \n\t\t\t\t\t\t", "date": "2018.09.05", "title": "КАРИКАТУРИ! Вижте Рачков и Халваджиян по бански (ШОК СНИМКИ)"}
{"url": "http://www.bnews.bg/article/248191-borislav_sarafov_darzhavata_ima_interes_da_hvane_edrite_ribi", "text": "\n „Интересите на държавата предполагат да бъдат хванати едрите риби, които са организатори и които са ръководители на престъпната дейност\". Това обяви пред журналисти в бургаското село Венец заместник-главният прокурор Борислав Сарафов, който ръководи претърсванията в сградата на Винпром-Карнобат. \r\n\r\n По думите му, Спецпрокуратурата проверява 70 обекта, свързани с Миню Стайков. Претърсвания има едновременно на територията на София, Карнобат, селата Венец и Церковски, в община Карнобат, офиси и жилища. Досъдебното производство е образувано за пране на пари, данъчни престъпления и незаконно държане на акцизни стоки без бандерол. Данъчните престъпления са извършвани в периода 2009 г. - 2018 г., като реални търговски дружества са подправяли счетоводните си регистри с цел избягване на плащане на ДДС.  \r\nТежко въоръжени полицаи блокираха входовете на винзавода, а в офисите нахлуха криминалисти, служители на прокуратура, митниците и НАП. \r\n\r\n „Проверяваме цялостната дейност на дружествата на Миню Стайков - нелегален и легален бизнес. Защото много често прането на пари от нелегалната дейност се извършва чрез легалните фирми. Един човек може да превърти едни пари от задния в предния джоб, използвайки легалната дейност за легализиране на незаконно придобитите доходи”, обобщи Борислав Сарафов. \r\n\r\n В момента Спецпрокуратурата извършва претърсвания в 12 обекта на територията на Бургаски регион, свързани с Миню Стайков. Общият брой на офиси и помещения, които се проверяват щателно са над 70. В това число фабриката за нелегални цигари, разбита преди месец и половина в Карнобат, и свързвана отново с бизнесмена, така още няколко други предприятия и дъщерни фирми. Само фабриката на цигари е нанесла щети на бюджета за последните 2 години за 70 и повече милиона лева, подчерта Сарафов. \r\n\r\n Досъдебното производство е образувано за пране на пари, данъчни престъпления и търговия с акцизни стоки без бандерол. \r\n \n\t\t\t\t\t\t", "date": "2018.09.05", "title": "Борислав Сарафов: Държавата има интерес да хване едрите риби"}
{"url": "http://www.bnews.bg/article/248189-ekskluzivno_v_bnews_predatelyat_na_barekov_stefan_kenov_parva_druzhka_s_razsledvanite_minyu_staykov_i_bencho_benchev_snimka", "text": "\n Предателите и низките души никога не могат да останат скрити. Истината и мръсните им дела винаги излизат на бял свят, а накрая Юда сам се обесва. Ако му е останала грам съвест. \r\n\r\n И в днешния скандал и разследване на български алкохолен олигарх се появи едно добре познато лице на предател - това на бившия секретар на “България без цензура” Стефан Кенов. \r\n\r\n Припомняме, че Специализираната прокуратура започна разследване и нахлу в офиси на дружествата \"Винпром Карнобат\" ООД, \"Сис Индустрийс\" ООД и \"Топаз Мел\" ООД. Служителите на Спецпрокуратурата извършиха претърсвания и изземвания, обиски на лица и разпити на свидетели са в рамките на образувано досъдебно производство. \r\n\r\n Производството е за организирана престъпна група, създадена с цел избягване на плащане на данъчни задължения в големи размери, държане на акцизни стоки без бандерол и пране на пари. Към настоящия момент са арестувани Миню Стайков и още над 10 души. \r\n\r\n Кой обаче е близък до арестувания Стайков и заедно с него зарязва лозите на Трифон Зарезан вижда ясно от снимката, която публикуваме. \r\n\r\n Стефан Кенов, който както си спомняте най-безцеремонно предаде Николай Бареков и половин милион българи, гласували им доверие. Благодарение на Николай Бареков и ББЦ – Кенов успя да стане депутат, а часове след прекрачването на прага на НС, сложи етикета си - аз съм предател! Кенов не блесна с завиден ум и креативност и народът го запомни с идеята му да легализира бардаците и проституцията да бъде узаконена. \r\n\r\n \r\n\r\n Припомняме, че по време на парламентарните избори през септември 2014 година същият този господин Кенов, който документирано е взимал пари от олигарха, влезе в 43-тото Народно събрание от името на „България без цензура” и избирателите на партията в бургаския регион. Само няколко месеца по-късно, на 29 декември 2014 година, група от четирима депутати, начело със Стефан Кенов предприеха отцепление с цел разцепление. \r\n\r\n Като организатор и главатар днес става ясно, че бургаският псевдоадвокат е получил солидни суми, които са започнали да потичат само месец след изпълнената поръчка, а именно публично отричане от Николай Бареков и партията му. Не е случаен и фактът, че Кенов влезе в ръководството на БДЦ. Средствата са усвоени на 20 транша - с 20 записа на заповеди от 2015 г. – годината на изборите, по 10 000 лева, установи репортерска проверка. \r\n\r\n Документите са издадени на името на Стефан Кенов, който към онзи момент е депутат от БДЦ и е съпредседател на същата политическа партия. В документите баща му д-р Кенов фигурира като авалист (б.а. лицето, което обезпечава вземането), показа справката. По този начин депутатът е бил явно подкупван, но в рамките на закона. \r\n\r\n А тънката нишка, която изначално явно свързва Кенов и алкохолния бос Стайков е бащата на Стефан - Героги Кенов, кмет на Сунгурларе. Известно е, че престърсената из основи днес от Спецпрокуратурата \"Сис Индустрис\" бработва десетки хиляди декари лозови насаждения - собствени и под аренда в общините Карнобат, Сунгурларе и Стралджа. \r\n\r\n От снимката обаче се вижда и още едно лице - на обвинения за укриване на Митьо Очите - Бенчо Бенчев. Съмнителна дружинка на обща маса. Завсеки е пределно ясно, че подобна среща и сбирка тет-а-тет води до взаимни услуги и финансови траншове за подплата на другаруването между подобни личности. Псевдоадвокатчето се е намърдало в топлата и ведра компания на заможни люде, не само да се снима с тях. \r\n\r\n Моментално изникват резонните въпроси точно каква е връзката му със задържани за контрабанда, пране на пари и укриване на избягали престъпници. \r\n\r\n Същата снимка коментира и евродепутатът Николай Бареков, който лично изпита отровата на предателя Кенов, когото направи известен и му даде цялото си доверие. \r\n\r\n *Публикуваме без редакторска намеса: \r\n\r\n \"Този от дясно на фотото е Юда от Карнобат. В компанията на олигарсите Миню Стайков и Бенчо Бенчев, обвинени от прокуратурата в пране на пари и кражба на данъци. Стефан Кенов зарязва лози и хапва кюфтаци в тази показателна компания вече като депутат на друг олигарх Ковачки. Морал, достойнство, чест? За какво говорим? Кенов беше избран с бюлетината на ББЦ като главсек на нашата партия! Вижте влажния му поглед, когато ме следваше като куче години наред само и само, за да стане депутат с моя лик. Месеци след това този боклук продаде ББЦ, мен, идеите ми и нашите избиратели за пари! Нали питате защо ме предадоха. Аз ли съм лошият или тази сган, която избра парите пред морала и честта да защитават идеите ни като опозиция на ГЕРБ в парламента? Заради подобни гниди народът мрази и политиците и демокрацията! Отрепки! Защо сега прокуратурата не разследва парите под масата, които олигарсите платиха на предатели като Кенов, за да разрушат партията на надеждата ББЦ?\" \r\n\r\n \r\n\r\n   \r\n \n\t\t\t\t\t\t", "date": "2018.09.05", "title": "ЕКСКЛУЗИВНО В BNEWS! Предателят на Бареков - Стефан Кенов, първа дружка с разследваните Миню Стайков и Бенчо Бенчев! (СНИМКА)"}
{"url": "http://www.bnews.bg/article/248097-sled_skandal_tsetsa_otkaza_duet_na_azis", "text": "\n Азис дълго време се подготвя за дует със своя сръбски идол Цеца Величкович, песента е готова, Васко даже записал своите партии и организирал снимките, когато всичко затихва, Цеца спира да му вдига телефона, а Азис осъзнава, че най-големия му блян се изплъзва между пръстите му като пясък от Сен Тропе. \r\n\r\n Оказва се, че въпреки първоначалния си ентусиазъм, сръбската икона е решила да накаже Васко, пише  LifeOnline.bg. \r\n\r\n Вдовицата на Аркан така и не преглътнала факта, че костинбродчанина е „ударил“ рамо на най-омразната й колежка – Йелена Карлеуша. Той участва в песен на модерната сръбска звезда наречена „Оставям те“. \r\n\r\n Парчето има заснета телевизионна екранизация, в която нашенеца участва само на видео стена. Клипът е натрупал порядъчна популярност в YouTube канала на сръбската звезда. \r\n\r\n Интересен факт, че прочутият със „скромността си“ Азис, въобще не споменава песента, нито я популяризира в пространството, напротив, държи се все едно я няма, очевидно в опит да омилостиви голямата звезда. \r\n\r\n Че Цеца и Йелена се недолюбват е всеизвестен факт, още миналата година се появиха слухове, че участието на Азис в песента на Карлеуша е вбесило кралицата на сръбския фолк. \r\n\r\n Карлеуша веднага бе потърсена за коментар. Съпругата на сръбския футболен национал Душко Тошич, който играе в Бешикташ и беше избран за най-добрия защитник в турското първенство за 2017 г., отдавна враждува с Цеца и не пропуска случай да я заяде за нещо. \r\n\r\n \"Това е безполезно. Всичко, което прави, е безплатна реклама. Азис със сигурност няма да й помогне\", заяви 39-годишната Йелена, след като бе попитана дали песента на Цеца с Азис ще стане по-голям хит от нейната \"Оставям те\". \r\nЦеца преглътнала обидата и склонила след хиляди молби и увещания за прошка, но след това размислила и решила, че жертвата не си заслужава. \r\n\r\n Така песента си остава за Азис, а той вече е заснел самостоятелен клип и скоро ще я презентира на аудиторията. \r\n\r\n Дуета с Йелена Карлеуша е прегледан над 32 милиона пъти за една година и има стотици хиляди харесвания. \r\n \n\t\t\t\t\t\t", "date": "2018.09.05", "title": "СЛЕД СКАНДАЛ! Цеца отказа дует на Азис"}
{"url": "http://www.bnews.bg/article/248193-boyko_v_trite_mu_vida_struval_20_miliarda_leva_vanshen_dalg_na_danakoplattsite", "text": "\n BNews попадна на много интересна разбивка на приходите и разходите по външния дълг на страната на кабинетите на Борисов, която всъщност няма нищо общо с цифрите, които той представя пред обществото. \r\n\r\n Ето какво е написала Natalia Popova във Фейсбук за всичките години управление на бащицата на нацията. \r\n\r\n *Публикуваме без редакторска намеса. \r\n\"Хайде пак да си поговорим с цифри, за да се спре със спекулациите чий Външен Дълг плащаме в периода 2015 - 2018г. \r\nБорисов 1: \r\n\"20.02.2013-800 000 000 падеж 22.08.2013 платен с милиарда ( 700 000 000 емитирани в онзи момент), който емитира Орешарски, тъй като парите за зърнопроизводителите бяха възстановени от ЕК, но в бюджета, а ФР беше изпразнен до дъното в края на февруари 2013! \r\n08.02.2012 - 250 000 000 Падеж 08.02.2014 \r\n30.01.2013 - 40 000 000 Падеж 30.01.2016 \r\n22.12.2010 -175 000 000 Падеж 22.06.2014 \r\n22.12.2010 - 405 000 000 Падеж: 22.06.2014 \r\n30.03.2011 -135 000 000 Падеж: 30.03.2016 \r\n30.03.2011 - 385 000 000 Падеж : 30.03.2016 \r\n17.02.2010 -170 000 000 Падеж : 17.02.2017 \r\n17.02.2010 - 580 000 000 Падеж : 17.02.2017 \r\n02.07.2012 - 950 000 000 euro -1 858 038 500 лв Падеж : 09.07.2017 \r\nДянков : 4 798 038 500 лв. \r\nОбщо първи мандат на ГЕРБ струва на електората : 10 991 938 500 лв. \r\nБорисов 2: Новоемитиран външен дълг: \r\nДекември 2014г. - 2 933 745 000лв,/1.5 млрд. евро \r\nМарт 2015г. - 6 063 073 000 лв,/ 3.1 млрд. евро \r\nФевруари 2016 г. - 4 302 826 000/ 2.2. млрд. евро. \r\nГоранов: 13 299 644 000 лв. / 6.8 млрд. евро \r\n\r\n Борисов 3: Все още няма емитиран нов външен дълг, но и падежи на емитираните от Борисов 2 предстоят чак след 2020 г. та чак до 2035 r./ тарикат, бе/ .... . \r\nНамалявал бил ..... . \r\nОбщо двата мандата на ГЕРБ до момента струват на електората, плащащ данъци/ основно извън електората на ГЕРБ, тъй като 80% от него са държавни служители, 10% безработни, 3% в чужбина и малко изкукали пенсионери за пълнеж/: 18 097 825 000 лв. / 9 253 270 989 млрд. евро. \r\nДЕВЕТНАДЕСЕТ МИЛИАРДА ЛЕВА!!!! \r\nТова са 2/3-ти от Външния дълг на България за целият тъй наречен \"преход\". \r\nЗа 5 пълни години мафиотско управление - Дълг НЕ НАТРУПАН за 26г преди това!!!! \r\nГоворим САМО за Външен Дълг. При вътрешният картинката е не помалко апокалиптична.\" \r\n  \r\n \n\t\t\t\t\t\t", "date": "2018.09.05", "title": "Бойко в трите му вида струвал 20 милиарда лева външен дълг на данъкоплатците"}
{"url": "http://www.bnews.bg/article/248194-i_v_dobrichko_nyama_afrikanska_chuma_po_svinete_no_umuvat_merki", "text": "\n \r\nАфриканска чума по свинете в област Добрич все още не е регистрирана. Изпратени през тази седмица за изследване са били две проби от животни от Дуранкулак, но и двете са отрицателни. Това стана ясно днес по време на заседание на Областния координационен център в Добрич.  \r\nПо време на заседанието областният управител Красимир Кирилов запозна кметовете на общините в област Добрич с мерките, които собствениците на прасета трябва да предприемат с оглед недопускането на африканската чума по свинете. Директорът на Областната дирекция по безопасност на храните д-р Борислав Каменов съобщи, че тече преброяване на животните във ферми тип заден двор. Техният брой е 1763, като повече от половината не са регистрирани според закона за ветеринарномедицинската дейност в България.  \r\n\"Не са маркирани, с неустановен произход, нямат договор с регистриран лекар и така. Получаваме сигнали, взимаме мерки, пращаме проби. Засега нямаме потвърждение\". \r\nВ началото на другата седмица на 30 км от изградената предпазна ограда с Румъния ще започне поставянето и на допълнителната ограда тип Бруно, заяви директорът на Горското стопанство в Добрич Цанко Николов, предаде БНР. \r\n \n\t\t\t\t\t\t", "date": "2018.09.05", "title": "И в Добричко няма африканска чума по свинете, но умуват мерки"}
{"url": "http://www.bnews.bg/article/248203-eto_gi_ivan_i_veneta_koito_zaginaha_v_karvavata_banya_v_samokov_revniviyat_ubiets_i_lyubimata_mu", "text": "\n Това е убитата 33-годишна Венета Спасова от Самоков и нейния любим - бившият пожарникар Иван. \r\n\r\n Тя се прибрала при майка си, след като се скарала със своя приятел Иван, но той я проследил. \r\n\r\n Мъжът я застрелял, както и сина й Ивайло, на 12 г., и нейния племенник Методи, на 15 г. \r\n\r\n След това се самоубил в \"Щъркелово гнездо\" във вилата на най-добрия приятел на сина му, който също е пожарникар, пише \"24 часа\". \r\n \n\t\t\t\t\t\t", "date": "2018.09.05", "title": "Ето ги Иван и Венета, които загинаха в кървавата баня в Самоков  - ревнивият убиец и любимата му!"}
{"url": "http://www.bnews.bg/article/248192-vizhte_honorarite_na_nay_evtinite_uchastnitsi_v_noviya_vip_bradar", "text": "\n Това ще бъде най-евтиният сезон на риалитито в цялата му история в България. Най-ниският хонорар в него тази есен е 40 хиляди лева, а най-високият – 120, но за цяло семейство, което ще влезе в къщата. \r\n\r\n Както „Уикенд” първи писа, Нора Недкова искаше да измъкне 100 хиляди лева от продуцентите, но се навила на 70.  \r\n\r\n Малко повече от скандалния фризьор ще приберат Константин Трендафилов (Папи Ханс) и рапърът Атанас Колев. Те ще вземат по 50 000 лева. Смята се, че и двамата ще привлекат огромна фенска маса от представителни на нежния пол. На младия рапър обаче продуцентите възлагат и други надежди. Те ще бъдат много доволни, ако бившият любовник на Мария Илиева разкрие пикантни подробности от съвместните им любовни приключения. Това със сигурност ще напълни светските сайтове и ще вдигне рейтинга на предаването. За Папи Ханс пък от сега се смята, че е с най-големи шансове да излезе като победител от риалитито.  \r\n\r\n  Двете заклети врагини Ваня Костова и Ева Найденова, известна още като Ева от „Тоника”, се били разписали срещу еднакви хонорари – по 100 000 лева. Малко по-малко – 80 бона, щял да прибере и любимият на Гала – Стефан. Първоначално му били предложили далеч по-скромна сума, но той обявил, че няма да си мръдне пръста за нея, тъй като е сериозен бизнесмен, който и без „ВИП Брадър” печели добре. Ето защо продуцентите вдигнали залога. Присъствието му в къщата обаче хвърлило в паника влюбената Гала. Тя била изключително притеснена, че екипът може би е подготвил сериозна провокация за мъжа ѝ. Притеснявала се, че в къщата ще влезе и бившата му съпруга, която ще извади на светло много кирливи ризи на тв водещата. Звездата от „На кафе” била на ръба на нервна криза, че в шоуто ще бъде унищожен личният ѝ имидж, граден с години.   \r\n\r\n  Бившият затворник Ванко 1 също е сред звездите в предаването. Той се навил да участва срещу 80 000 лева. Искал повече, но ударил на камък и се примирил и с тази сума. Най-много пари са предвидени за двете семейства, които ще влязат в Къщата. Това са Петко и Яна Димитрови и Орхан Мурад заедно с жена си Шенай и дъщеря си Сузанита. Всяко от тези семейства ще вземе по 120 бона. Очаква се най-малката участничка – Сузанита, да събере най-много критики поне в първите епизоди на шоуто. \r\n\r\n  Дни преди старта екипът обяви участие и на известна писателка. В книгите си тя проповядвала философията на единението на тялото с ума. Томчетата ѝ били изключително популярни като плажно четиво. Предполага се, че може би е Людмила Филипова, която най-вероятно се е договорила поне за 100 бона, за да влезе в Къщата. Филипова обаче отрече пред „Уикенд”, че ще участва. \r\n\r\n  Другата знаменитост, която влиза със сигурност, е Лора Караджова. Нейният хонорар е 70 000 лева. Певицата настоявала за 100 бона, но накрая склонила да получи по-малко пари с уговорката да й платят половината сума предварително, което вече се е случило. В последния момент стана ясно, че ще участва и актьора Веселин Плачков. Той също ще получи 70 000 лева хонорар. Носят се слухове, че в предаването ще участва и Мира Добрева, които също не са потвърдени. Тя настоявала за 100 000 лева. \r\n \n\t\t\t\t\t\t", "date": "2018.09.05", "title": "Вижте хонорарите на най-евтините участници в новия ВИП Брадър "}
{"url": "http://www.bnews.bg/article/248199-iznenada_sis_industriys_ne_bila_na_minyu_staykov_a_na_komshiya_na_boyko_v_bankya", "text": "\n Само през август „СИС ИНДУСТРИЙС“ е сменила собствеността си два пъти. Браво на прокурорите и ДАНС дето са дебнели в храстите. \r\n\r\n Основната атакувана от полиция, Специализирана прокуратура, НАП и други чикибойци фирма днес – „СИС индустрийс“ вече е собственост на физическото лице Стефан Горинов – очевидно подизпълнител на Миньо Стайков, ако се съди по общи земеделски проекти. \r\n\r\n „СИС индустрийс“ е прехвърлена два пъти за една седмица през юли, с вписване в ТР от август. Докато прокуратурата, нали, уж е следила, контролирала и чакала да удари. \r\n\r\n А това е „централата“ на ЕТ „СТЕФАН ГОРИНОВ-КОМЕРС“ в…Банкя, пише Афера.бг. \r\n \n\t\t\t\t\t\t", "date": "2018.09.05", "title": "Изненада: „СИС ИНДУСТРИЙС“ не била на Миню Стайков, а на комшия на Бойко в Банкя"}
{"url": "http://www.bnews.bg/article/248187-i_v_radev_namekna_kato_tsv_tsv_mozhe_i_da_nyama_ostavki_trenerat_shte_kazhe", "text": "\n \"Ние си подадохме оставките, а какво ще стане - решава капитанът, има си ръководство на футболния отбор в парламента\", това заяви министърът на вътрешните работи в оставка пред журналисти в Народното събрание. \r\n\r\n На въпрос дали може да се стигне до невнасяне или неприемане на трите оставки - неговата и на колегите му Николай Нанков и Ивайло Московски, той отговори: \r\n\r\n \"Някаква спекулация очаквате от мен. Моята отговорност и тази на колегите беше да си подадем оставките и ние го направихме. Има кой да решава, има капитани - ако използвам футболна терминология - има си треньори, има си ръководства на футболния отбор в парламента и те да решават. А такива трагедии е имало и преди. Сещам се, че на Бяла като се обърна автобуса, имаше 19 убити. Да сте чули за някаква оставка? Румен Петков беше министър, Тройна коалиция. Ние правим нещо различно. Каквото решат депутатите, каквото реши капитанът на отбора - ние го правим\". \r\n\r\n По думите му това, което тримата са направили с подаването на оставките, никога не е правено като ход в политиката. \r\n\r\n \"Няма подобни примери, не са го правили други. Аз специално за МВР нямам повод да се притеснявам - ние сме направили възможното със случая в Своге\", каза още Радев и посочи, че МВР е направило всичко и за намаляване на пътнотранспортните произшествия. \"За първи път от миналата година кривата е надолу - ние намаляваме броя на загиналите, пострадалите, осакатените. Това е голямата цел в този сектор от отговорността ми. И за това благодаря и на колегите. Може би капитанът, или министър-председателят, или колегите от ГЕРБ смятат, че темпото трябва да е по-високо - да, добре. Но ето, въпреки това се случат толкова много жертви. Така се прави\", допълни Радев, цитиран от \"Фокус\". \r\n\r\n По-рано регионалният министър Николай Нанков, който получи най-много подкрепа да остане на поста, заяви, че  \r\n\r\n Припомняме, че   особено тази на Нанков, това вече било играно и с Теменужка, и с Бисер Петков. \r\n \n\t\t\t\t\t\t", "date": "2018.09.05", "title": "И В.Радев намекна като Цв. Цв. - може и да няма оставки, тренерът ще каже!"}
{"url": "http://www.bnews.bg/article/248195-dayana_izbyagala_ot_blizkite_si_treti_den_ya_nyama", "text": "\n ОДМВР-Варна издирва непълнолетната ДАЯНА АНГЕЛОВА СВЕТОСЛАВОВА на 15 години, избягала от близките си в района на Автогара - Варна около 22:00 часа на 02.09.2018 г. и от тогава е в неизвестност. \r\nМомичето е на видима възраст около 15-17 години, висока е 170 см, със слабо телосложение.  Лицето й е продълговато, косата - черна и дълга, с кафяви очи и мургава кожа. \r\nПри изчезването си ДАЯНА АНГЕЛОВА СВЕТОСЛАВОВА е била облечена с панталон тип шалвари с черни и бели цветове, фланелка с къс ръкав – бяла на цвят и дънково яке, носи черна кожена раница със закачено от страни кафяво мече. \r\nАпелираме към гражданите, които имат информация за местонахождението на момичето да позвънят на телефон 112 или да подадат сигнал в най-близкото поделение на МВР.  \r\n  \r\n  \r\n \n\t\t\t\t\t\t", "date": "2018.09.05", "title": "Даяна избягала от близките си, трети ден я няма!"}
{"url": "http://www.bnews.bg/article/248178-zov_za_pomosht_26_godishno_momche_se_bori_za_zhivota_si", "text": "\n 26-годишният Йордан Петров от Павликени се бори с коварна болест и се нуждае от помощ, за да живее. \r\n\r\n Диагнозата му е Ходжкинов лимфом трети стадий, за която турската клиника \"Anadolu Johns Hopkins Medicine\" дава шансове за излекуване. \r\n\r\n Йордан получава тежката новина през 2016 година. Семейството му успява да събере сумата от 50 хиляди лева и той преминава курс на лечение от 12 химиотерапии в рамките на 6 месеца. \r\n\r\n Резултатът е впечатляващ, лечението на Данчо е успешно. Еуфорията и радостта са огромни, но за кратко. Докато не идва денят на контролния ПЕТ скенер, който показва, че за огромно съжаление болестта рецидивира и се налага спешно по-продължително лечение с много тежки химиотерапии и трансплантация на стволови клетки. \r\n\r\n Борбата продължава и бяха събрани 110 хиляди лева за трансплантация. Всичко тогава върви по план, Данчо се възстановява и изследванията показват, че всичко е наред. Но при контролен ПЕТ скенер, се установява, че болестта отново се е завърнала. \r\n\r\n Необходимо е младият мъж да започне ново скъпоструващо лечение, което се състои от химиотерапии и имунотерапия. Лекуващият професор препоръчва то да бъде последвано от алогенна трансплантация, цената на която е изключително висока - близо 400 хиляди лева.  \r\n\r\n В момента се провеждат няколко благотворителни инциативи в подкрепа на Йордан, сред които и онлайн базар във Фейсбук, в който участват близо 2500 души. \r\n\r\n В родния му град Павликени са поставени няколко кутии, в които добри хора да дарят средства. Проведоха се и два благотворителни концерта. \r\n\r\n На 16 септември се организира базар за книги във \"Галерията\" (Велико Търново). \r\n\r\n Може да подкрепите Йордан чрез следните сметки: \r\n\r\n ДСК \r\n\r\n клон 0408, гр. Павликени, пл. \"Свобода\" 6 \r\n\r\n Титуляр на дарителската сметка: Йордан Огнянов Петров \r\n\r\n BG48STSA93000023630269 - BGN \r\n\r\n BG41STSA93000023630298 - EUR \r\n\r\n BG09STSA93000023630292 - USD \r\n\r\n BIC код - STSABGSF \r\n\r\n PayPal: pg71@abv.bg \r\n\r\n Средства се събират и в сайтовете Gofundme и Helpkarma \r\n\r\n Екипът на БиНюз и близките на Йордан предварително благодарят на отзовалите се. \r\n \n\t\t\t\t\t\t", "date": "2018.09.05", "title": "ЗОВ ЗА ПОМОЩ! 26-годишно момче се бори за живота си!"}
{"url": "http://www.bnews.bg/article/248174-lekari_raztalkuvaha_zagadachnata_usmivka_na_mona_liza", "text": "\n Лекари от болницата \"Бригам енд уиминс\" в Бостън обобщиха възможните заболявания на жената, нарисувана на картината \"Мона Лиза\" от Леонардо да Винчи, като според тях основното е намалена функция на щитовидната жлеза, съобщи Юрик алърт. \r\n\"Загадката на Мона Лиза може да бъде разрешена с обикновена медицинска диагноза - болест, свързана с намалена функция на щитовидната жлеза\",  твърди д-р Мандип Р. Мехра, директор на центъра по сърдечносъдови заболявания в бостънската болница. Той обобщи досегашните хипотези за болестите на Мона Лиза и предложи собствени интерпретации. \r\n\r\n През 2004 г. ревматолози и ендокринолози казаха, че плаки по кожата и подутина на дясната ръка насочват към нарушение в обмяната на липиди, наследствена хиперлипидемия и преждевременна атеросклероза. Според тях известната загадъчна усмивка се дължи на парализа на лицевия нерв. \r\n\r\n Д-р Мехра и съавторът му обаче са убедени, че силно намалената функция на щитовидната жлеза е много по-вероятна диагноза, защото Лиза Герардини е починала на 63-годишна възраст. Ако е страдала от сърдечносъдово заболяване и липидно разстройство, тя надали би живяла толкова, като се има предвид състоянието на медицината през XVI век. \r\n\r\n Външни признаци на хипотироидизъм са оредялата коса, пожълтялата кожа и възможнагуша, каквито се виждат на картината, уточни д-р Мехра. \r\nХраната на италианците през Ренесанса не е съдържала достатъчно йод. Затова на картините и скулптурите от този период често се виждат хора с гуша. \r\n  \r\nЛиза Герардини е родила малко преди да позира за портрета. Затова е възможно тя да е имала средродилно възпаление на щитовидната жлеза.  \r\n \n\t\t\t\t\t\t", "date": "2018.09.05", "title": "Лекари разтълкуваха загадъчната усмивка на Мона Лиза"}
{"url": "http://www.bnews.bg/article/248175-ruse_se_vklyuchva_v_kampaniyata_ubiy_skorostta_spasi_dete", "text": "\n Русе се включва в кампанията \"Убий скоростта, спаси дете\", съобщиха от общинската администрация. \r\n\r\n Целта на кампанията е да засили вниманието на шофьорите и обществото към застрашителния брой пътни произшествия, чиито жертви са деца, да напомни, че една спестена секунда на пътя не струва колкото живота на едно дете. \r\n\r\n През последните няколко години, чрез изпълнението на редица инфраструктурни проекти, Община Русе предприе мерки, с които да направи пешеходната зона в града по-безопасна за гражданите и най-вече за децата. \r\n\r\n В града предстои да се монтират информационни табели на ключови кръстовища и в близост до училища. На задните стъкла на превозните средства от градския транспорт ще се позиционират стикери с логото на \"Убий скоростта, спаси дете\". \r\n\r\n Официалната част на кампанията ще се състои на 14 септември, от 11 часа. Тогава ще бъдат боядисани четири броя пешеходни пътеки на натоварени кръстовища в града - две на бул. \"Цар Освободител\" и две на ул. \"Плиска\". В ефира на радио FM+, редица известни личности, сред които Теди Москов, Калин Врачански, Михаела Маринова, Ути Бъчваров, Юлиян Вергов, Георги Господинов, Хилда Казасян и други, ще призовават към толерантност на пътя. \r\n\r\n Сред градовете, подкрепили инициативата, са още София, Бургас, Варна, Сливен, Благоевград, Велико Търново и Стара Загора. \r\n \n\t\t\t\t\t\t", "date": "2018.09.05", "title": "Русе се включва в кампанията \"Убий скоростта, спаси дете\"!"}
{"url": "http://www.bnews.bg/article/248169-tsigularyat_federiko_gulielmo_shte_gostuva_v_sofiya_s_ansambal_koncherto_de_kavalieri", "text": "\n Известният цигулар, познат с изпълненията си на барокова музика Федерико Гулиелмо ще гостува у нас заедно с ансамбъл \"Кончерто Де Кавалиери\". Той ще бъде водач и солист на италианския състав, който ще изнесе концерт пред столичната публика на 18 септември в Аулата на Софийския университет \"Св. Климент Охридски\" от 19:30 ч. \r\n\r\n Музикантите от \"Кончерто Де Кавариери\" ще пристигнат у нас с оригинални барокови инструменти или исторически копия, което създава уникална звукова атмосфера. Събитието се организира от \"Кантус Фирмус\" със съдействието на Италианския културен институт и с медийното партньорство на Класик ФМ радио. През последните години Гулиелмо си сътрудничи активно с ансамбъла и диригентът Марчело Ди Лиза с удоволствие го включва в проекта за гостуването в България. \"Той е голям специалист по венецианска барокова музика. Неговата международна кариера обхваща изключително широк кръг области в сферата на класическата музика\", споделя Ди Лиза в интервю за Класик ФМ радио. \r\n\r\n Федерико Гулиелмо е цигулар и диригент, който концертира в най-престижните зали и театри по света - \"Музикферайн\" във Виена, \"Уигмор Хол\" в Лондон, Società del Quartetto в Милано, Академия \"Санта Чечилия\" в Рим, \"Карнеги хол\" в Ню Йорк и много други. Роден в Падуа, музикантът завършва Музикалната консерватория \"Бенедето Марчело\" във Венеция. Печели много награди, включително първата награда на международния конкурс \"Виторио Гуи\" във Флоренция през 1991 година. Насърчаван от британския диригент Кристофър Хогууд, Гулиелмо се посвещава на музикална интерпретация със старинни инструменти, използвайки цигулки от бароковата и класическата епоха. През 1994 г. основава \"L'Arte dell'Arco\" - ансамбъл, специализиран във венецианската музика от 17-ти и 18-ти век. Активно се занимава с дирижиране на барокови опери и записва над 100 компактдиска за фирмите Deutsche Harmonia Mundi, BMG Classics, Chandos и много други. Редица негови записи получават признание от критиците в списания като \"Diapason d'Or\", \"Gramophone\", \"Fono Forum\" и др. \r\n\r\n Името на ансамбъл \"Кончерто Де Кавалиери\" произлиза от традицията на Кавалерите от Ордена на Свети Стефан, основан през Ренесанса в град Пиза, откъдето произхожда и диригентът Марчело Ди Лиза. \"Нашият ансамбъл бе създаден по време на обучението ми в Университета в Пиза. С моите колеги решихме да изградим мост между историята на града и музиката. Така се образува наименованието \"Кончерто Де Кавалиери\", казва диригентът. \r\n\r\n Пред софийската публика италианските музиканти ще представят творби от известните венециански композитори Антонио Вивалди, Томазо Албинони, Алесандро Марчело и Антонио Калдара - концерти за цигулка, трио-сонати, концерти за блокфлейта и др. \"В работата си винаги се опитваме да представяме тези произведения с доза съвременност, стремим се те да звучат актуално и днес. От 16 в. до сега са се случили толкова много събития. В изпълнението ние следваме авторските фрази със съзнанието за историческата епоха, но го правим с пулса и чувствителността на днешния ден. Това е най-голямото предизвикателство пред съвременния изпълнител на бароков репертоар\", споделя Марчело Ди Лиза. \r\n\r\n Специално участие в събитието ще вземат и млади български танцьори от школата по балет на Маша Илиева. Те ще представят исторически барокови танци по музиката на венецианските майстори. \r\n\r\n Билетите за концерта са на цени от 15 и 20 лв. и могат да бъдат закупени на касата на \"Кантус Фирмус\" в зала \"България\", която е отворена от днес - 3 септември, както и онлайн на TicketsBG.com. \r\n \n\t\t\t\t\t\t", "date": "2018.09.05", "title": "Цигуларят Федерико Гулиелмо ще гостува в София с ансамбъл \"Кончерто Де Кавалиери\""}
{"url": "http://www.bnews.bg/article/248171-shte_ni_iznenada_li_vremeto_do_kraya_na_sedmitsata", "text": "\n През следващото денонощие над страната ще има променлива облачност и на отделни места, главно в източните райони, ще има превалявания. Ще духа до умерен северозападен вятър. Максималните температури ще бъдат 25-30 градуса, в София - около 25 градуса. \r\n\r\n Над Черноморието ще духа умерен северозападен вятър. Облачността ще е променлива и на отделни места ще превали слабо. Максималните температури ще бъдат между 26 и 28 градуса. Температурата на морската вода ще бъде 25-26 градуса; вълнението на морето ще бъде 2-3 бала. \r\n\r\n Над планините ще има променлива облачност и на отделни места ще превали краткотраен дъжд. Ще духа умерен северозападен вятър. Максималната температура на височина 1200 м ще бъде около 19 градуса, на 2000 м - около 12 градуса. \r\n\r\n В петък ще преобладава слънчево време. Вятърът ще се задържи от северозапад, слаб, в Дунавската равнина и по Черноморието - до умерен. Дневните температури слабо ще се повишат и максималните ще бъдат 26-31 градуса. \r\nВ събота ще има по-значителни временни увеличения на облачността и главно в планинските райони в западната половина от страната след обяд ще превали и прегърми. Вятърът от северозапад ще отслабне и в повечето райони ще стихне. Дневните температури ще бъдат почти без промяна. \r\n \n\t\t\t\t\t\t", "date": "2018.09.05", "title": "Ще ни изненада ли времето до края на седмицата?"}
{"url": "http://www.bnews.bg/article/248177-manfred_veber_obyavi_ofitsialno_gotovnostta_si_da_oglavi_ek_dogodina", "text": "\n Председателят на групата на Европейската народна партия (ЕНП) в Европейския парламент Манфред Вебер обяви днес официално готовността си да се състезава за ръководител на Европейската комисия. \r\n\r\n Той написа в Туитър, че иска да бъде водещ кандидат на ЕНП и следващият председател на ЕК. Европа има нужда от ново начало и повече демокрация, добави той. Вебер обещава \"да върне Европа на хората\" и да възстанови връзката между гражданите и ЕС. По неговите думи днес оцеляването на ЕС е под въпрос, защото Общността е изправена пред вътрешни и външни изпитания. \r\n\r\n ЕНП открива от утре процедурата за избор на водещия си кандидат за следващ председател на ЕК. Председателят на комисията се избира от Европейския съвет и от ЕП на основата на резултатите от изборите за евродепутати догодина. \r\n\r\n Водещи кандидати бяха излъчени за пръв път на изборите за ЕП през 2015 г. и тогава най-голяма подкрепа събра Жан-Клод Юнкер (ЕНП). На 17 октомври изтича срокът за писмените заявки до ЕНП с други излъчени за вътрешнопартийната надпревара. На 8 ноември ЕНП с гласуване ще определи окончателния си състезател в съревнованието. \r\n\r\n В следващите седмици се очаква останалите политически групи в ЕП да започнат процеса по излъчването на водещи кандидати за председател на ЕК. Юнкер вече обяви, че не желае да води комисията за втори мандат. \r\n\r\n Вебер се ползва с категоричната подкрепа на канцлера Ангела Меркел - той е и представител на нейния Християн-демократичен съюз. Според някои съобщения обаче Франция ще заложи на Маргрете Вестагер, датски политик, комисар по конкуренцията, представител на либералните партии. \r\n \n\t\t\t\t\t\t", "date": "2018.09.05", "title": "Манфред Вебер обяви официално готовността си да оглави ЕК догодина!"}
{"url": "http://www.bnews.bg/article/248173-uchitelite_v_balgariya_izchezvasht_vid", "text": "\n Тази година първоначалните ни данни показват, че ще бъдат обезпечени всички учителски позиции, коментира пред журналисти в парламента министърът на образованието и науката Красимир Вълчев преди началото на новата учебна година. \r\nТой обясни, че традиционно има недостиг по някои дисциплини. Затова някои позиции ще бъдат обезпечени с т. нар. неправоспособни учители - хора, които нямат учителска правоспособност, другаде ще съчетават предмети, на трето място пенсионери ще останат да преподават една или няколко години след навършване на пенсионна възраст. \r\nОчакваме най-голям недостиг в системата на образование след десет години, коментира просветният министър. В момента все още имаме резерв, обясни той. Имаме учители, които са завършили предходни години, но са излезли или не са се включили в системата на образованието. Имаме резерв в малките населени места, където има негативни демографски процеси, посочи Вълчев. \r\n\r\n Министърът коментира, че недостигът на учители ще се задълбочава в следващите години и затова се увеличават възнагражденията, картографира се търсенето и предлагането на учителска работа. В някои райони, особено в големите градове, където има педагогически факултети, имаме излишък на учители, а в по-малките отдалечени населени места имаме недостиг и именно там увеличаваме финансирането, добави той. \r\n\r\n Също така Министерството предвижда да стартира национална програма в края на тази година или в началото на следващата, която да бъде своеобразна алтернативна пътека, по която хора, които не са учители, но желаят да преподават, да могат да влязат в училище и да бъдат подкрепени в период от една година да придобият педагогическа правоспособност, съобщи Красимир Вълчев. Също така предвиждаме и да имаме корпус от специално обучени учители, които да са се съгласили предварително да бъдат насочени към определени училища, в които най-трудно се намират учители, където е най-неблагоприятно да се работи, където има най-голяма концентрация на проблемни деца срещу по-високо възнаграждение, каза той. \r\n\r\n Министърът добави, че в момента се работи по голям програмен проект, финансиран от ЕК, който дава основание за развитие на такава дейност. \r\n \n\t\t\t\t\t\t", "date": "2018.09.05", "title": "Учителите в България – изчезващ вид!"}
{"url": "http://www.bnews.bg/article/248176-emil_radev_vavezhdat_se_obshti_pravila_za_onlayn_registratsiya_na_druzhestva_v_tseliya_es", "text": "\n Комисията по правни въпроси на Европейския парламент обсъди пакета за дружественото право, който съдържа две законодателни предложения. Едното е свързано с презграничните преобразувания, сливания и разделяния, а другото с въвеждането на общи правилa за използването на цифрови инструменти и процеси в областта на дружественото право. \r\n\r\n \"Въвеждането на такава система за целия Европейски съюз и въвеждането на максималния срок от 5 работни дни за регистрация на дружества ще бъде от голяма полза за малките и средни предприятия и ще подобри тяхната мобилност и конкурентноспособност\", заяви българският евродепутат Емил Радев, ЕНП/ГЕРБ, по време на провелата се дискусия. \r\n\r\n В момента само в 17 държави членки е налице изцяло онлайн процедура за регистрация на дружества. Съгласно новите правила дружествата ще могат да се регистрират, да създават нови клонове или да подават документи в търговския регистър по интернет във всички държави членки. Oнлайн регистрацията отнема средно половината от времето и може да бъде до 3 пъти по-евтина. Това ще спести между 42 и 84 милиона евро годишно на дружествата в Европейския съюз. \r\n\r\n Емил Радев подчерта, че използването на цифрови решения в дружественото право, следва да предвижда високи стандарти за защита от измами или злоупотреби. Трябва да има повече прозрачност относно собствеността на фирмите и третите лица (инвеститори, граждани, други дружества) трябва да имат достъп до информацията за дружествата, съдържаща се в регистрите, като този достъп бъде безплатен. \r\n\r\n В тази връзка, предложението за Директива съдържа възможност за задължителен контрол по отношение на идентификацията; правила за лишаване на директорите на дружеството от права; участие на органи по удостоверяване - нотариуси, длъжностни лица по вписване или други публични и контролни органи. \r\n\r\n Предстои Комисията по правни въпроси да изработи предложения за изменения, с които да се подобри направеното законодателно предложение. \r\n \n\t\t\t\t\t\t", "date": "2018.09.05", "title": "Емил Радев: Въвеждат се общи правила за онлайн регистрация на дружества в целия ЕС!"}
{"url": "http://www.bnews.bg/article/248159-potres_v_turtsiya_zhenyat_i_12_godishni_detsa", "text": "\n В Турция наскоро нашумя един скандален случай. Фотографът Онур Албайрак снима сватби от 17 години насам, пише \"Шпигел\" и представя героя на историята като симпатичен и уравновесен човек, който вдъхва доверие. Случката, в която е замесен, е следната. Албайрак трябвало да снима сватбено тържество в природния парк \"Тургут Йозал\", разположен недалеч от анадолския град Малатия. Още в началото на снимките обаче фотографът забелязва, че невестата гледа тъжно и цялата трепери от страх. Въпросът на колко е години явно я хвърля в смут. Онур Албайрак се обръща към жениха и му казва: \"Не снимам малолетни булки, това е мой принцип. Потърсете си друг фотограф\". \r\n\r\n След повторния му твърд отказ женихът агресивно се нахвърля срещу него. Онур Албайрак оставя настрана фотоапарата и му разбива носа, скицира случилото се \"Шпигел\" според публикации в турските медии. \r\n\r\n В Република Турция, която по конституция е светска държава, 15 на сто от момичетата биват омъжени преди да навършат 18 години, а 1% - и без да са навършили 15 години, отбелязва по-нататък изданието. И пояснява, че става дума за религиозни бракове, защото гражданските бракове в Турция са възможни едва след навършване на 18-та година. Проблемът е, че духовните лица, които сключват браковете, съвсем не са някакви тайно действащи фанатици, а имами, чиято дейност се финансира и контролира от държавата. Турската дирекция по вероизповеданията - \"Дианет\" - разполага с над 100 хиляди служители и бюджет от един милиард евро. \r\n\r\n В официално издадения в началото на годината религиозен наръчник изрично се посочва, че, според ислямските учени, най-ниската възрастова граница на полова зрялост при момчетата е 12 години, а при момичетата - 9 години. От тази възраст нататък момчетата и момичетата носели пълна отговорност в юридически, религиозен и сексуален смисъл - с други думи, те могат да се женят и без съгласието на родителите. \r\n\r\n Кучетата си лаят, керванът си върви \r\n\r\n Тези тълкувания предизвикаха вълна от протести в Турция, така че в крайна сметка се наложи авторите на наръчника да го свалят от интернет. Но кучетата си лаят, а керванът си върви... За децата, които биват омъжвани или женени още съвсем невръстни, всичко това остана без последствия. В Турция детските бракове си остават възможни. След като фотографът Онур Албайрак намери смелост публично да застане срещу тази порочна практика, в очите на мнозина той се превърна в герой, посочва \"Шпигел\". \r\n\r\n Всъщност, героичната намеса на фотографа така и не успя да предотврати сватбата на 15-годишното момиче. Сватбената двойка просто останала без снимки от парка \"Тургут Йозал\". \r\n\r\n \"Пак така бих постъпил, ако трябва. Да се сключват бракове с деца означава да се издевателства над малолетни\", пише във Фейсбук два дни след случая Онур Албайрак. \r\n\r\n След произшествието в парка обаче, негови приятели дни наред охранявали ателието му, за да го защитят от евентуални нападения. \r\n\r\n Във Фейсбук фотографът беше отправил и призиви към турските шивачи да не шият сватбени костюми за малолетни, а турските фризьори - да не правят сватбените прически на малолетни булки. \r\n\r\n \"Фактът, че си затваряме очите, е най-големият ни враг и той е толкова голям, че трудно ще го преборим\", пише Албайрак. \r\n\r\n Междувременно обаче той е замлъкнал. Изтрил е всички постинги по случая от профила си. И не дава интервюта - твърди, че вече нямал нищо общо със случая. \r\n\r\n \"Знае се, че е разпитван от полицията. И по всичко личи, че някой е отвърнал на удара\", заключава сп. Шпигел\". \r\n\r\n   \r\n\r\n   \r\n \n\t\t\t\t\t\t", "date": "2018.09.05", "title": "ПОТРЕС! В Турция женят и 12 - годишни деца ..."}
{"url": "http://www.bnews.bg/article/248161-yaponiya_testva_kosmicheski_mini_asansyor", "text": "\n Японски специалисти, които работят над създаването на космически асансьор, скоро ще тестват негова миниатюрна версия, предаде Франс прес. \r\n\r\n Учени от университета Шизуока се надяват да преместят кутия, дълга 6 см, широка 3 см и висока също 3 см, по 10-метров кабел, обтегнат между два малки спътника в космоса. \r\n\r\n Ракета \"Н-2В\", пренасяща материала, трябва да бъде изстреляна на 11 септември от космодрума на остров Танегашима. \r\n\r\n \"Става въпрос за първия в света експеримент, който тества движението на асансьор в космоса\", заяви говорител на университета. \r\n\r\n Преместването ще бъде проследено с камери, инсталирани на двата спътника. \r\n\r\n Виждането за космически асансьор, който изминава хиляди километри по кабел до станция в геостационарна орбита, датира от 19-и век и принадлежи на основателя на съветската астронавтика Константин Циолковски. Идеята му хрумнала през 1895 г., след като видял Айфеловата кула в Париж. \r\n \n\t\t\t\t\t\t", "date": "2018.09.05", "title": "Япония тества космически мини асансьор"}
{"url": "http://www.bnews.bg/article/248162-dve_bmv_ta_se_udariha_chelno_ednoto_se_raztsepi_i_izgorya_s_shofyora", "text": "\n Един мъж загина, а мъж и жена са тежко ранени при челен удар между два леки автомобила БМВ на пътя между Русе и Силистра. \r\n\r\n Сигналът за инцидента, който е станал на разклона за село Сандрово, е подаден снощи около 20.42 часа, съобщиха от Областната дирекция на МВР в Русе. \r\n\r\n На прав участък са се ударили челно две БМВ-та, едното от които с разградска регистрация. След жестокия сблъсък едната кола се е разцепила и е пламнала. Шофьорът й е загинал на място. \r\n\r\n На място са изпратени екипи на полицията, пожарната и Спешна помощ. \r\n\r\n Возещите се в другата кола мъж и жена са закарани в тежко състояние с множество травми в русенската болница. \r\n\r\n Трети автомобил е бил ударен от разхвърчалите се части, но водачът му не е пострадал. Яшар Сюлейман разказа пред \"Русе Медия\", че не е видял самия удар, но в последния момент е забелязал на платното да лежи човек. За да не го удари, свил вляво, където налетял на откъсната гума с амортисьора на едното БМВ. В резултат спукал картер и счупил бронята си. \r\n\r\n \"Едната кола се е сцепила на две - предната част горя, задницата му, ей тук седи. Направо се сцепил на две. Доколкото разбрах, единият шофьор е от село Юпер\", каза Яшар. По думите му пострадалите били млади хора. \r\n \n\t\t\t\t\t\t", "date": "2018.09.05", "title": "Две БМВ - та се удариха челно, едното се разцепи и изгоря с шофьора!"}
{"url": "http://www.bnews.bg/article/248158-otneha_olimpiyskite_medali_na_oshte_dve_ruski_lekoatletki", "text": "\n Руските лекоатлетки Мария Абакумова и Татяна Лебедева бяха наказани допинг нарушения след повторни проверки на пробите от Олимпийските игри в Пекин през 2008 година и от Световното първенство по лека атлетика в Дегу през 2011 година. \r\n\r\n 32-годишната в момента копиехвъргачка Абакумова е санкционирана за четири години употреба на забраненото вещество \"туринабол\". \r\n\r\n Наказанието й влиза в сила от 18 май 2016 година, а всичките й резултати от 21 август 2008 до 20 август 2012 година са анулирани. Така тя губи сребърния олимпийски медал от Пекин 2008, както и световната си титла от Дегу 2011. \r\n\r\n Състезателката на скок дължина и троен скок Лебедева пък е наказана за две години от 12 септември 2016 година, а резултатите й от 18 август 2008 до 17 август 2010 година са анулирани. \r\n \n\t\t\t\t\t\t", "date": "2018.09.05", "title": "Отнеха олимпийските медали на още две руски лекоатлетки  "}
{"url": "http://www.bnews.bg/article/248168-nankov_ne_se_otkazvam_ot_ostavkata_si", "text": "\n \"Няма да оттегля оставката си - това беше правилният ход като личен акт и като акт на отговорност\", каза министърът на регионалното развитие и благоустройството в оставка Николай Нанков пред журналисти в Народното събрание. \r\n\r\n \"Актът, който направихме с двамата ми колеги, относно оставките беше абсолютно правилен. Това е волеизлияние след поискването на оставките от премиера Бойко Борисов. Това беше правилният ход. Все още съм министър в оставка и затова изпълнявам задълженията, които имам в това си качество. Това, което зависеше от мен, съм го направил и като личен акт, и като акт на отговорност. Но вина и отговорност са две различни неща\", обясни министърът, който дойде в НС за парламентарен контрол. \r\n\r\n На въпрос допуска ли, че може да остане на поста си, Нанков отговори: \"Не допускам нищо на този етап. Няма да оттегля оставката си - това беше най-правилната постъпка пред нас тримата.\" \r\n\r\n На въпрос дали ако на коалиционен съвет бъде помолен да остане, той отговори: \"Кой ще ме моли мен? Това даже е несериозно\". \r\n\r\n Коалиционен съвет е планиран за понеделник. \r\n\r\n От Обединени патриоти вече заявиха подкрепата си за Николай Нанков. Борислав Ячев от ВМРО каза по БНР, че е много голяма вероятността Нанков да запази поста си. Председателят на ПГ на ГЕРБ Цветан Цветанов пък подчерта подкрепата, която регионалният министър получава от много кметове. \r\n\r\n Коалиционните партньори обаче заявиха, че ако неговата оставка, както и оставките на другите двама министри (Валентин Радев и Ивайло Московски) бъдат внесени в парламента - те ще бъдат подкрепени с гласуване. \r\n\r\n Междувременно в отговор на депутатски въпрос Нанков каза, че пътищата, възлагани и строени през последната година и половина, са минали през най-стриктен контрол. От съветско време не бяха променяни нормите за проектиране на пътищата, но вече новата наредба за тази дейност е в етап на съгласуване, изтъкна той. \r\n\r\n Министърът в оставка отбеляза, че парите от бюджета са крайно недостатъчни, за добри, модерни пътища. Независимо че се отпускат и допълните пари, пътищата са в недобро състояние, призна той. По мнението му трябва да се промени моделът на финансиране и затова се въвежда толсистемата, чрез която тежкотоварните превозни средства ще осигуряват повече пари за поддръжката на пътищата. \r\n\r\n   \r\n\r\n   \r\n \n\t\t\t\t\t\t", "date": "2018.09.05", "title": "Нанков: Не се отказвам от оставката си!"}
{"url": "http://www.bnews.bg/article/248164-preglezhdat_bezplatno_za_risk_ot_tuberkuloza_v_plovdiv", "text": "\n Безплатен скрининг за риска от туберкулоза ще се проведе от 10 до 14 септември в Отделението по фтизиатрия на УМБАЛ \"Свети Георги\". Мотото на инициативата, която се провежда четири пъти в годината, е \"Седмица на отворените врати\" и в нейните рамки безплатно ще се извършват медицински консултации. На пациентите със съмнение за наличие на заболяването ще бъдат направени допълнителни изследвания, разказа завеждащият отделението д-р Веселин Давчев. \r\n\r\n Желаещите да се включат в безплатния скрининг трябва да го направят във времето от 08:00 до 13:00 часа, от 10 до 14 септември включително, на адреса на Отделението по фтизиатрия - бул. \"Пещерско шосе\" №66А, в съседство с Хирургичния блок на УМБАЛ \"Свети Георги\". Допълнителна информация за \"Седмицата на отворените врати\" може да се получи на телефон: 032 602 770. \r\n\r\n В предишния скрининг тази година - от 11 до 15 юни, се включиха 319 души от Пловдив и региона. От тях 119 са насочени за контролни прегледи, ренгтенови снимки и микробиологични изследвания на храчка. На по-голямата част - 113 човека, е направен туберкулинов кожен тест - познат като \"Пробата на Манту\". С него се открива инфекция с туберкулозната бактерия. данните съобщи завеждащият отделението д-р Веселин Давчев. \r\n\r\n След изброените изследвания е установено, че има 15 болни със съмнение за заболяването. От тях трима са диагностицирани с активна туберкулоза и са хоспитализирани, за да им се проведе активно лечение. Останалите 12 са с латентна форма на болестта и при тях вече се провежда химиопрофилактика. \r\n \n\t\t\t\t\t\t", "date": "2018.09.05", "title": "Преглеждат безплатно за риск от туберкулоза в Пловдив"}
{"url": "http://www.bnews.bg/article/248124-viktoriya_i_detsata_na_koritsata_na_vogue", "text": "\n Семейство Бекъм е една от най-влиятелните фамилии на Острова след кралската. Ето защо тяхната поява върху корицата на великобританския VOGUE не е изненадваща. Въпросът обаче, който всички си задават е, къде е Дейвид? \r\n\r\n Виктория позира с четирите им деца на първата страница на новия брой на модната библия. И официалното обяснение е, че от женското списание нямат навика да слагат мъже на корицата и това се случва изключително рядко. За това пък той е до най-любимите си хора на страниците. \r\nПред VOGUE, Виктория споделя, че фотосесията за модната библия има за цел да “отпразнува богатата и вдъхновяваща история на една от вечните модни икони… именно мен, Виктория Бекъм”. Ето защо, тя заснема и специално видео, в което показва една своя по-различна страна. \r\nИзвестната със своята сдържаност госпожа Бекъм се развихря пред камерата и е доста закачлива. Тя се самоиронизира и дори се шегува с някои от моделите си, които е създала през годините. \r\nДвойката повдига завесата и проговаря за един много болезнен момент за фамилията – слуховете, че двамата с Дейвид са пред развод. Виктория споделя, че двамата са събрали децата и са били повече от открити с тях. \r\n“Виктория и Дейвид са много откровени с децата си. Те ги събраха и коментираха пред тях тези ужасни и болезнени слухове. Виктория бе категорична: Татко не е неверник!,” разкрива приятел на семейството. Той добавя, че макар публично звездите да се смеят на спекулациите, приемат доста лично и сериозно всички подобни слухове у дома. \r\n \n\t\t\t\t\t\t", "date": "2018.09.05", "title": "Виктория и децата на корицата на VOGUE"}
{"url": "http://www.bnews.bg/article/248172-predstaviteli_na_yuzhna_i_severna_koreya_dogovaryat_nova_dvustranna_sreshta_na_varha", "text": "\n Южнокорейска делегация разговаря в Пхенян със севернокорейски служители за уреждане на нова среща на върха между двете страни по-късно този месец, предадоха Асошиейтед прес и Ройтерс. \r\nЮжнокорейски служители се надяват, че еднодневното посещение ще върне импулса след споразумението за денуклеаризация между САЩ и Северна Корея, постигнато на среща на върха в Сингапур през юни. \r\nПреговорите между Вашингтон и Пхенян са блокирани, откакто американският президент Доналд Тръмп отмени посещение на държавния секретар Майк Помпейо в Северна Корея миналия месец. \r\nЮжнокорейската делегация, оглавявана от президентския съветник по националната сигурност Чун Юи-йон, проведе кратка среща с бившия шеф на севернокорейското разузнаване Ким Йон-чхол, който преговаря със САЩ по ядрените въпроси, и председателя на севернокорейския комитет по междукорейските въпроси И Сон-гуон, заяви канцеларията на южнокорейския президент Мун Дже-ин. \r\nОчаква се южнокорейските пратеници да проведат още разговори в Пхенян, но не е ясно дали ще се срещнат със севернокорейския лидер Ким Чен-ун. \r\nКанцеларията на Мун Дже-ин каза, че делегацията ще носи лично писмо за Ким. Според южнокорейския президент пратениците са натоварени с решаваща задача в \"много важно време\", което може да определи перспективите за траен мир на Корейския полуостров. \r\n \n\t\t\t\t\t\t", "date": "2018.09.05", "title": "Представители на Южна и Северна Корея договарят нова двустранна среща на върха"}
{"url": "http://www.bnews.bg/article/248166-vinoven_li_e_za_katastrofata_grigor_grigorov", "text": "\n Григор Григоров, шофьорът на автобуса, който се преобърна в дере край Своге, все още не може да си спомни какво е станало в момента на катастрофата. За момента единствените данни за скоростта, с която се е движил автобуса преди инцидента, са от тахографа. \r\n\r\n Записващото устройство може да бъде използвано като свидетелство за скоростта, но трябва да има допълнителни данни като информация за спирачен път или чрез изследване на деформации по превозното средство, коментира адвокатът на Григоров Христо Ботев в студиото на „Здравей, България”. Причината е, че тахографът може да покаже скоростта в определени етапи на пътуването, но не и в точния момент преди удара. Водачът на автобуса вече заяви, че ако е виновен, ще понесе отговорност за поведението си на пътя, но аз ще настоявам за всеобхватно разследване и ако има и други виновни, те също да понесат отговорността, допълни юристът. \r\n\r\n Ботев дава пример с катастрофа на тежкотоварен автомобил на същото място през април, когато мантинелата е паднала и не е била възстановена. Ако предпазващото заграждение беше качествено и здраво, щеше ли да настъпи тази трагедия, попита Христо Ботев. \r\n \n\t\t\t\t\t\t", "date": "2018.09.05", "title": "Виновен ли е за катастрофата Григор Григоров?"}
{"url": "http://www.bnews.bg/article/248165-katalunsko_debri_shte_se_igrae_v_mayami", "text": "\n Каталунските Барселона и Жирона ще изиграят мача си от 20-ия кръг на испанската Ла Лига в Маями. \r\n\r\n Припомняме, че преди началото на сезона елитната дивизия на Испания подписа договор с американска компания, според който поне по един мач от първенството в следващите 15 години ще се играе в САЩ. \r\n\r\n Футболистите на всички отбори официално се обявиха против и заплашиха, че може и да се стигне до по-сериозни действия като стачка и отказ да излязат на терена. \r\n\r\n Въпреки това, почти сигурно първият мач от първенството в САЩ ще се изиграе на 27 ануари 2019-а. \r\n\r\n Той е домакинството на скромния каталунски Жирона срещу гранда Барселона. \r\n\r\n Ситуацията изглежда някак абсурдна, защото разстоянието между двата града е 103 км, но ще се наложи отборите на пропътуват по 7500 км в посока. \r\n\r\n Жирона е собственост на \"Сити Футбол Груп\", която притежава няколко отбора из целия свят, включително и английския шампион Манчестър Сити. \r\n\r\n Именно собствениците на Жирона са предложили мачът им с Барселона да се изиграе отвъд океана, а причината естествено е финансова. \r\n\r\n Вместо на 13-хилядният \"Монтиливи\", мачът ще се играе пред 65 хиялди в Маями. Билетите там ще бъдат завишени, а всеки ще иска да гледа Меси и компания. \r\n\r\n Сумата за телевизионните права на подобен мач също ще бъде по-висока, което е от решаващо значение за собствениците. \r\n\r\n Според първоначалните изчиселния, Жирона ще спечели 4 милиона евро повече, ако изиграе подобен мач в САЩ. \r\n\r\n За да потушат гнева на феновете си, от Жирона ще осигурят безплатен полет на 1500 от притежателите на сезонни карти за мачовете на клуба. \r\n\r\n Очаква се все повече мачове от топ първенствата на Европа да започнат да излизат извън пределите на континента, а преди време се заговори и за преместването на финали на турнири като Шампионска лига, а причината разбира се е финансова. \r\n \n\t\t\t\t\t\t", "date": "2018.09.05", "title": "Каталунско дебри ще се играе в Маями"}
{"url": "http://www.bnews.bg/article/248170-ekskluzivno_geshev_progovori_minyu_stoykov_i_oshte_deset_sa_zadarzhani", "text": "\n Над 10 души са задържани за 24 часа по акцията със следствените действия около \"Винпром Карнобат\" ООД, \"СИС Индъстрийс\" ООД и \"Топаз МЕЛ\" ООД. Това съобщи зам.-главният прокурор Иван Гешев. \r\n\r\n По информация на зам. - главният прокурор сред задържаните е и бизнесменът и собственик на винпром и земеделски дружества Миню Стайков, макар и да не го потвърди категорично. Освен него се разпитват негови служители, както и членове на семейството му. До момента няма повдигнати обвинения. \r\n\r\n Акцията е за укриване на данъци и пране на пари. \r\n\r\n В петък спецпрокуратурата удари и схеми за укриване на данъци в бизнеса на хотелиерите Ветко и Маринева Арабаджиеви. Дъщеря им Александра беше омъжена за сина на Миню Стайков. Гешев обаче отрече двете разследвания да имат нещо общо. \r\n\r\n Делото е образувано отпреди 2 месеца.  \"Ще видите преди 2 месеца в медиите публикации за открита фабрика за незаконно производство на цигари в Карнобат с изключително модерно оборудване, може би най-доброто в България\", обясни Иван Гешев. \"Капацитетът им е 1000 мастърбокса в един цикъл, който е от 5 дни. Това означава, че печалбата е била по 1,5 млн. на черно на седмица, по цени държавни е по-голяма - 6 млн. на месец\", разясни още Гешев. \r\n\r\n  \"Работниците са довеждани от Армения, не са излизали от фабриката докато работят, имало е спални помещения, кухня, фитнес. Сградата е собственост на сина на кмета на Карнобат, дадена е под наем на фирма - традиционно в такива случаи той е или чужденец или социално слаб, който не знае нищо\", продължи шефът на спецпрокуратурата. \r\n\r\n Една от линията на разследването е, че пари от незаконната дейност са изпирани през винпрома. Все още е трудно да се каже каква е щетата за държавния бюджет. Претърсвания в момента вървят на 6-7 адреса, коментира още Иван Гешев. \r\n\r\n На място в Карнобат и околните населени места е зам-главният прокурор по разследването Борислав Сарафов, за да оказва методическа помощ. Правят се проверки на фирми от НАП и митниците. Проверява се и дали \"Винпром Карнобат\" е декларирал правилно пред държавата произведеното. \r\n\r\n Иван Гешев обясни, че утре ще са ясни доказателствата и дали ще се повдигнат работни обвинения срещу някои от задържаните лица. \r\n\r\n Гешев поясни още, че по данни на разследващите, щетата по делото Арабаджиеви не е като в началото се смяташе около 600-700 хил. лв., а 6-8 млн. лева невнесено ДДС. \r\n\r\n   \r\n \n\t\t\t\t\t\t", "date": "2018.09.05", "title": "ЕКСКЛУЗИВНО! Гешев проговори: Миню Стойков и още десет са задържани!"}
{"url": "http://www.bnews.bg/article/248157-ninova_nakazana_v_ns_za_obida_kam_gerb_shayka_17_dushi_ubihte", "text": "\n 17 души убихте и днес трябваше да им решим проблема, а вместо това слушаме един творец за личностния му принос към България. Това каза лидерът на БСП Корнелия Нинова от трибуната на Народното събрание в отговор на декларация от ГЕРБ, прочетена от Вежди Рашидов. \r\n\r\n \"Тази декларация беше най-силното доказателство защо този парламент е изчерпал своята същност. Каква политика имаше в тази декларация? Какво решение за проблеми на българи? В нея имаше омраза, лични нападки и квалификации към председателя на опозицията. Когато се изправихме не срещу вас, колеги, а срещу олигархчината система от която сте част, сме си дали сметка какво ни чака. Не разбирам защо се обиждате, когато цитираме Антон Тодоров - \"шайка\". Един от вас смята, че вие сте шайка и много хубаво ви описва. Ние сме 1 млн. българи - аз не съм Корнелия Нинова тук, представлявам 1 млн. българи. Това сме ние. Така че спрете с разделението, омразата и противопоставяне на българи срещу българи. Всеки тук представлява наши сънародници\", коментира Нинова. \r\n\r\n \"Как ме нарекохте, \"парламентарна манекенка\", заради снимките с животните. Извършихте престъпление спрямо българските собственици на животни и вашите нападки за снимките с тях няма да измият вината ви. До последния ден ще седим до тези хора\", каза още лидерът на БСП. \r\n\r\n Тя посочи, че културата и образованието са в основата на всяка идентичност. Ако тях не опазим за българския народ, значи нищо не сме свършили. \r\n\r\n \"Днес трябваше да се гледа Законът за пътищата. 17 души убихте и днес трябваше да им решим проблема. Вместо това да е мястото, на което се прави политика, днес чухме апогей на един творец за личния му принос към България. Тук не е мястото за това. Тук е мястото за политика. И днес трябваше да решим проблема със Закона за пътищата, за да няма още инциденти като Своге\", каза още Нинова. \r\nПредседателят на Народното събрание Цвета Караянчева отправи устна забележка на лидера на БСП Корнелия Нинова след нейното изказване като отговор на декларацията на Вежди Рашидов. \r\n\r\n \"Г-жо Нинова, вие отправихте обвинение от една цяла парламентарна група и над 1 млн. избиратели, затова съм принудена да ви накажа по член 156 т. 2 със забележка\", каза Караянчева. \r\n \n\t\t\t\t\t\t", "date": "2018.09.05", "title": "Нинова наказана в НС за обида към ГЕРБ: Шайка, 17 души убихте!"}
{"url": "http://www.bnews.bg/article/248167-koe_e_nay_mrasnoto_myasto_na_letishtata", "text": "\n Колкото и неочаквано да звучи, най-мръсното място на летищата са пластмасовите контейнери за лични вещи, които се използват при проверката за сигурност. Ново изследване показва, че тези съдове предоставят чудесна среда за развитие на микроби и разпространение на вируси. \r\n\r\n В мащабното проучване са изследвани тоалетните, перилата, информационните екрани и играчките в зоните за деца. Най-мръсни обаче се оказват контейнерите за багаж, в половината от които са открити вируси. \r\n\r\n За да се ограничи разпространението им, здравните власти препоръчват на пътуващите да използват дезинфектант и да си мият по-често ръцете. \r\n \n\t\t\t\t\t\t", "date": "2018.09.05", "title": "Кое е най-мръсното място на летищата?"}
{"url": "http://www.bnews.bg/article/248163-parvo_v_bnews_ekskluzivna_informatsiya_ot_prokuraturata_za_razsledvaneto_na_tragediyata_svoge", "text": "\n Пресцентърът на Прокуратурата на Република България предоставя следната информация за осъществените досега действия по разследването на тежкото произшествие на пътя Своге – София: \r\n\r\n С постановление на главния прокурор, разследването е възложено на Националната следствена служба. Сформирани са екипи от следователи, както и екип от наблюдаващи прокурори от Окръжна прокуратура София. До настоящия момент /04.09.2018 г./ са проведени разпити на над 60 свидетели. Назначени са 22 експертизи, извършени са 7 огледа на местопроизшествието и е приобщена документация от над 120 класьора. Като свидетели са разпитани всички пострадали лица, чието здравословно състояние позволява това, всички членове на Държавната приемателна комисия за установяване на годността на строежа /пътя/, служители на Агенция „Пътна инфраструктура“ /вкл. председателя на УС на АПИ и член на УС на АПИ, към момента, както и бивш председател на УС на АПИ/. \r\n\r\n Разпитан е и министърът на регионалното развитие и благоустройството, който е предал за нуждите на разследването значителен обем относими документи. Проведени са разпити на управителя на дружеството, упражнявало строителен контрол на обекта, на управителя на дружеството, изготвило проектната документация, както и на упълномощения представител на ДЗЗД „ Трейс - Своге“. Проведен е разпит и на управителя на „ Мегаинвест холд“ ЕООД. Досега са назначени 20 съдебномедицински експертизи, включително такава експертиза за установяване на здравословното състояние и вида на телесната повреда на обвиняемия водач на автобуса, както и съдебно- химическа експертиза за определяне наличието алкохол и упойващи вещества на кръвните проби на обвиняемия. Назначена е и експертиза за установяване на техническата изправност на автобуса към момента на възникване на ПТП, като при необходимост вещите лица ще ползват съдействие от представители на фирмата – вносител на тази марка автобуси. \r\n\r\n След първоначалния оглед на местопроизшествието /в деня на произшествието/, там са извършени и 3 допълнителни огледа, при които са иззети веществени доказателства - сравнителни образци от пътната настилка и от мантинелата. Извършени са също 3 огледа на веществени доказателства – на двата леки автомобила, участници в ПТП, и на автобуса. Превозните средства са иззети още с първоначалния оглед. \r\n\r\n Изисканите и получени досега документи от органите на досъдебното производство са: ​ - от Агенция „ Пътна инфраструктура“: всички документи в оригинал по възлагането и изпълнението на строеж: „Проект „България - Транзитни пътища V - ЛОТ 17“, рехабилитация на пътни участъци: път II – 16 „ Мездра- Елисейна“ от км 0+ 000 до км 22+ 544.90, път II – 16 „ Елисейна- Своге“ от км 22+ 544.90 до км 50 + 790л53, път II – 16 „ Своге- Нови Искър“ от км 50+790.53 до км 81 + 778.84 в трите му участъка; - от „Трейс Груп Холд“ АД: всички документи по изпълнението и разплащането на проекта, във връзка с участието им като партньори в ДЗЗД „ТРЕЙС – СВОГЕ“- изпълнител на обекта по договора; - от „ Мегаинвест холд“ ЕООД : същите документи по участието им посоченото ДЗЗД; - от Министерството на транспорта; - от Министерството на регионалното развитие и благоустройството; - от Началника на РПУ Своге; - от Изпълнителна агенция „ Автомобилна администрация“; - от „ Пътконсулт – 2000“ ЕООД: документи по строителен надзор. - от дирекция“ Национална система 112“- МВР - от кмета на Община – Своге; - от Областна дирекция на МВР София - сектор „ Пътна полиция“; - от Български институт по стандартизация; - от всички лечебни заведения, в които са настанени пострадалите лица и др. Изземването на относима документация продължава. \r\n\r\n Предстои назначаването на експертиза за съответствието на асфалтовата настилка и действителното състояние на пътя с установените изисквания и проектното задание, в хода на която ще бъдат изследвани иззетите при огледа проби /сравнителни образци/ от пътната настилка /състав, физикомеханични показатели, полируемост на твърдия материал и т. н./. Ще бъде назначена също и експертиза относно съответствието на мантинелата на пътя с установените стандарти, както и комплексна експертиза за причините за настъпилото произшествие. \r\n\r\n Експертизите относно състоянието и състава на пътната настилка и съответствието й със стандартите и заданието, както и относно съответствието на мантинелите на този път със стандартите за тях, ще бъдат възложени на вещи лица и съответни лаборатории, които не са в служебна зависимост с държавни органи /МРРБ, АПИ и др./ и не са свързани с търговски дружества, участвали в проектиране, изпълнение и надзор на пътния участък. \r\n\r\n Разследването продължава по всички версии – както относно отговорността на водача /и на превозвача/ за настъпилото ПТП, така и относно състоянието на пътя и начина на изпълнението му, като фактор, допринесъл за произшествието. По повод изнесена информация относно причини за забавяне на ремонта на пътния участък, Пресцентърът на ПРБ съобщава, че започването на такива действия вчера не е било поставяно в зависимост от „разрешенията\". \r\n  \r\n \n\t\t\t\t\t\t", "date": "2018.09.05", "title": "ПЪРВО В BNEWS! Ексклузивна информация от Прокуратурата за разследването на трагедията \"Своге\"!"}
{"url": "http://www.bnews.bg/article/248155-rashidov_kam_ninova_hodite_kato_parlamentarna_manekenka_na_fotosesii_s_makite_na_horata", "text": "\n Бившият министър на културата и депутат от ГЕРБ Вежди Рашидов прочете декларация-обръщение лично към соцлидерката Корнелия Нинова, обиден от нейните клевети през ваканцията за \"шайката крадци\" по адрес на управляващите. Той я захапа по повод обявеното вчера решение само двайсет депутати от левицата да дежурят в пленарната зала, а другите да обикалят в страната. \r\n\r\n \"Вие, госпожо, ходите като парламентарна манекенка да си правите фотосесии с мъките на хората! Радвам се, че в групата на БСП са повече от 20 човека. Вашата лидерка си чукна надницата и замина!\", обяви Рашидов. \r\n\"Взимам думата по повод атаките срещу ГЕРБ заради постоянните и нелепи изцепки по време на ваканцията. Не знам с какво право левите депутати си позволяват да отправят критики и публично да заклеймят управляващите от ГЕРБ с думите \"шайка крадци\". Кои сте вие да ни осъждате всички на гражданска смърт? Това е недопустима клевета. Като два мандата министър на ГЕРБ се чувствам засегнат. Като част от това управление докладвам, че е направена театрална реформа и залите сега са пълни, реконструирани са театърът във Варна, в Бургас, Сатиричния театър, Операта в Бургас и др.\", каза още Рашидов.  \r\nПо думите му по време на управлението на ГЕРБ са осигурени повече от 2 млн. лв. за българските библиотеки и 5 млн. лв. за българското кино.  \r\n\"А вие, г-жо Нинова, може ли като парламентарна манекенка да си правите пиар с мъките на хората? Аз познавам една друга шайка - шайка, която участваше в бандитската приватизация, шайка, която ограби държавата. Колко струва на българските данъкоплатци снимката с Горан Брегович? Явно досега не сте разбрали една простичка истина, че талант не се създава с пари, а се раждаш с него. Вашата агресия, г-жа Нинова, обижда човешкото достойнство\", каза още Рашидов. \"Лидерката на левицата, тъй като не може да пее и да пише, говори бездарни стихове\", коментира той. \r\n\"Горд съм, че моето изкуство носи зад граница слава на моята държава, заяви Рашидов. - От днес нататък няма да дам съгласието си чрез моето изкуство да се популяризира българската държава, за да предоставя тази възможност на вас и на вашите комсомолци.\" \r\n\r\n Припомняме, че вчера Нинова обяви, БСП напуска парламента и оставя в пленарна зала само 20 депутати. \r\n\r\n \"Двайсет червени депутати остават в залата, за да отстояват позициите на БСП, а останалите отиваме при българите и протягаме ръка за нов модел, заяви тя. \r\n \n\t\t\t\t\t\t", "date": "2018.09.05", "title": "Рашидов към Нинова: Ходите като парламентарна манекенка на фотосесии с мъките на хората!"}
{"url": "http://www.bnews.bg/article/248153-speysi_i_segal_nyama_da_badat_sadeni_za_seksualni_posegatelstva", "text": "\n Прокуратурата на окръг Лос Анджелис обяви, че няма да повдига обвинения в сексуални посегателства срещу актьорите Кевин Спейси и Стивън Сегал заради изтекла давност. \r\n\r\n Ново обвинение за сексуално посегателство срещу Кевин Спейси \r\n\r\n В делото срещу Спейси пълнолетен мъж твърди, че е станал жертва на сексуално посегателство от актьора през 1992 година. То бе заведено през април, но прокуратурата е стигнала до заключението, че давността по случая е изтекла. \r\n\r\n Подобно решение е взето и по дело, заведено от жена, която обвинява актьора Стивън Сегал в изнасилване през 1993 година.  \r\n \n\t\t\t\t\t\t", "date": "2018.09.05", "title": "Спейси и Сегал няма да бъдат съдени за сексуални посегателства"}
{"url": "http://www.bnews.bg/article/248156-15_godishnata_nikol_za_koyato_hilyadi_dariha_izgubi_bitkata_s_raka", "text": "\n 15-годишната Никол Георгиева от Велико Търново, която бе диагностицирана със Сарком на Юинг и хиляди българи даряваха за лечението й, е издъхнала снощи в турска клиника. \r\n\r\n Тъжната вест съобщи майка й Надя Костадинова в профила си във Фейсбук. \r\n\r\n \"Силното ми детенце...Бори се до последно със зъби и нокти...Господ ли?Няма такъв...\", написа съкрушената майка. \r\n\r\n Тежката диагноза бе поставена на Никол преди година. Последно момичето бе на химиотерапия в комбинация с имуно- и молекулярна терапия в Турция. Преди това специалисти във френския институт \"Густав Руси\" даваха надежда за успешно лечение, но не успяха да извършат операция и трансплантация на стволови клетки. \r\n\r\n Съдбата на Никол обедини хиляди българи от страната и в чужбина в десетки благотворителни кампании за събиране на средства за лечение. Семейството потърси съдействие и от Фонда за лечение на деца, но одобрението за финансиране бе дадено едва в средата на март т.г. Бе изпратен сертификат S2 за комплексно лечение за срок от 3 месеца и възможност за удължаване. \r\n\r\n Затова дарителската кампания бе прекратена, а родителите призоваха последвалите средства да бъдат пренасочени за лечение на 6-месечната Мартина, която се бори с левкемията. \r\n\r\n     \r\n \n\t\t\t\t\t\t", "date": "2018.09.05", "title": "15 - годишната Никол, за която хиляди дариха изгуби битката с рака!"}
{"url": "http://www.bnews.bg/article/248149-razkritiya_valeri_napadnal_volen_prav_i_toy_samo_otvarnal_na_udara_s_udar", "text": "\n \"Управлението е непрекъснато състезание, непрекъснато яздиш тигъра. На ГЕРБ няма за какво да се сърдим, ние сме избрали да бъдем с тях.\", това зами лидерът на \"Атака\" Волен Сидеров. \r\n\r\n По думите му ГЕРБ е една системна партия, докато Патриотите са асистемна партия. \r\n\r\n „Хората не искат декларации, искат действия. Напоследък чувам доста критични бележки, че нещата се движат бавно, че не се правят достатъчно неща за народа“, обясни Сидеров. Според него въпреки напредъка, който имаме като страна, политиците не трябва да се успокояват и да потъват в една Нирвана. \r\n\r\n „Да си в голяма партия в прегръдка и да не се задушиш е доста голямо начинание“, обясни той. \r\n\r\n Депутатът коментира и отношенията си с вицепремиера Валери Симеонов. \r\n\r\n „Аз не нападам пръв, но умея да се защитавам. Аз не се разправям с някой, а изнасям уроци. Който си вземе поука, получава добра бележка, който не – слаба“, категоричен бе Сидеров. По думите му не може да се лежи на лаври, защото ОП не са във властта, за да затварят заведения, а партията му си има идеология. \r\n\r\n „Атака има идеология, Атака е идея, с която аз съм се появил и съм привлякъл вниманието на много българи. Аз съм този, който непрекъснато удря камбанката да се замислим“, обясни политикът. \r\n\r\n Той разгледа властта като една въртележка. „Трябва всеки ден да си поставяш въпроса за какво съм тук“, посочи лидерът на Атака. \r\n\r\n Политикът коментира и оставките на министрите Нанков, Радев и Московски. Той обясни, че няма нищо драматично в това действие. \"Борисов е капитанът на отбора, той решава\", заяви Сидеров. \r\n  \r\n \n\t\t\t\t\t\t", "date": "2018.09.05", "title": "РАЗКРИТИЯ! Валери нападнал Волен пръв и той само отвърнал на удара с удар!"}
{"url": "http://www.bnews.bg/article/248150-zashto_spetsializiranata_prokuratura_podminava_grupirovkata_skat_v_burgasko", "text": "\n През последните години групировката СКАТ бе уличавана в различни нарушения на българските закони. Най-фрапиращите нарушения са за незаконно строителство. \r\n\r\n Някои от случаите на закононарушения дори са потвърдени от съда, но други са заметени като случая с десетките трасета на кабеларката. Нито веднъж  обаче не се разследва с какви пари са изграждани тези незаконни строежи? Какви са приходите и от къде идват? \r\n\r\n Запознати твърдят, че една такава проверка е била притиснала сериозно групировката по времето на Станишев, а по-късно и при Дянков.Внезапна проверка хваща по бели гащи групировка и установява милиони левове в касата ѝ с недоказан произход. \r\n\r\n Тогава се появява известен бизнесмен, който декларира, че е дал личен заем на  групировката, чрез което изчиства (изпира) парите на групировката? В замяна бизнесменът е възнаграден с висок международен пост! \r\n\r\n Ще има ли днес смелост специализираната прокуратура да провери фирмите на групировката \r\nСКАТ или ще си затвори очите, за да запази управлението? \r\n  \r\n \n\t\t\t\t\t\t", "date": "2018.09.05", "title": "Защо специализираната прокуратура подминава групировката СКАТ в бургаско? "}
{"url": "http://www.bnews.bg/article/248120-mara_otvarachkata_ne_poddarzham_otnosheniya_s_bivshite_imam_nov_mazh", "text": "\n Мария разкри, че има мъж до себе си, но двамата не живеят заедно. Последните месеци отново е имала трудности, които е успяла да преодолее само със силна воля. \r\n\r\n \"Бях се предала в последните шест месеца\", разказа Мария пред LOVE style - \"Като че ли всичко, което ми се случи в живота, ми дойде малко в повече. Не знам какво точно беше и не бих си позволила да го формулирам с някакъв термин, но ми се наложи да претърпя метаморфоза - вътрешна и външна. Много ми беше трудно... Последните две години живея в някакъв хаос, постоянно влизам от един филм в друг и това даде своите последствия. Имах чувството, че никога няма да мога да се спася от състоянието, в което бях изпаднала. За щастие силният ми характер ми помогна. Оправих се и то без чужда намеса.\" \r\n\r\n Мария уточни, че е имала отношения с човек, живеещ във Великобритания, но ги е прекратила. Сега е щастлива с нова любов: \r\n\r\n \"Сега има мъж до мен, който ме прави много щастлива. Открихме се случайно. При мен винаги така се случва. Съдбата ни срещна. Чувствам се уникално добре с него, а и Марая също, което е много важно за мен. Все още не живеем заедно. По-интересно ми е да сме като гаджета. Омръзна ми да бъда съпруга!(Смее се.).\" \r\n\r\n Певицата говори и за бившия си втори съпруг Християн Гущеров: \r\n\r\n \"Ние нямаме никакъв диалог. Колкото аз да имам желание, това зависи от двамата. Няма как сама да определям тези отношения. С баща ѝ на Марая също постигам диалога много трудно. Причината не знам къде е. Мъжете декларират едно, когато са с даден човек, а като си тръгнат, положението става съвсем различно. Разбира се, това е тяхно право. Никакви претенции не съм имала. Даже и автомобилът, който ми беше подарък, докато бях съпруга на Християн, той си го взе. Да не говорим за други материални облаги! Не мога да нарека това поведение отговорно и коректно. Но така е в живота - има мъже, които знаят как да се отнасят към жените и момчета, които не знаят.\" \r\n \n\t\t\t\t\t\t", "date": "2018.09.05", "title": "Мара Отварачката: Не поддържам отношения с бившите, имам нов мъж "}
{"url": "http://www.bnews.bg/article/248151-slavi_karakachanov_e_simvol_na_dalaverata_i_oyazhdaneto", "text": "\n \"Днес беше извънредното заседание на Народното събрание. Защо беше извънредно? Заради трагедията до Своге? Заради скандала със семейство Арабаджиеви и десетките милиони в кутии от обувки? Заради срива на Търговския регистър? Заради скандалите между коалиционните партньори? Не.\", това написа във Фейсбук Слави Трифонов. \r\n\r\n \"Днес имаше извънредно заседание, за да може депутатите да почиват на 7 септември. С други думи, върнаха се от почивка, за да решат да почиват след няколко дни пак. И какво стана на това заседание? Корнелия Нинова обяви, че червените депутати отиват при народа, но оставят 20 човека в парламента, да не вземе случайно да се прецака кворумът и да се разтури далаверата. Интересно как са избрали тези 20 човека? Може би са теглили чоп… \r\n\r\n А далаверата се пази от сините каски. А синята каска сама се показа вчера. Благодарение на собствения си акъл, вчера министърът на отбраната Красимир Каракачанов отиде в Министерски съвет със синя каска на главата. Облечен във възтесен костюм, опънат на коремчето, костюм – незабележима метафора на далаверата и ояждането. А на главата – синя каска. Това е политическата действителност в България – приятно закръглен, неадекватно ухилен човек със синя каска на главата брани статуквото, което борецът с шума и неговият кумец, симулират, че искат да развалят, ако не им дадат някой лев. \r\n\r\n Честит нов политически сезон, уважаеми българи…\" \r\n \n\t\t\t\t\t\t", "date": "2018.09.05", "title": "Слави: Каракачанов е символ на далаверата и ояждането"}
{"url": "http://www.bnews.bg/article/248152-mehmed_dikme_atakuvat_sakskoburggotski_za_da_go_prokudyat_pak", "text": "\n Решението, че дворецът „Врана” не е собственост на Симеон Сакскобургготски, а на държавата, е опит той да бъде прокуден отново, посочи Мехмед Дикме, министър в кабинета на НДСВ. \r\n\r\n Той посочи, че Сакскобургготски живее постоянно във „Врана” и това е неговият дом. \r\n\r\n „Въпросът е не толкова решението на съда. За всеки непредубеден е ясно, че това решение е неправомерно. Важно е кой стои зад завесата и се страхува от Царя и иска да го изгони от страната. Държавата сега няма нито един документ, с който може да докаже, че е собственик на имота, а Сакскобургготски има документите, с които са купени земите”, посочи той. \r\n\r\n Дикме показа пълномощно от Фердинанд, с което упълномощава управител на интендантството да управлява частните имоти и да купуват земеделските земи във Врана, както и нотариални актове и договори за покупко-продажба. \r\n\r\n На какво основание законът върна на нашите и вашите родители земеделските земи, а на Царя съдът каза, че не може, попита Дикме. \r\n\r\n Той добави, че държавата е платила 2,5 млн. за делата срещу Сакскобургготски. \r\n\r\n   \r\n \n\t\t\t\t\t\t", "date": "2018.09.05", "title": "Мехмед Дикме: Атакуват Сакскобургготски, за да го прокудят пак"}
{"url": "http://www.bnews.bg/article/248154-otlagat_gledaneto_na_promenite_zalozheni_v_zakona_za_patishtata", "text": "\n Парламентът отложи разглеждането на спешните мерки, заложени в промени в Закона за пътищата. \r\nТе предвиждаха задължителни колани и видеорегистратори в автобусите. Очакваше се днесдепутатите да ги обсъдят, но отпадна от дневния ред на парламента, тъй като няма доклад на водещата комисия. \r\nВ промените, изготвени от ГЕРБ след катастрофата край Своге, е заложено глобата за шофьор на автобус без колани да бъде 500 лева, а за фирмата превозвач - 3000 лева. \r\nАко автобусът не е оборудван с видеорегистратор, фирмата ще трябва да заплати глоба от 1500 лв.В дневния ред на депутатите остава само парламентарният контрол. В парламентарния контрол ще участват вицепремиерът Красимир Каракачанов и министрите Владислав Горанов, Красимир Вълчев и Нено Димов, както и министрите в оставка Николай Нанков и Валентин Радев. \r\n \n\t\t\t\t\t\t", "date": "2018.09.05", "title": "Отлагат гледането на промените, заложени в Закона за пътищата"}
{"url": "http://www.bnews.bg/article/248148-geshev_i_prokuraturata_nahluha_vav_vinproma_na_minyu_staykov_ochakvat_se_mnogo_aresti_na_mastiti_biznesmeni", "text": "\n Специализираната прокуратура започна разследване и нахлу в офиси на дружествата \"Винпром Карнобат\" ООД, \"Сис Индустрийс\" ООД и \"Топаз Мел\" ООД. \r\n\r\n Служителите на спецпрокуратурата извършват претърсвания и изземвания, обиски на лица и разпити на свидетели са в рамките на образувано досъдебно производство. \r\n\r\n Производството е за организирана престъпна група, създадена с цел избягване на плащане на данъчни задължения в големи размери, държане на акцизни стоки без бандерол и пране на пари. \r\n\r\n Данъчните престъпления са извършвани в периода 2009 - 2018 година, пишат от прокуратурата. \r\n\r\n Като реални търговски дружества изброените фирми са подправяли счетоводните си регистри. В тях са включвали фактури от дружества от типа \"липсващи търговци\" с цел функциониране на създадената схема на данъчна измама. \r\n\r\n Тези фактури са осчетоводявани под контрола на организираната престъпна група и по този начин се е избягвало плащането на данъчни задължения в големи размери по смисъла на Закона за ДДС. \r\n\r\n Към момента спецпрокуратурата вече има събрани доказателства и за пране на пари. \r\n\r\n В периода 2009 - 2018 г. са били извършвани финансови операции и е прикриван произход на имущество, придобито чрез тежко умишлено престъпление. \r\n\r\n Под ръководството на Специализираната прокуратура, на 18 юли 2018 г. е установена незаконната фабрика, ползвана от престъпната група за производство на цигари. \r\n\r\n Действията по разследването са възложени на следователи от Следствения отдел към Специализираната прокуратура и се извършват едновременно на територията на градовете София, Карнобат, село Венец и село Церковски, община Карнобат. \r\n \n\t\t\t\t\t\t", "date": "2018.09.05", "title": "Гешев и прокуратурата нахлуха във Винпрома на Миню Стайков! Очакват се много арести на мастити бизнесмени!  "}
{"url": "http://www.bnews.bg/article/248128-papi_hans_shokira_fenovete_si_bil_sam_intimen_i_s_mazhe", "text": "\n Ексцентричният поет Константин Трендафилов, по-известен с музикалното си алтер его Папи Ханс, сам твърди, че за известен период от живота си е бил „на другия бряг“. Спряганият за сигурен участник във „ВИП Брадър” младеж решил да опита от първо лице живота на обратните, за да трупа житейски опит, но установил, че силата му не е в еднополовите връзки. \r\n\r\n „В продължение на близо 10 месеца бях гей”, без свян разказва настоящата половинка на певицата Дара. – „Между 20-ата и 21-ата си година бях интимен и с мъже, станах част от тяхната ъндърграунд култура. Запознах се с много интересни хора и натрупах незаменим социален опит”, твърди Трендафилов, цитира \"Таблоид\". \r\n\r\n В крайна сметка обаче Папи Ханс не издържал на постоянните интриги и клюки в гей обществото. „По-лошо е дори от цех с шивачки. Всичко по теб се обсъжда 24 часа в денонощието – от начина, по който си си подстригал брадата, през тона, с който казваш „добър вечер”, до последната ти стихосбирка. Дойде ми в повече и реших да се върна в редиците на „нормалните”, казва Константин. \r\n\r\n Преминаването от една сексуална ориентация към друга явно не е нещо странно или впечатляващо за младото поколение, защото феновете на Трендафилов приемат различните му превъплъщения без да се скандализират изобщо. Според мнозина Папи Ханс си измисля, за да се прави на интересен. \r\n \n\t\t\t\t\t\t", "date": "2018.09.05", "title": "Папи Ханс шокира феновете си: Бил съм интимен и с мъже "}
{"url": "http://www.bnews.bg/article/248147-koga_zapochva_ukrepvaneto_na_prohoda_shipka", "text": "\n Почти три месеца свлачище ограничава движението в едно от пътните платна на прохода „Шипка”.  Участъкът е ограден в началото на юни, но все още не е започнало укрепването му. \r\n\r\n Пропадането е в завой, под който има 50-метрова пропаст. \r\n\r\n Ограничението на скоростта е 30 км/ч, но въпреки това, ако пътят не бъде укрепен преди зимния сезон, може да последват инциденти. Тук има условия за възникване за гъсти мъгли, поради което пътят трябва спешно да бъде укрепен, обясни автоекспертът Иван Чакъров. \r\n\r\n Ремонтът се бави, защото се изготвят проекти за укрепването на пътя, което изисква поставянето на 35 укрепващи пилона в мястото на свлечения път, обясни Илия Златев, дирекотр на Областно пътно управление – Стара Загора. Кога започва укрепването на участъка, вижте във видеото.  \r\n \n\t\t\t\t\t\t", "date": "2018.09.05", "title": "Кога започва укрепването на прохода „Шипка”?"}
{"url": "http://www.bnews.bg/article/248146-mayki_na_detsa_s_uvrezhdaniya_posreshtat_deputatite_pred_ns", "text": "\n Протестиращи майки на деца с увреждания се събират пред парламента. Те отново ще бъдат облечени с черни тениски с надпис „Системата ни убива” и ще носят черни знамена. \r\n\r\n Майките настояват Народното събрание да приеме закона за личната помощ, и то не по-късно от 1 октомври. Срокът е изключително важен за протестиращите. Те се съмняват, че ако не бъде спазен, новите плащания няма да влязат в бюджета за догодина и така ще им се наложи да чакат още цяла година, докато бъдат изпълнени исканията им. \r\n \n\t\t\t\t\t\t", "date": "2018.09.05", "title": "Майки на деца с увреждания посрещат депутатите пред НС"}
{"url": "http://www.bnews.bg/article/248125-paparatsi_shtraknaha_bremennata_pipa_midaltan_po_banski", "text": "\n Папараци изловиха по бански костюм бремената по-малката сестра на херцогинята на Кембридж Кейт Мидълтън. Пипа сияе и изглежда в страхотна форма. Красавицата се е отдала на пълен релакс на плажа и демонстрира гордо наедрялото си коремче. Пипа не спира и да спортува, използвайки възможността да поплува в морето, което е идеална възможност за всяка бременна жена да поддържа здравето си и да подготви тялото си за промените и раждането. \r\n\r\n През юни Пипа Мидълтън официално обяви, че е бременна, въпреки че новината се появи в медиите още през април. Тогава тя разказа, че е минала първите три месеца на бременността без напрежение. \r\n \n\t\t\t\t\t\t", "date": "2018.09.05", "title": "Папараци щракнаха бременната Пипа Мидълтън по бански "}
