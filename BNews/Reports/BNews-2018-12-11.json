{"url": "http://www.bnews.bg/article/253513-parvo_v_bnews_karvav_atentat_v_tsentara_na_strasburg_ima_raneni_i_ubiti_nikolay_barekov_na_metri_ot_kasapnitsata", "text": "\n Преди броени минути евродепутатът Николай Бареков информира за кървав атентат, разиграл се в центъра на Страсбург и по думите му, ранените са десетки, а първата обявена жертва е италиански евродепутат.  \r\n\r\n Ето какво пише Бареков в своя Фейсбук профил:  \r\n\r\n \" \r\n \n\t\t\t\t\t\t", "date": "2018.12.11", "title": "ПЪРВО В BNEWS! Кървав атентат в центъра на Страсбург! Има ранени и убити! Николай Бареков на метри от касапницата!"}
{"url": "http://www.bnews.bg/article/253511-biznesat_se_sreshtna_s_prezidenta_rumen_radev_za_dostigane_do_ikonomicheski_rastezh", "text": "\n Организирането на кръгла маса под егидата на президента Румен Радев, на която да бъдат обсъдени възможностите за ускоряване на икономическия растеж в  страната и за насърчаване иновациите в българската индустрия, обсъдиха днес държавният глава и представители на Асоциацията на организациите на българските работодатели (АОБР). \r\nВ срещата, проведена на „Дондуков“2, участваха най-големите работодателски организации  - Българската стопанска камара (БСК), Асоциацията на индустриалния капитал в България (АИКБ), Българската търговско промишлена палата (БТПП) и Камарата на работодателите и индустриалците в България (КРИБ).   \r\nБез модернизиране на националната икономика, значително подобряване на бизнес климата и насърчаване на инвестициите в сфери с висока добавена стойност, България не може да бъде конкурентоспособна на останалите страни от региона и да работи за постигането на по-висок стандарт на живот, бе общата позиция на участниците в срещата.  Работодателите откроиха борбата с корупцията, забавеното въвеждането на електронно управление и недостатъчната работна сила у нас, като основни проблеми пред подобряването на облика на страната ни пред инвеститорите. \r\nДържавният глава Румен Радев подчерта, че България продължава да изостава от другите страни от Централна и Източна Европа по редица икономически показатели в рамките на общия европейски пазар. И добави, че сравнението само с ниската база от миналото не е достатъчно, за да се обясни разширяващата се разлика в това отношение. \r\n\"Не може да има успешна политика без силна икономика, както и силни икономически резултати са невъзможни без адекватна политика на държавата към бизнеса по отношение на качеството на образованието, административната тежест, борбата с корупцията. Бизнесът също трябва да направи своите изводи за равнището на заплащане на труда и отлива на квалифицирани кадри през последните години\", заяви президентът.  Той  бе категоричен, че ще продължи да подкрепя българските компании да разширяват  връзките си с търговски партньори, не само от ЕС, а и от Близкия изток и други перспективни региони. \r\n„Корупцията изкривява пазара като създава условия, при които някои фирми инвестират в търсенето на «точния човек» в администрацията, вместо в повишаване на своята конкурентоспособност. Това може и да е достатъчно за адаптиране в местните условия, но е невъзможно да осигури силни  икономически позиции в международен план“, заяви още Румен Радев. \r\nПо време на срещата работодателите благодариха на президента за отстояването на икономическите интереси на страната ни и конкурентоспособността на българската енергетика, по време на срещата за климатичните промени в Катовице. Те подчертаха и значението на балансираната позиция на българския държавен глава в отношенията на страната ни с Русия, която благоприятства съхраняването на възможностите на българския бизнес на този важен за страната ни пазар. Румен Радев припомни, че в момента България не се възползва от иновационните фондове на ЕС, които предвиждат средства за постепенното трансформиране на енергийния сектор към създаване на нисковъглеродна енергетика, и призова бизнеса да засили сътрудничеството си с българското правителство в тази насока. \r\n \n\t\t\t\t\t\t", "date": "2018.12.11", "title": "Бизнесът се срещна с президента Румен Радев за достигане до икономически растеж"}
{"url": "http://www.bnews.bg/article/253486-reni_napadna_preslava_litsemerka_i_kompleksarka", "text": "\n Фолк певицата Рени е най-голямата звезда в Сърбия. Преди броени дни тя посети западната ни съседка и се включи в снимките за новогодишната програма на музикалната телевизия DMSAT, която е собственост на Драгана Миркович. Сред останлите звезди са още Шабан Шауллич, Миле Китич, Йована и още много сръбски величия. \r\n\r\n Пред „Шоу“ Рени заяви, че всяка година получава покана за новогодишните програми и на DMSAT, и на телевизията на Лепа Брена – Grand Production. Миналата година снимките съвпаднали с поредица от вече поети участия на Рени в страната и не успяла да откликне на поканата. Нашенката се е включила с емблематичните си хитове „Като птица“ и „Влюбих се опасно“ на сръбски. \r\n\r\n Рени сподели впечатлението си, че големите звезди в Сърбия не изпитват комплекси и нямат излишно самочувствие. \r\n\r\n „Държат се по съвсем нормален начин. Само тук в България я има комплексарщината – гледат накриво, не се поздравяват, правят си мърсно. Това е суперизлишно. В тази връзка искам да кажа, че попаднах на клип от участието на Преслава в сръбска телевизия, където не се изказа добре за мен. Лично аз  съм й звъняла, когато преди години заслужаваше да я направят Певица на годината, но я ощетиха и дадоха наградата на друга. Беше толкова нещастна, чувстваше се зле. Явно е забравила, че й се обадих и я подкрепих. Не го смятам за унизително, че съм се обадила на моя колежка да й окажа подкрепа. Тогава се състезаваха Ивана и тя. Но Преслава направила една песен с Кеба и той я завел в Grand Production, където аз имам четири албума, а не една песен. Там тя казва, че е първата българска звезда на тази сцена. \r\n\r\n Водещият веднага я контрира и казва, че преди това Рени е била там. И тя: А, да, преди много години“. Отдавна или неотдавна не означава, че си първата и единствената. Преди 2 години се снимах в новогодишната им програма. Това ли нарича тя отдавна?! Представи си за какво лицемерие става на въпрос. Явно се опитва по някакъв начин да се изтъкне, да покаже колко е велика. Точно това я принизява все повече и повече. Това поведение не е достойно за една истинска звезда. Ако наистина е такава, тя трябва да признае успехите на своите колеги, а не да ги омаловажава. Трябва да си изтъкан от много комплекси, за да не признаваш нищо такова“, отсече с разочарование Рени. \r\n \n\t\t\t\t\t\t", "date": "2018.12.11", "title": "Рени нападна Преслава: Лицемерка и комплексарка! "}
{"url": "http://www.bnews.bg/article/253512-borisov_malchanieto_vi_rushi_avtoriteta_na_balgariya", "text": "\n Уважаеми г-н премиер, \r\n\r\n През последните три дни Вашият заместник систематично руши всичко добро, което сътвори българската държава в отношенията ни с Република Македония през последните 18 месеца. За първи път от 1945 година насам, в Република Македония български политик във Ваше лице, бе повече уважаван дори от местните лидери. И това отношение е напълно заслужено благодарение на Вашата реакция за Никола Груевски, когато в далечната 2015 г. заявихте, че \"не искате дори да го виждате!” Лично аз не съм изненадан от поведението на Вашия заместник! \r\n\r\n Но, Вие като премиер, заради поведението на Красимир Каракачанов, сте длъжен да отговорите на следните въпроси: Защо е тази омраза към “неосвестените” македонци? Защо този борец “срещу македонизма” пише доноси срещу осъден и лежал 12 години в сръбските /югославски/ затвори. Доказан българин от Македония! Как така същият този “герой” е близък дълги години с уличния убиец на УДБА Любчо Тодорчевски, който под псевдонима \"Карла\" участва в операциите срещу политическата емиграция в Западна Европа. \r\n\r\n Защо след 1990 г. сегашният лидер на ВМРО участва активно в унищожаването на македонските братства и злоупотребява с техните имоти! Защо сръбски дипломати се хвалят в центъра на София, че имат по-точна информация за броя на българските граждани в Македония от властите в Скопие? Г-н Борисов, Възпитан съм да обичам България и Македония. При това не селективно – в зависимост от това, кой е на власт! Български гражданин съм от 1995 г., като преди това заедно с цялото си семейство бяхме под закрилата на ООН. И съм “осъзнат” без да плащам за това! Очевидно, осъзнатите днес, са само онези, които са пълнили сейфовете в центъра на столицата ни! \r\n\r\n България спаси Македония на три пъти. През 1992 г. при обявяването на нейната независимост, по време на гръцкото ембарго и по време на бруталната външна намеса завършила с погрома на македонския парламент на 27-ми април. Спомнете си нощта на 27-ми – тя бе връх във вашата искрена загриженост към Македония. Мълчанието никога не е било злато в решаващи исторически моменти. Българо-македонските отношения имат ясна перспектива. Не рушете трасирания път, за който всички в Европа се възхищават. \r\n\r\n Всяка буква написана дотук, е истина! /БГНЕС \r\n\r\n ---------------- \r\n\r\n Любчо Нешков, Агенция БГНЕС \r\n  \r\n \n\t\t\t\t\t\t", "date": "2018.12.11", "title": "Борисов, мълчанието Ви руши авторитета на България!"}
{"url": "http://www.bnews.bg/article/253478-porednata_na_itso_stote_manekenki_se_pohvali_s_godezhen_prasten", "text": "\n Бизнесменът Христо Сираков и тазгодишната носителка на титлата „Мис Плеймейт“ Жанета Осипова вдигат тайна сватба. Това разкриха близки на бъдещата булка, която се е похвалила със скъпия си годежен пръстен. \r\n\r\n „На ежегодното парти на „Плейбой“ Христо подари огромен букет с червени рози на Жанета. За пръв път обявиха връзката си, че са влюбени, и аз искрено се радвам за щастието, което е намерило място в живота им“, бе споделила плеймейтката Деси Фотосесията пред „Телеграф“. \r\n\r\n Миската изтъкна, че Сираков е сериозно обвързан, но пропусна да разкрие, че скоро ще е законна половинка на блондинката. Запознати издават, че Жанета е в трепетна подготовка за голямото събитие. Русокоската нямала търпение да се види в бяло, като вече е набелязала и дизайнер, който да сътвори булчинската й рокля. \r\n\r\n Напомняме, че плеймейтката втрещи малки и големи с фотосите, които сподели в официалния си профил, направени пред храм-паметника „Свети Александър Невски“. На тях Жанета позира с изрязано бельо, високи дантелени чорапи и булчинско було. Феновете й се бъзикат, че всъщност това е било репетиция преди същинската сватба. \r\n \n\t\t\t\t\t\t", "date": "2018.12.11", "title": "Поредната на Ицо стоте манекенки се похвали с годежен пръстен"}
{"url": "http://www.bnews.bg/article/253510-nova_versiya_ne_finansovi_drami_a_obida_kam_ofitser_kostvala_zhivota_na_reyndzharkata", "text": "\n Подигравка към офицер провокирала бившия рейнджър Светослав Каменов да убие на 29 ноември да убие рейнджърката Десислава Стоянова в къщата си в Сопот. Жертвата била едва редник в редиците на 61-ва Стрямска механизирана бригада в Карлово, но си позволила да се присмее на един от висшестоящите офицери, стана ясно вчера в съда, където се гледаше мярката на Каменов.   \r\n\r\n Именно това провокирало 42-годишния Каменов да се нахвърли на Стоянова. Това станало ясно от признанията, направени пред разследващите.   \r\n\r\n Опитният боец прекършил врата на рейнджърката само с едно движение за секунди. Няма други следи от насилие по тялото ѝ. След като бил арестуван, Каменов признал, че адски се ядосал на присмехулното отношение на редничката към един от капитаните в бригадата, когото много уважавал.   \r\n\r\n Официалното издирване на Стоянова започнало на 3 декември. Два дни по-късно тя била обявена за общонационално издирване. На този етап никой не подозирал, че 40-годишната жена е убита. Светослав Каменов бил потърсен за разпит, защото бил последният, с когото тя се е срещнала. Няма данни двамата да са имали интимни контакти, били обикновени познати, пише БЛИЦ.  \r\n\r\n След като убил рейнджърката, героят от Кербала отишъл в София при бившата с приятелка. Тя обаче го изгонила и той поел към Благоевград. Успял да мине пеша границата с Гърция, но незнайно защо на другия ден се върнал. Отишъл в родното си село Зверино, където се укривал до залавянето му. \r\n  \r\n \n\t\t\t\t\t\t", "date": "2018.12.11", "title": "Нова версия: Не финансови драми, а обида към офицер коствала живота на рейнджърката"}
{"url": "http://www.bnews.bg/article/253509-schupeni_relsi_sa_prichina_za_derayliraneto_na_vlaka_sofiya_varna", "text": "\n Счупени релси са причина за дерайлирането на ранния сутрешен влак София - Варна между гарите Реброво и Своге. Като „нетипично“ определи счупването транспортният министър Росен Желязков. По думите му проверки по линията се правят всеки ден. С влака са пътували около 100 пътници, които бяха превозени с последния вагон от композицията до Ребърково. Пострадали няма. Движението по линията беше възстановено в 13:55 часа. \r\n  \r\nДвижението на влаковете между София и Своге беше спряно в 7.47 часа тази сутрин, след като първата талига на локомотива на бързия влак от София за Варна излезе от релсите. В тунела преди гара Томпсън се чу трясък, разказа пред NOVA Илияна Стоянова, която е пътува с влака: \"Влакът забави, спря, наклони се на една страна и повечето хора слязохме да видим за какво става въпрос. Оказа се, че в тунела има счупена релса и оттам вече самият вагон излиза извън релсите\". \r\n  \r\nТранспортният министър Росен Желязков заяви, че линиите се проверяват редовно. Не са изключени никакви версии, добави той: \"Счупването е нетипично, затова ще бъде направена съответната химическа експертиза, която да отговори на въпроса по какъв начин се е стигнало до това нещо\", съобщи Дарик. \r\n  \r\n \n\t\t\t\t\t\t", "date": "2018.12.11", "title": "Счупени релси са причина за дерайлирането на влака София - Варна"}
{"url": "http://www.bnews.bg/article/253498-svetlana_gushterova_pokaza_bremenno_koremche_i_razkri_pola_na_bebeto", "text": "\n Светлана Гущерова изплю камъчето! Бившата плеймейтка най-после проговори дали със съпругът й Християн Гущеров им предстои да изпитат най-щастливото събитие за всяко младо семейство - да станат родители. \r\n\r\n В последните месеци доста се спекулираше по темата, а мълчанието на Гущерова провокира всякакви съчинения, като например това, че кара проблемна бременност, заради която е била приета по спешност в столична болница. \r\n\r\n Гущерова потвърди, че със съпруга й очакват своята първа рожба. Пред \"Папараци\" Светлана разкри и пола на бебето. Предположенията, че семейството ще прегърне мъжка рожба, се оказаха неверни - Светлана и Християн са в трепетно очакване на своята принцеса, научи ПИК. \r\n\r\n \"Аз съм една много щастлива и обичана жена и скоро ще бъдем две - много щастливи и обичани\", разкрива Гущерова в интервюто си, промо от което се появи преди минути по Би Ти Ви. \r\n\r\n Припомняме, че бъдещите родители сключи брак на 1 юли тази година, а на 12-ти, навръх рождения ден на младоженеца, събраха най-близките си приятели на приказна тържество в \"Шератон\". \r\n \n\t\t\t\t\t\t", "date": "2018.12.11", "title": "Светлана Гущерова показа бременно коремче и разкри пола на бебето"}
{"url": "http://www.bnews.bg/article/253504-lyubimkata_na_hyu_hefnar_rali_ivanova_chaka_bebe_ot_chernokozh", "text": "\n Най-популярният български модел в САЩ – Рали Иванова, е бременна в деветия месец. Блондинката се прочу преди години отвъд океана като любимка на Хю Хефнър и засне няколко провокативни фотосесии за американския „Плейбой“. Приятелят на Ралица е чернокож, а визията му първоначално шокира повечето нейни приятели в България. \r\n\r\n Самата блондинка признава пред „България Днес“, че това е човекът, който е променил целият й живот, и няма проблем с цвета на кожата. \r\n\r\n Ралица Иванова от 10-ина години живее във Флорида и беше обявена от американското мъжко списание за най-сексапилната българка. Преди години се забърка в скандал, след като бе арестувана в Щатите за шофиране в нетрезво състояние. Властите в Тампа забелязват автомобил да криволичи по шосе 41. Когато полицията я спира, Ралица отказва да даде тест за алкохол. \r\n\r\n „Имала съм трудни периоди в живота си, но мисля, че намерих себе си. Готова съм за новия живот, който ме очаква, и с нетърпение вече искам да видя бебето си“, споделя моделката. \r\n \n\t\t\t\t\t\t", "date": "2018.12.11", "title": "Любимката на Хю Хефнър - Рали Иванова чака бебе от чернокож"}
{"url": "http://www.bnews.bg/article/253508-shok_kmetitsata_na_amsterdam_iska_da_ogranichi_chervenite_feneri", "text": "\n Фемке Халсема, първата жена кмет на Амстердам, иска да ограничи проституцията в града, пише Bloomberg. Кметицата смята, че сегашната репутация на града като секс дестинация работи против него. \r\n\r\n Халсема коментира, че в последните години пристигат твърде много туристи, чиято главна цел е Кварталът на червените фенери, където основно са концентрирани проститутките в холандския град. Много от тях са чужденки. \r\n\r\n През 2016 Амстердам, с население от 850 000 души, е бил посетен от 18 милиона туристи. Кметицата коментира, че броят на туристите ще расте, но би искала те да идват в града заради историята и културните забележителности, а не заради платения секс. \r\n\r\n Тя добави, че заради „Червените фенери“ привлекателността на Стария град е спаднала значително в последните години. \r\n\r\n Намеренията на Халсема се подкрепят и от значителна част от местните жители, които на референдум неотдавна отхвърлиха предложението за специален пристан, на който да акостират лодки със секс туристи. \r\n\r\n „Блумбърг“ коментира, че градската управа има и други сериозни проблеми – например недостигът на жилища на фона на пристигащите заради Брекзит британци, както и заради преместването на централата на Европейската агенция по лекарствата от Лондон в Амстердам. \r\n \n\t\t\t\t\t\t", "date": "2018.12.11", "title": "Шок: Кметицата на Амстердам иска да ограничи \"червените фенери\"!"}
{"url": "http://www.bnews.bg/article/253506-posmartno_hashogi_stava_lichnost_na_godinata", "text": "\n Саудитският журналист Джамал Хашоги, убит през октомври в консулството на неговата страна в Истанбул, беше обявен във вторник за \"Личност на годината\" на списание TIME. Това е първият път, когато някой е избран посмъртно, съобщава БГНЕС. \r\n\r\n Хашоги споделя позицията с други преследвани журналисти, наречени \"пазители\" на истината. Сред тях са филипинската журналистка Мария Реса, двамата репортери на Ройтерс, които в момента са задържани в Мианмар, както и персоналът на \"Капитал газет“ в Анаполис, Мериленд, включващ петима членове, убити при стрелба през юни. Списание TIME, което ежегодно присъжда титлата \"Личност на годината\" от 1927 г., публикува тази седмица четири различни корици на списанието, всяка от които на различните „пазители“. \r\n\r\n На второ място в класацията остана Доналд Тръмп, въпреки че беше фаворит за букмейкърите. \r\n\r\n Специалният прокурор Робърт Мълър, който разследва възможните тайни споразумения между Русия и предизборната кампания на Тръмп през 2016 г., отиде на трето място. \r\n \n\t\t\t\t\t\t", "date": "2018.12.11", "title": "Посмъртно Хашоги става \"Личност на годината\" "}
{"url": "http://www.bnews.bg/article/253502-stroitelite_sarditi_na_elena_yoncheva_izlizat_na_protesti", "text": "\n От Камара на строителите на България (КСБ) готвят мирна демонстрация на 1000 строителни машини по бул. \"Цариградско шосе\" в посока царския дворец \"Враня\". \r\n\r\n Мирният протест е предвиден за 12 декември, сряда, от 07.00 до 12.00 ч., без да пречи на движението на гражданите. \r\n\r\n От Камара на строителите в България (КСБ) ще внесат и 53 000 подписа в Министерския съвет, Народното събрание и президентството под призива да се спре използването на брашна за политически цели, да се осигури сигурност и предвидимост на българското строителство, плановост и предвидимост за развитие на сектора, стриктно спазване на законите, въвеждане на отговорност за всеки участник в строително-инвестиционния процес, да се подобри на законодателството, касаещо бранша и други. \r\n\r\n Предстоящите действия на КСБ в подкрепа на строителния бранш представи председателят на Управителния съвет на КСБ инж. Илиян Терзиев. \r\n\r\n Строителният бранш негодува срещу обвиненията, които се отправят публично от представители на политическите сили, без да са подкрепени с никакви доказателства. КСБ не иска да бъдат използвани за предизборна агитация и политически цели. От Камарата са притеснени, защото атаките могат да бъдат насочени срещу дискредитирането на строителните компании. \r\n\r\n От КСБ са на мнение, че целта на политическите атаки могат да доведат до национално предателство, защото може да доведе до спиране на еврофондовете в България. Еврофондовете осигуряват над 80% от заетостта в сектор \"Строителство\". \r\n\r\n КСБ са възмутени и от продължаващите и несправедливи обвинения, че българските фирми строят \"на високи цени, а качеството е безобразно\". \r\n\r\n От Камарата настояват за промени в Закона за обществените поръчки (ЗОП) и в Закона за устройство на територията (ЗУТ). От КСБ никога не са молили политически партии за каквото и да било, освен за подкрепа на сторителния бранш. От Камарата са на мнение, че пътищата в България се строят качествено. \r\n\r\n \"Ние сме длъжни да защитим нашите работни места и семейства. Чуйте и ни вижте. Вие вършете вашата работа и ни осигурете спокойствие, за да можем да вършим нашата работа\", апелира шефът на КСБ. Той се закани, че ако строителите не бъдат чути, то се очаква да преминат към протестни действия в защита на работата, правата и законността. \r\n\r\n Терзиев призова да бъдем по-добри и по-толерантни един към друг. \r\n\r\n Той се похвали, че благодарение на КСБ са били изградени къщите на пострадалите семейства след трагичния инцидент в Хитрино. \r\n \n\t\t\t\t\t\t", "date": "2018.12.11", "title": "Строителите сърдити на Елена Йончева, излизат на протести"}
{"url": "http://www.bnews.bg/article/253503-api_nay_nakraya_zapochva_remonta_na_smartonosniya_pat_kray_svoge", "text": "\n На пътя Своге - София се поставя най-високия клас обезопасителни системи, каквито има на автомагистралите, съобщи председателят на Управителния съвет на Агенция „Пътна инфраструктура“ инж. Светослав Глосов. Днес заедно с инж. Дончо Атанасов - член на УС на АПИ, провериха работата на фирмата, монтираща новите мантинели в отсечката. Това съобщиха от пресцентъра на Агенция „Пътна инфраструктура“. \r\n\r\n Инж. Глосов подчерта, че въпреки че поставянето на ограничителни системи в населеното място, какъвто е случаят в Своге, не е отговорност на АПИ е поет ангажимент пред жителите на Своге и по разпореждане на министър-председателя това да се направи до 12 декември, за да се повиши безопасността на движение в отсечката. Преди това е било невъзможно да се предприемат каквито и да било дейности заради продължаващото досъдебно производство. \r\n\r\n В края на ноември в АПИ е получено и указание от Върховната административна прокуратура, в което се посочва, че в срок от един месец трябва да се предприемат действия за обезопасяване на отсечката. Той посочи, че новото съоръжение е трябвало да се постави от общината, тъй като участъкът е на тяхна територия и общината събира таксите от билбордове по трасето в населеното място и издава разрешенията за строеж на търговски обекти без за това да иска разрешение от АПИ каквото се издава, когато отсечката е извън чертите на града. \r\n\r\n В отговор на журналистически въпрос инж. Атанасов заяви, че монтажът на мантинелата в Своге се изпълнява въз основа на разработения график. Според него изказвания от различни хора по темата, представящи се за пътни експерти, е опит да се прави политически ПР на гърба на агенцията и на правителството, защото се е знаело, че днес започва монтирането на мантинелата в участъка на инцидента. За да се монтира такова съоръжение, независимо дали е на пътя София - Своге, или на друг път, трябва да се изготви проект, съгласно нормите за проектиране, и това е направено, подчерта инж. Атанасов. \r\n\r\n Той заяви, че целият 80-километров път през Искърското дефиле ще бъде обезопасен и проектът ще бъде надграден, съгласно направения одит по пътна безопасност. Целта ние да се гарантира безопасността на пътуване през дефилето, въпреки че според данните от трафик камерите 99% от превозните средства не спазват ограничението на скоростта от 30 км/ч в участъка в момента, подчерта инж. Атанасов \r\n  \r\n \n\t\t\t\t\t\t", "date": "2018.12.11", "title": "АПИ най-накрая започва ремонта на смъртоносния път край Своге"}
{"url": "http://www.bnews.bg/article/253493-nina_dobrev_zahvarli_drehite_v_indoneziya", "text": "\n Актрисата с български корени Нина Добрев показа прелести по време на екзотичната си ваканция в Индонезия. Придружена само от приятелки, красавицата показа пищните си форми по плажовете. „На ужасно място по ужасно време с ужасни хора“, пошегува се актрисата, споделяйки морски снимки от почивката си, писа „ТелеграФ“. \r\n\r\n Тя и приятелите й са посетили архипелага Раджа Ампат, за който Нина коментира: „Раят е на земята и ние го открихме“. Междувременно стана ясно, че Нина ще се снима в първия си сериал след „Дневниците на вампира“. \r\n \n\t\t\t\t\t\t", "date": "2018.12.11", "title": "Нина Добрев захвърли дрехите в Индонезия"}
{"url": "http://www.bnews.bg/article/253501-mazhat_na_roksana_zavleche_butik_porachval_bez_da_plashta", "text": "\n Съпругът на попфолк изпълнителката Роксана – Александър Георгиев, завлече бутик за дрехи. Tова съобщиха потърпевшите от некоректното отношение търговци. Те разкриха публично цялата история и подплатиха материала със снимка на Сашо. „Поредният некоректен клиент. Поръчва, а после със седмици не посещава Еконт. Моля колегите да не му приемат поръчките, че ще плащат само куриерски“, пишат управителите на моден бранд в официалната си страница във Фейсбук. \r\n\r\n Това, което се разбира от коментарите под публикацията, е, че става дума за много стока, която довела до разход самия търговец. Наложило се той да заплати доставката и връщането й заради схемите на клиента. Скрийншот от въпросното предупреждение бе публикувано в светския сайт lifeonline.bg. Проверка на „Телеграф“ установи, че текстът вече е изтрит. \r\n \n\t\t\t\t\t\t", "date": "2018.12.11", "title": "Мъжът на Роксана завлече бутик, поръчвал без да плаща "}
{"url": "http://www.bnews.bg/article/253494-sasht_i_rusiya_otnovo_na_nozh_zaradi_dva_bombardirovacha", "text": "\n Официални руски и американски представители си размениха остри реплики по повод пристигането във Венецуела на два руски бомбардировача, които могат да носят ядрено оръжие. \r\n\r\n Двата бомбардировача \"Ту-160\", а също военнотранспортен самолет \"Ан-124\" и самолет за полети на дълги разстояния \"Ил-62\" на руските въздушнокосмически войски, кацнаха в понеделник на летище \"Майкетия\" в Каракас, като така демонстрираха подкрепа за президента социалист Николас Мадуро. От министерството на отбраната на Русия не съобщиха дали бомбардировачите носят някакви оръжия. \r\n\r\n Държавният секретар на САЩ Майк Помпейо реагира, като писа в Туитър, че \"руският и венецуелският народ трябва да виждат нещата, такива каквито са: две корумпирани правителства пилеят държавни средства и потъпкват свободата и свободите, докато народите им страдат\". \r\n\r\n Говорителят на руския президент Владимир Путин, Дмитрий Песков, определи коментара на Помпейо като \"недипломатичен\" и \"неуместен\". Подобни критики звучат странно, когато са отправени от държава, \"половината от чийто военен бюджет ще стигне да нахрани цяла Африка\", изтъкна Песков. \r\n\r\n Венецуела и Русия отдавна са близки съюзници, а пристигането на самолетите идва само дни, след като президентът Мадуро се срещна с руския президент Владимир Путин в Москва, отбеляза БиБиСи (BBC). \r\n\r\n Венецуелският министър на отбраната Владимир Падрино заяви, че руските самолети ще са част от съвместно учение на военновъздушните сили и отбеляза: \"Това ще правим с нашите приятели, защото имаме приятели по света, които защитават и уважават балансираните отношения\". \r\n\r\n \"Ние се готвим да защитим Венецуела до последния метър, когато е необходимо\", каза министърът във връзка с честите обвинения от страна на правителството, че империалистическите сили се опитват да го свалят. \r\n\r\n Президентът Мадуро заяви в неделя, че е имало опит,\"пряко координиран от Белия дом, да се смути демократичният живот във Венецуела и опит да се подготвя преврат срещу конституционното, демократично и свободно управление на нашата страна\". \r\n\r\n Говорителят на Министерството на отбраната на САЩ Кол Роб Манинг отбеляза, че наскоро САЩ са разгърнали в Латинска Америка болница, в която се предлага медицинска помощ на милионите венецуелци, които са избягали от хиперинфлацията и недостига на стоки и лекарства в родната си страна от 2014 г. насам. \r\n\r\n \"Обратно, подходът на Русия към човешкото бедствие във Венецуела е да изпрати бомбардировачи вместо хуманитарна помощ\", каза Кол Манинг, цитиран от ЕнБиСи (NBC). \r\n\r\n Но Русия не е единствената, която изпраща бомбардировачите си до други държави. САЩ също изпратиха бомбардировачи на своите съюзници, включително в Украйна, чиито отношения с Москва остават напрегнати след анексирането на Крим през 2014 г., изтъква БиБиСи. \r\n \n\t\t\t\t\t\t", "date": "2018.12.11", "title": "САЩ и Русия отново на нож заради два бомбардировача"}
{"url": "http://www.bnews.bg/article/253496-evgeni_krusev_s_obvinenie_na_svoboda_sreshtu_podpiska", "text": "\n Бившият заместник-кмет на София Евгени Крусев получи обвинение за длъжностно престъпление във връзка с ремонта на релсовия път на ул. \"Граф Игнатиев\". Той беше призован на разпит от следователи от Специализираната прокуратурата. Крусев беше категоричен, че при взимането на решенията се е водил от интересите на общината и никога не е вземал решения еднолично.  \r\n\r\n Евгени Крусев обясни, че след като е получил призовка в качеството на обвиняем, подаването на оставка е била най-отговорната и мъжка позиция, за да може разследването да си свърши изцяло работата.  \r\n\r\n Неофициално стана ясно, че делото срещу Евгени Крусев се води от спецпрокуратурата, а началото му е дадено от сигнал на \"Спаси София\". Единствената официална информация дойде от главния прокурор Сотир Цацаров, който каза, че \"конкретно е свързан с обществената поръчка, която е свързана с шумо- и виброизолиращи подложки, а в конкретния случай става дума за нарушение на разпоредба на Закона за обществените поръчки и отговорността ще бъде за длъжностно престъпление\".  \r\n\r\n \"Нека не оставаме с впечатление, че прокуратурата не дава информация, но не е редно такава информация да бъде давана само на базата на връчена призовка. Към момента, в който обвинението е предявено, ще имате бълна информация\", увери Цацаров, предаде БНР. \r\n\r\n \"Не съм решавал нищо еднолично и винаги съм се водил от интересите на общината\", подчерта Крусев още на влизане. Другите членове на съвета няма информация да са били привиквани до този момент. \r\n \n\t\t\t\t\t\t", "date": "2018.12.11", "title": "Евгени Крусев с обвинение, на свобода срещу \"подписка\""}
{"url": "http://www.bnews.bg/article/253481-dupkite_na_dzhuliya_robarts_vzriviha_internet", "text": "\n Американски вестник допусна нелепа печатна грешка, с която си навлече присмеха на целия свят. И въпреки че ден по-късно се коригира, интернет вече беше неудържим. Вестник “Post-Journal“, който се издава в Джеймстаун, щата Ню Йорк, публикува уикенд очерк за 51-годишната холивудска звезда Джулия Робъртс. В материала се коментира съживяването в кариерата ѝ 30 години след първата ѝ филмова роля.  \r\n\r\n Покъртителното в статията, обаче, е заглавието. Очевидно авторът е искал да напише „Джулия Робъртс смята, че животът и ролите ѝ стават по-добри с възрастта“. Проблемът е, че в думата „роли“ на английски има печатна грешка – вместо “roles” е изписано „holes”. И тъй като “holes” означава „дупки“, заглавието всъщност се чете по следния начин – „Джулия Робъртс смята, че животът и дупките ѝ стават по-добри с възрастта“. Ден по-късно изданието публикува корекция, където се посочва, че е допусната печатна грешка и „дупки“ трябва да се чете „роли“. Твърде късно. Гафът привлече читатели от цял свят, което е невиждана за него популярност. \r\n \n\t\t\t\t\t\t", "date": "2018.12.11", "title": "Дупките на Джулия Робъртс взривиха интернет"}
{"url": "http://www.bnews.bg/article/253497-golyamata_birma_se_predade_sam", "text": "\n Евлоги Станоев - Бирмата се предаде на полицията, научи БЛИЦ. Той е отишъл сам с адвоката си и е бил арестуван по-рано днес. Припомняме, че ченгетата издирваха бизнесмена Евлоги Станоев, който бе обвинен задочно за участие в група за производство на нелегални цигари. Евлоги Станоево-Бирмата стои зад фирмите, ударени при акцията на спецпрокуратурата, е крупен бизнесмен от Перник. \r\n\r\n Семейството му от години е сред най-заможните в града и е свързвано с някогашната силова групировка \"ВИС\". Той дълго време беше и спонсор и собственик на футболния клуб в града - \"Миньор Перник\".   \r\n\r\n Бизнесдамата Лидия Станоева - Лидка Скалата, беше задържана във Велинград при акция на Специализираната прокуратура заради съмнения, че е участвала в същата група с бившия си мъж Евлоги Станоев – Бирмата. 24 часа по-късно тя бе освободена поради липса на всякакви доказателства. \r\n  \r\n \n\t\t\t\t\t\t", "date": "2018.12.11", "title": "Голямата Бирма се предаде сам!"}
{"url": "http://www.bnews.bg/article/253489-s_mnozinstvo_evroparlamentat_glasuva_za_balgariya_v_shengen", "text": "\n Европейският парламент подкрепи с огромно мнозинство нов призив за приемането на България и Румъния в Шенген. В гласуването в Страсбург участваха 659 евродепутати, от които 514 подкрепиха документа, 107 бяха против, а 38 се въздържаха. \r\nЕП настоятелно призовава във възможно най-кратък срок: Съветът на ЕС да вземе незабавно решение за премахването на проверките по вътрешните сухопътни, морски и въздушни граници на България и Румъния. Това е петият призив на ЕП от 2011 г. насам в тази посока. Засега Съветът на ЕС не постига необходимото единодушие за приемането на двете страни в пространството без гранични проверки. \r\nВ резолюцията, изготвена от евродепутата Сергей Станишев, се отчита, че отлагането на решението въвежда изкуствено разделение в ЕС и допринася за възхода на популизма и национализма в цяла Европа. В обсъждането на документа снощи в заседателната зала на ЕП отсъстваше представител на Съвета на ЕС.  \r\n \n\t\t\t\t\t\t", "date": "2018.12.11", "title": "С мнозинство европарламентът гласува \"за\" България в Шенген"}
{"url": "http://www.bnews.bg/article/253490-pozharnikarite_sashto_izlizat_na_protest_mvr_nehae_za_problemite_im", "text": "\n Пожарникарите и спасителите са готови да организират протести, ако не бъдат осигурени достатъчно пари за дейността на служителите в Главната дирекция \"Пожарна безопасност и защита на населението\". Това каза за \"Хоризонт\" президентът на Националния синдикат \"Огнеборец\" Венцислав Станков. \r\n\r\n Основен проблем е осигуряването на годни защитни облекла и съоръжения за пожарникарите. \r\n\r\n \"Ако няма адекватни мерки, които да се вземат от политическото ръководство на министерството за промяна в нормативната база, и започване на решаване на проблемите, които ние поставяме днес, ще стигнем и до протести. Относно недостига на средства, първо, имаме да оправим една непълнота в подзаконовата нормативна база. Говорим за осигуряването на лични предпазни средства на служителите от тази дирекция\", коментира Станков. \r\n\r\n От синдикат \"Огнеборец\" настояват да се създаде фонд за допълнително финансиране на структурата. Една от възможностите е в него да постъпват част от застраховките за рискове като пожар, земетресения и други бедствия. \r\n \n\t\t\t\t\t\t", "date": "2018.12.11", "title": "Пожарникарите също излизат на протест, МВР нехае за проблемите им"}
{"url": "http://www.bnews.bg/article/253491-eto_go_severin_ot_byala_cherkva", "text": "\n Изнасилвачът на самотно живеещи възрастни жени от град Бяла Черква остава за постоянно в ареста. Това постанови Окръжният съд във Велико Търново. \r\n\r\n Младежът беше задържан, след като една от жертвите му беше намерена мъртва в дома й преди дни. 18-годишният Димитър Георгиев влезе в съдебната зала мълчешком. \r\n\r\n В залата той е казал, че иска да излезе под домашен арест, да слуша баща си и вече да не прави така. \r\n\r\n Пред разследващите той е направил пълни самопризнания, съдействал е и при следствения експеримент. \r\n\r\n Според прокуратурата събраните доказателства са достатъчни за обосновано предположение, че той е извършителя на тежкото умишлено престъпление от 6 декември. \r\n\r\n Събрани са и доказателства, че обвиняемият е предприемал принудителни действия спрямо възрастни жени и преди убийството на 70-годишната пенсионерка. \r\n\r\n Младежът, изнасилил и убил старица, посягал и на други в Бяла Черква \r\n\r\n Заради високата обществена опасност на Георгиев и на извършеното от него деяние, съдът остави без уважение последното му искане - да бъде пуснат под домашен арест. \r\n \n\t\t\t\t\t\t", "date": "2018.12.11", "title": "Ето го Северин от Бяла Черква!"}
{"url": "http://www.bnews.bg/article/253492-nahalstvo_bez_granitsi_bonusite_v_ministerstvata_varvyat_grazhdanite_da_se_opravyat_sami", "text": "\n От БСП са втрещени от щедрите бонуси в държавната администрация. \r\n\r\n 118 милиона лева са изплатени на българската администрация, обяви на пресконференция Драгомир Стойнев в партийната централа. \r\n\r\n Според него правосъдното ведомство е оценило на по 500 000 лева избягалите затворници от Централния софийски затвор, тъй като Министерство на правосъдието си е раздало около 1.1 милион лева бонуси. \r\n\r\n Агенцията по вписвания си подарила 1.2 милиона лева. \r\n\r\n Министерството на околната среда и водите (МОСВ) пък раздало над 2 милиона лева бонуси. \r\n\r\n Червените са недоволни, че не само не си върши работата, но и администрацията се увеличава. Левицата визира бъдещата Агенция за безопасност по движението. \r\n\r\n 4.7 милиона лева си раздало и Министерство на финансите. \r\n\r\n Припомняме, от 7 декември започна изплащането на изплащането на пенсиите за месец декември, като заедно с пенсиите се изплащат и коледните добавки на пенсионерите.  \r\nПо данни на Национални осигурителен институт (НОИ) еднократна допълнителна сума в размер на 40.00 лв. ще бъде изплатена на 1 267 731 пенсионери у нас.  \r\nТова означава, че държавата ще изплати на пенсионерите сума не по-голяма от 51 милиона лева. \r\n\r\n Коледни добавки могат да получат не всички пенсионери, а тези, при които пенсията или сборът от пенсиите, заедно с добавките и компенсациите към тях за месец декември, е в размер до 348,00 лв. включително. \r\n\r\n \"Явно пари в държавата има\", констатира Стойнев и допълни, че в държавата се награждават тези, които \"ни излагат и ни карат да се срамуваме\". \r\n\r\n По информация на левицата бонусите в Министерството на регионалното развитие и благоустройството (МРРБ) са близо 3 милиона лева. \r\n\r\n Около 2 милиона лева е ДМС-то в Министерството на образованието и науката (МОН). \r\n\r\n Българските военни са хранени, без да има обществена поръчка за това. \r\n\r\n Сагата с храната на военните е от 2015 година, обясниха на брифинга социалистите.  \r\nПарите се дават на военните, а това е в нарушение на закона, обясни Атанас Зафиров от БСП, според когото вина за това носи министърът на отбраната. \r\n\r\n Има решение на ВАС , което дава становище на МО как да спази закона. Поръчката трябвало да продължи. Военното ведомство не се съобразило и продължава да храни незаконно военните, разкриват червените. \r\n\r\n Кои са тарикатите, които се опитали да откраднат парите за храна на военните, питат от \"Позитано\" 20, предаде Нюз.бг. \r\n \n\t\t\t\t\t\t", "date": "2018.12.11", "title": "НАХАЛСТВО без граници: Бонусите в министерствата вървят, гражданите  - да се оправят сами!"}
{"url": "http://www.bnews.bg/article/253479-suzanita_se_prodava_za_20_leva_po_koleda", "text": "\n „Айде на промоцията! Само сега си купете Сузанита за 20 лв...” Така дъщерята на Орхан Мурад се пусна в социалните мрежи. Скандалната ученичка за пореден път разбуни духовете с провокативно поведение. Този път обаче Сузанита не предлага билети за участията си, нито пък покани за срещи на кафе, пише „България днес”. \r\nДъщерята на Орхан Мурад явно е решила да стане търговка и продава калъфи за телефон със своя снимка без дрехи. „За мен е чест и удоволствие! Направете си коледен подарък с прекрасен дизайн”, хвали се Сузанита. Явно е тотално й липсва чувство за свян, а за лично достойнство още по-малко. \r\n  \r\n \n\t\t\t\t\t\t", "date": "2018.12.11", "title": "Сузанита се продава за 20 лева по Коледа"}
{"url": "http://www.bnews.bg/article/253488-nad_21_miliona_leva_po_19_dela_na_konpi_tryabva_da_badat_ottegleni", "text": "\n Комисията за противодействие на корупцията и за отнемане на незаконно придобито имущество (КПКОНПИ) трябва да оттегли от съдилищата в страната исковете за отнемане на незаконно придобито имущество по 19 дела по реда на отменения Закон за отнемане в полза на държавата на незаконно придобито имущество на обща стойност 21 790 660 лв. Това сочи първоначалният анализ на органите на Комисията. \r\n\r\n Задължението произтича от публикуваното на 7 декември 2018 г. Тълкувателно решение на Общото събрание на гражданската колегия на Върховния касационен съд по тълкувателно дело 4/2016 г. Според мнението на върховните магистрати, Комисията няма право да води дела за отнемане на имущества срещу лица, които са оправдани или чието наказателно производство е прекратено. \r\n\r\n На основание на публикуваното на  това решение, Софийският градски съд е прекратил делото по иска на КПКОНПИ срещу Христо Бисеров на стойност близо 1 998 046 лв. Мотивът на съда е, че бившият зам.-председател на Народното събрание е бил оправдан по наказателното дело, послужило за започване на процедурата по гражданска конфискация, за което по-рано информирахме читателите на Dir.bg. \r\n\r\n Това са делата, които отпадат: \r\n\r\n - две дела по уведомления за измама (чл. 109 и чл. 211 от НК) на обща стойност 1 113 711 лв. \r\n- две дела по уведомления за документна измама в особено големи размери (чл. 212 ал. 5 от НК) на обща стойност 898 858 лв. \r\n- едно дело по уведомление за изнудване (чл. 213а) на стойност 56 548 лв. \r\n- едно дело по уведомление за безстопанственост (чл.219 и чл. 220 от НК) на стойност 1 998 438 лв. \r\n- две дела по уведомления за незаконен дърводобив (чл. 235 от НК) на обща стойност 770 242 лв. \r\n- едно дело по уведомление за използване на техническо средство с цел придобиване на информация от платежни инструменти (чл.249 ал.3 от НК) на стойност 375 804 лв. \r\n- две дела по уведомления за пренасяне през граница на недекларирани ценности и суми (чл.251 от НК) на обща стойност 8 543 703 лв. \r\n- две дела по уведомления за данъчни престъпления (чл. 255 от НК) на обща стойност 821 770 лв. \r\n- две дела по уведомления за престъпления по служба (чл. 282 ал. 2 и чл. 283 от НК) на обща стойност 2 665 603 лв. \r\n- едно дело по уведомление за подкуп, осъществен от служебно лице (чл. 302 от НК) на стойност 626 350лв. \r\n- две дела по уведомления за организирани престъпни групи за производство на наркотици в големи размери и за акцизни стоки без бандерол (чл.321, ал.3, чл.354а, ал.2 от НК и чл.321, ал.3, чл.234, ал.2 от НК) на обща стойност 1 921 587 лв. \r\n\r\n Председателят на Комисията за противодействие на корупцията и за отнемане на незаконно придобитото имущество Пламен Георгиев заяви във връзка с тълкувателното решение на ВКС заяви пред \"Фокус\": \"За съжаление, ефектът ще е доста по-голям. Направихме анализ, според който дела за над 21 млн. лв. ще бъдат прекратени, поради това, че са прекратени наказателните такива или са оправдани лицата в наказателното производство. Искам да подчертая, че за всички тези повече от 21 млн. лв. не сме установили законни източници. Тоест, това са незаконни пари и искаме отнемането им\", коментира Георгиев и уточни, че именно това е бил смисълът и философията на закона, когато не успее по една или друга причина наказателното производство. \r\n\r\n \"В много случаи то има доста трудни процедури за събиране на доказателствата и ако не успее да се докаже виновността на едно лице - да му се отнеме незаконно придобитото имущество, за което няма никакви доказателства от къде има тези средства\", обясни Георгиев. \r\n\r\n Той посочи, че с тълкувателното решение на съда, отново се е върнало старото положение, при което наказателното производство е водещо и при прекратяване на наказателното дело, КПКОНПИ трябва да прекрати своето производство. \"Първото дело беше на Христо Бисеров, предстоят още 19 дела за повече от 21 млн. лв. да бъдат прекратени\", допълни той. \r\n\r\n   \r\n \n\t\t\t\t\t\t", "date": "2018.12.11", "title": "Над 21 милиона лева по 19 дела на КОНПИ трябва да бъдат оттеглени"}
{"url": "http://www.bnews.bg/article/253495-mladen_marinov_se_sreshta_s_predstavitelite_na_pozharnata", "text": "\n Министърът на вътрешните работи Младен Маринов ще се срещне със синдикатите в Пожарната и ръководството на Главната дирекция. Очаква се да бъдат обсъдени проблемите, свързани с облеклото и оборудването на служителите.  \r\n\r\n Пред \"Хоризонт\" директорът на Пожарната главен комисар Николай Николов уточни: \r\n\r\n „Предстои среща при министъра. Ще поговорим по тези работи със синдикалните лидери, така че наистина, ако има нещо, което е притеснително, а ние можем да го решим, да го направим. Вероятно става въпрос отново за лични предпазни средства, за подобряване на битовите условия, за по-добри програми за обучение. Всичко това го знае, работим много активно, ценим си хората“. \r\n\r\n Комисар Николов допълни, че в дирекцията продължава да се работи за осигуряването на модерни защитни средства: \r\n\r\n „Следващата година трябва да доставим повече от 2200 маски и повече от 320 съвсем нови съвременни дихателни апарати за защита на нашите момчета. Приоритет е защита на личния състав и неговото обучение“. \r\n \n\t\t\t\t\t\t", "date": "2018.12.11", "title": "Младен Маринов се среща с представителите на пожарната"}
{"url": "http://www.bnews.bg/article/253507-virtualna_realnost_pokazva_kakvo_chuvstvat_detsa_obekt_na_nasilie", "text": "\n Пресъздават насилието и тормоза в училище чрез виртуална реалност. Идеята е на УНИЦЕФ и е част от кампанията „Заедно срещу насилието в училище“. Нейната цел е хората да „влязат в обувките” на стотици  деца у нас, които ежедневно са жертва на различни форми на насилие – физическа или вербална агресия, тормоз, кибертормоз и др. \r\n\r\n „Синята стая” е в Националния дворец на културата и ще остане там до 16 декември включително. След това видеото ще може да бъде видяно на някои от най-оживените и посещавани локации в София. \r\n\r\n „Според изследване, България е сред десетте от 43 изследвани страни, най-силно засегнати от насилието и тормоза в училище. Днес, в рамките на кампанията, ще представим нов подход – ще използваме виртуалната реалност, за да може да се поставим в позицията на ученик, който страда от насилие в училище. Така ще отворим сетивата си, за да започнем да говорим за това и да намалим тези случаи в нашата общност“, посочи д-р Джейн Муита, представител на УНИЦЕФ за България. \r\n\r\n Над половината тийнейджъри по света са били поне веднъж обект на насилие от страна на връстници в и около училище. Физическото насилие и тормозът пречат на образованието на над 150 милиона деца на възраст 13-15 години, показват данни от проучване на УНИЦЕФ, съобщи БТВ. \r\n\r\n Дискомфортът и отчуждението от училище, ниският успех и тормозът утвърждават рисковите поведения сред юношите, показват данни на друго изследване – върху здравето и поведението на децата в училищна възраст, проведено от Института за изследване на населението и човека в сътрудничество с УНИЦЕФ. \r\n\r\n   \r\n \n\t\t\t\t\t\t", "date": "2018.12.11", "title": "Виртуална реалност показва какво чувстват деца, обект на насилие"}
{"url": "http://www.bnews.bg/article/253480-tagarev_900_mln_stoyat_v_byudzheta_za_prevaorazhavane_karakachanov_ne_se_uvolnyava", "text": "\n ”Правителството вече три години заделя пари и парламентът ги гласува тези пари в Закона за бюджета - за превъоръжаване, но нищо не се случва. И в края на тази година вече ще имаме 900 млн. лева, които са гласувани от Народното събрание, стоят в Закона за бюджета, но никой не прави това, което е записано в закона”. \r\n\r\n Това заяви проф. Тодор Тагарев, съпредседател на Атлантическия съвет на България, военен експерт и бивш министър на отбраната преди дискусията на тема „Ускореното превъоръжаване на Българската армия - повече сигурност и доверие в НАТО и общата европейска отбрана“. \r\n\r\n Той коментира пред БНР, че чест от парите за превъоръжаване отиват в посока Русия за поддръжка на наличните бойни способности. Според него това е по-скоро против нашите интереси за сигурност и съюзни ангажименти в НАТО. \r\n\r\n \"Министър Красимир Каракачанов каза през пролетта, че ако не тръгне нито един проект, ставам, сдавам и се уволнявам. До края на годината остават малко дни, следва да изпълни поетия ангажимент\", заяви проф. Тагарев . \r\n\r\n Той уточни, че проектите за превъоръжаване на армията с месеци се бавят, без да е ясно защо: \"Ние искаме България да е по-сигурна и по-стабилна, но това няма как да стане, ако ние са държим в НАТО като чуждо тяло и не изпълняваме съюзните си задължения. Има решение на Министерския съвет от февруари тази година, което казва как ние година след година ще увеличаваме бюджета, за да стигнем до 2% през 2014 година. То се изпълнява на етап планиране, т.е. когато се планира бюджет, тези средства се залагат, но после не се използват. И армията продължава да стои със старо въоръжение и с несъвместими платформи със съюзниците ни от НАТО\". \r\n \n\t\t\t\t\t\t", "date": "2018.12.11", "title": "Тагарев: 900 млн. стоят в бюджета за превъоръжаване, Каракачанов не се уволнява"}
{"url": "http://www.bnews.bg/article/253477-evropa_gotvi_zhestok_udar_sreshtu_dizela", "text": "\n Днес ресорната комисия в Европейския парламент в Страсбург одобри предложение, което, ако мине и в пленарна зала, ще въведе гранични стойности и обозначения за защита на работниците, изложени на отработени дизелови газове. Според членовете на комисията са налице достатъчно доказателства за канцерогенността на емисиите на отработени газове от дизелови двигатели, получени от изгарянето на дизеловото гориво в двигатели със запалване чрез сгъстяване. \r\n\r\n Отработеният газ от дизелови двигатели е класифициран от Международната агенция за изследване на рака (IARC) като канцерогенен за хората (категория 1 на IARC) и макар и количеството частици и химикали да са намалени при новите видове дизелови двигатели, все още не е ясно как количествените и качествените промени ще доведат до променено въздействие върху здравето. IARC уточнява също, че е обичайна практика да се използва елементарен въглерод, който съставлява значителна част от тези емисии, като маркер за експозицията. \r\n\r\n Директивата следва да обхваща газовете от всички видове дизелови двигатели. За новите технологии, при които са значително намалени количествата на отработените газове от дизелови двигатели и масовите концентрации на елементарен въглерод, елементарният въглерод може да не представлява толкова надежден показател за експозиция. \r\n\r\n Азотният диоксид е вероятно по-подходящ показател за експозиция за отработените газове от дизелови двигатели при новите технологии. Тъй като възрастта и типа двигатели и системи за последваща обработка на отработили газове се различават в рамките на работните места и между тях, е целесъобразно да се установи гранична стойност на професионална експозиция за отработени газове от дизелови двигатели, както по отношение на респирабилния елементарен въглерод, така и по отношение на азотния диоксид. \r\n\r\n Комисията следва да преразглежда тези гранични стойности, като използва най-новите научни и социално-икономически данни. И двете стойности следва се спазват на работните места, на които се използват дизелови двигатели. Въпреки че не са налични данни, които да позволяват пряко сравнение между канцерогенния потенциал на отработените газове, отделяни от дизелови двигатели, произведени по нови и по по-стари технологии, новите технологии за дизелови двигатели промениха качеството и количеството на дизеловите емисии, а свързаните с тях канцерогенни рискове намаляха, но не бяха изцяло премахнати. \r\n\r\n Значителното намаляване на масовата концентрация на отработени газове при дизеловите двигатели, произведени по нови технологии, се очаква да намали риска от рак на белите дробове (за kWh). Това се подкрепя от резултатите от единен набор от изследвания върху животни, които показват намаляване или незначителни стойности на генотоксичността за белите дробове и окислителното увреждане на ДНК след излагането чрез вдишване на отработени газове от дизелови двигатели, произведени по нови технологии. \r\n\r\n Докладчикът Клод Ролен отбеляза причините, изтъкнати от Комисията в нейната оценка на въздействието, които са довели до избора да не се определят съответните гранични стойности. Но според Института по трудова медицина 3,6 милиона работници в Европейския съюз са потенциално изложени на отработени газове от дизелови двигатели над фоновите нива, а средната геометрична стойност на очакваната експозиция е 13µg/m³ (или 0,013 mg/m³). \r\n\r\n Според този институт 4 556 души са загубили живота си през 2010 г. в резултат на ракови заболявания, свързани с професионална експозиция на отработени газове от дизелови двигатели. Ето защо докладчикът счита, че е необходимо спешно да се предприемат действия на европейско равнище, за да се ограничи експозицията на работниците на отработени газове от дизелови двигатели, като се добави работата, свързана с експозиция на такива отработени газове, и се определи гранична стойност на професионална експозиция – 50µg/m³ (0,05 mg/m³), изчислена въз основа на елементарния въглерод. \r\n\r\n Докладчикът препоръча да се разглеждат емисиите от всички дизелови двигатели, без да се прави разграничение между тях. \r\n\r\n \r\n  \r\n \n\t\t\t\t\t\t", "date": "2018.12.11", "title": "Европа готви жесток удар срещу дизела \r\n"}
{"url": "http://www.bnews.bg/article/253482-srabskiyat_glas_zayechera_balgarskiyat_pasport_struva_mezhdu_400_i_3000_evro", "text": "\n Схема за купуване на български паспорти в Сърбия описват сръбските вестници. Те цитират разследване на в. „Глас Зайечара“, от което става ясно, че българският паспорт е сред най-търсените стоки в страната, пише Агенция БГНЕС. \r\n\r\n Българският паспорт струва между 400 и 3000 евро и причината е много проста: Този паспорт позволява работа зад граница и спасява от мъчителното връщане на всеки три месеца обратно в Сърбия, пише изданието, цитирано от БГНЕС. Този паспорт спасява и от подкупи на граничните пунктове, за да се избегне поставянето на печат, се казва още в публикацията. \r\n\r\n „Всеки един от нас познава някой, който притежава такъв паспорт или пък някой, който иска да получи такъв. Всеки един от нас познава някой, който очаква да получи паспорт. Всеки един от нас познава някой, който е дал подкуп на границата, за да не му удрят печат. Това е нашата действителност“, се казва още информацията на „Глас Зайечара“, озаглавена „Български паспорт – между 400 и 3000 евро“. \r\n \n\t\t\t\t\t\t", "date": "2018.12.11", "title": "СРЪБСКИЯТ „ГЛАС ЗАЙЕЧЕРА“: Българският паспорт струва между 400 и 3000 евро! "}
{"url": "http://www.bnews.bg/article/253484-vednaga_sled_koleda_prokuraturata_povdiga_obvinenie_sreshtu_vitseto_karakachanov", "text": "\n Две са разследванията срещу министъра на отбраната Красимир Каракачанов, които към този момент провежда Главна прокуратура. Едното е за търговията с българско гражданство, а другото - за хранителните доставки в армията без обществени поръчки. \r\n\r\n \r\n\r\n Бившият шеф на ДАБЧ Петър Хараламбиев, известен и като “бате Харо”, който е основен обвиняем, е пропял пред следствието и е накиснал шефа си като бос на организираната престъпна група, разкриха още те пред медията ни. \r\n\r\n \r\n\r\n \r\n\r\n 12 милиона годишно отивали за мизерната храна на пандизчиите, отново без обществена поръчка. \r\n\r\n По това дело основен обвиняем ще бъде зам.-министърът на правосъдието с ресор “Излежаване на присъди” от квотата на патриотите, но предложен от ВМРО и лично от боса им Каракачанов, разкриха още наши източници. \r\n\r\n Кампанията срещу крадливия войвода набира скорост и в медиите, след като Бойко Борисов и ДПС вдигнаха чадъра над него под натиск от НАТО и САЩ. \r\n\r\n \r\n\r\n Законът се погазва всекидневно, а водката и ракията се леят от зори в кабинета на шишкавия министър. Комисионите от неговите кражби са стигнали 50% от парите. Наскоро на среща между прокуратурата и премиера е станало ясно, че положението е извън контрол и застрашава устоите на държавността. Сараите са дали зелена светлина за предстоящия арест на Красимир Каракачанов. Той е наясно и си прави пиар с Македония, за да си намери повод за оправдание след обвиненията. Изнервен и арогантен пишман министърът обикаля по студиата. \r\n\r\n \r\n\r\n Вчера Каракачанов е бил посъветван да подаде оставка още преди Коледа и да се върне в парламента по примера на проваления си ортак Валери Симеонов. \r\n\r\n Очаква се развръзка до дни, а с нея и окончателен разпад на измисления за патерица на ГЕРБ и ДПС проект \"Обединени патриоти\". \r\n\r\n   \r\n \n\t\t\t\t\t\t", "date": "2018.12.11", "title": "Веднага след Коледа прокуратурата повдига обвинение срещу вицето Каракачанов"}
{"url": "http://www.bnews.bg/article/253485-obviniha_chetirima_za_trafik_na_prostitutki", "text": "\n \r\nСпециализираната прокуратура повдигна обвинения на четири лица за участие в организирана престъпна група за трафик на хора с цел сексуална \r\nексплоатация. \r\nТе са задържани при съвместна операция на териториятта на Варна и София на служители от отдел „Трансгранична организирана престъпност“ в ГДБОП, ТЗ \r\nБОП-Варна и Специализираната прокуратура. Извършени са претърсвания, изземвания и други процесуално-следствени действия на адреси във Варна и София, на които са пребивавали участниците в престъпната група, както и в помещения в София, стопанисвани от еротичен клуб. \r\n\r\n Иззети са значителни суми в различна валута, мобилни телефони и СИМ карти, компютърни конфигурации, тефтери със записки и други доказателства за престъпната дейност на групата. Разпитани са множество свидетели, част от които пред съдия, които са станали жертви на сексуална експлоатация. На трима от обвинените е определена мярка за неотклонение „Домашен арест“. На четвъртия е наложена парична гаранция. \r\n  \r\n \n\t\t\t\t\t\t", "date": "2018.12.11", "title": "Обвиниха четирима за трафик на проститутки"}
{"url": "http://www.bnews.bg/article/253487-neveroyatno_deputat_na_valeri_simeonov_pridobil_zemya_prez_1015_godina", "text": "\n Депутатът от НФСБ Йордан Апостолов разтърси патреотичните среди със смайваща декларация за публичност на имуществото. Същият е декларирал, че е собственик на земя, която е придобил забележете през... 1015 година. \r\n\r\n Интересно как се е случило това придобиване? \r\n\r\n От една страна това би означавало, че Апостолов е хилядолетник, което е чудо на чудесата! Подобно чудо бе сътворил и неговият колега Валентин Касабов, който се определя като правнук на поп Стамат Стаматов, който определят като комитетски ковчежник на Левски. \r\n\r\n Малка подробност за прадядото на Касабов е, че така нареченият ковчежник е роден през 1868 г., което означава, че е бил комитетски ковчежник на Левски в бебешка възраст. \r\n\r\n Какво ли не прави стремежът патреотарски? \r\n\r\n Ето и линк към декларацията на депутата Апостолов, където в раздел 1.1 \"Земеделски земи и гори\" под т.12 е декларирано чудото: \r\n\r\n https://register.caciaf.bg/2017/51E3DC95-507A-455D-B436-932793D6C72786710.xml \r\n\r\n Ние горещо препоръчваме на Апостолов да кандидатства за рекордите на Гинес, а на КПКОНПИ, да  \r\nзапочне проверка за несъответствие. \r\n  \r\n \n\t\t\t\t\t\t", "date": "2018.12.11", "title": "Невероятно! Депутат на Валери Симеонов придобил земя през... 1015 година!\r\n               "}
{"url": "http://www.bnews.bg/article/253475-barziyat_vlak_sofiya_varna_izleze_ot_relsite", "text": "\n Бързият влак от София за Варна излезе от релсите, съобщиха от Националния железопътен превозвач. \r\n\r\n Движението на влаковете в участъка между гарите Реброво и Своге е прекъснато от около 8:00 часа. \r\n\r\n Създадена е организация за изтегляне на вагоните с друг локомотив в гара Реброво. \r\n\r\n Във влака са пътували около 100 пътника, които вече са придвижени с последния вагон от композицията до гарата в Реброво. \r\n\r\n Националният железопътен превозвач ще осигури превоз с автобуси между Реброво и Своге за пътниците от всички преминаващи влакове до възстановяването на движението в участъка. \r\n\r\n На място се извършва оглед от експерти на БДЖ и НКЖИ за изясняване на причините за възникналата ситуация. \r\n \n\t\t\t\t\t\t", "date": "2018.12.11", "title": "Бързият влак София-Варна излезе от релсите\r\n"}
{"url": "http://www.bnews.bg/article/253499-maykite_ot_sistemata_ni_ubiva_zapochvat_nova_kampaniya", "text": "\n Майките на деца с увреждания от инициативата \"Системата ни убива\" започват нова кампания за подпомагане на гладуващи хора с увреждания с хранителни продукти. Това каза за \"Хоризонт\" една от майките Вера Иванова. Продуктите се купуват с пари от дарения: \r\n\r\n \"Започваме тези дни със закупуването на храна в София, Перник, Радомир, Трън, Пловдив. Има много обаждали се от тези райони хора, които бедстват в момента и гладуват. Търсим доброволци с транспорт за Якоруда, за местата, които са по-отдалечени, по-високопланински и до които може би да не можем да стигнем с коли, но ще бъдем благодарни на всеки дарител, който дари храна\". \r\n\r\n Майките подготвят и разкриването на гореща телефонна линия, на която да се дават безплатни консултации на хората с увреждания за промените, настъпили в правата им, след приемането на двата закона - за хората с увреждания и за личната помощ. \r\n \n\t\t\t\t\t\t", "date": "2018.12.11", "title": "Майките от \"Системата ни убива\" започват нова кампания"}
{"url": "http://www.bnews.bg/article/253461-andrea_kade_ti_e_fotoshopat", "text": "\n Социалните мрежи изригнаха срещу половинката на Кубрат Пулев - фолкдивата Андреа. \r\n\r\n Блондинката с големи силиконови възможности се появи в студиото на Брадъра с шокиращ външен вид. Така подигравателното \"Андреа си забрави фотошопа вкъщи\" в момента светкавично превзема интернет пространството, пише \"Флагман\". \r\n \n\t\t\t\t\t\t", "date": "2018.12.11", "title": "Андреа, къде ти е фотошопът?"}
{"url": "http://www.bnews.bg/article/253466-barekov_patreotite_izlagaha_nastapva_istinski_tsenovi_shok", "text": "\n Обратно на всички предизборни лъжи на ПатрЕотите (ВМРО, НФСБ, Атака...) настъпва истински ценови шок. В съчетание с инфлация, замразени доходи, детски по 40 лева и пенсии по 100 евро - поскъпват двойно водата, парното, газта, тока, стоките от първа необходимост - хляб, мляко, евтин салам. Една сметка за битови консумативи на семейство в среден апартамент ще надхвърли 400-500-600 лева през януари. Ако в него живеят двама пенсионери или семейство с един безработен и две деца - ще бъдат изправени пред битка на живот и смърт за оцеляване. Или не трябва да се хранят през 20 дни от месеца или да останат на студено при минусовите температури или да ходят в някоя фирма за бързи кредити да ги одере живи срещу 200 лева къси пари за консумативите. За децата - дори няма да има пари за зимни обувки. Върнахме се 100 години назад само за един -два мандата. Всичко това благодарение на оядени толупи и милионери като Каракачанов, които крадат със задниците си, и с любезното съдействие на самодоволните дебилни мутри като на Цв Цв. Валери Симеонов и др. \r\n\r\n \r\n\r\n   \r\n \n\t\t\t\t\t\t", "date": "2018.12.11", "title": "Бареков: ПатрЕотите излъгаха, настъпва истински ценови шок "}
{"url": "http://www.bnews.bg/article/253471-vazmezdie_proklyatieto_na_chernata_zlatka_se_stovari_varhu_banevi", "text": "\n Проклятието на Черната Златка се стовари с пълна сила върху милионерите Баневи. \r\n\r\n Плеймейтката не успя в съдебната битка срещу тях. Но се зарече, че ще воюва, докато не възтържествува справедливостта. \r\n\r\n Олигарсите заграбиха наследството на бургазлийката. Вторият й баща се спомина от притеснение, след като милионерите Николай и Евгения Баневи сложиха ръка на земята му с площ от 34 декара на къмпинг „Каваците“. \r\n\r\n Възрастният мъж не издържа на стреса и напрежението и в резултат от всичко това разви тежко заболяване. \r\n\r\n След смъртта му, Златка Димитрова се зарече, че ще потърси възмездие. Тя многократно се оплаква и от адвокатите на богаташите, заявявайки че семейството й постоянно е тормозено от тях. \r\n\r\n Но освен това, близките й трябваше да търпят и мутрите на олигарха, които нахлуха в къмпинга и го управляваха като негови собственици. \r\n\r\n След последните събития покрай фамилията Баневи, всички потърпевши от техните безчинства най-после може да си отдъхнат, защото този път олигарсите едва ли ще се измъкнат невредими. Срещу тях има обвинения за пране на 1 милиард лв. Те са и първите българи, чиито имена изплува в офшорки в Панама. Двамата съпрузи притежават офшорки на Сейшелите и Бахамите. Те са собственици и на 100 фирми у нас, като повечето от тях са пред фалит. \r\n\r\n Самата Евгения Банева призна за офшорките и заяви, че когато става въпрос за политици, това не е престъпление, пише Пик. \r\n \n\t\t\t\t\t\t", "date": "2018.12.11", "title": "ВЪЗМЕЗДИЕ: Проклятието на Черната Златка се стовари върху Баневи"}
{"url": "http://www.bnews.bg/article/253468-kameliya_shokira_fenovete_si_toplya_se_sas_seks_i_domashna_rakiya", "text": "\n Фолк певицата Камелия се топли с любов и ракия. В студените зимни дни изпълнителката признава, че предпочита да се гушка с любимия си и да си пийва греяна ракийка, вместо да стои пред камината. Фолк звездата направо скъса синджира и шокира феновете с фриволно поведение. \r\n\r\n „Правете много любов. Обичайте се!  И пийте, защото сте млади и можете. Правя много любов и обичам това”, избухна изпълнителката с откровения. Звездата бе на участие в столичен клуб, когато чашките с шотове я удариха в главата и реши да разгорещи още повече почитателите си. Тя се приближи до една от танцьорките и вдигна рокля, показвайки задните си части. \r\n\r\n Дори мъжката част в заведението загуби ума и дума след изпълнението й. Факт е, че Камелия обича да показва тялото си, но досега поне се задоволяваше само с еротични изпълнения у дома, но напоследък явно я избива и на ексхибиционизъм, пише „България днес”. \r\n\r\n Освен към провокациите, певицата не скри, че има слабост и към ракията, особено домашната. \r\n\r\n Тя редовно си осигурява доставки от родния Чипровци и няма значение, дали лекува грип или си почива, но  е обявила огън-питието за най-доброто лекарство. \r\n\r\n „Грипът ме удари и се разболях. Направих си компрес от ракия и черен пипер. Много е важно ракията да е с висок градус, за да помага. Някой би казал, че съм съсипала хубавата течност, но истината е, че много помага”,  сподели преди време звездата. \r\n\r\n Тя не пропуска и да удари по някоя чашка през зимата, за да се сгрее при минусовите температури. А преди всяко прибиране в родния си град, предварително се обажда да й намерят домашна продукция, за да си я прибере към София. \r\n\r\n Камелия все пак не пие на гладен стомах, а замезва, както си му е ред. И за да не нарушава традицията – отново с домашни деликатеси. \r\n\r\n Певицата не крие, че предпочита народните храни и напитки, като обича да ходи на село. Нещо, което не се вписва във визите на фолк певиците, но тя отдавна е доказала, че предпочита да бъде оригинална, а не да следва модата в чалгата. \r\n \n\t\t\t\t\t\t", "date": "2018.12.11", "title": "Камелия шокира феновете си: Топля се със секс и домашна ракия!"}
{"url": "http://www.bnews.bg/article/253472-tragediya_mazh_pochina_na_perona_na_metrostantsiya_serdika_prestaplenie_ili_neshtasten_sluchay", "text": "\n Мъж е починал на перона на метрото тази сутрин. Сигналът за инцидента е подаден в 8 часа, уточниха за news.bg от МВР. \r\n\r\n \"Няма престъпление, има нещастен случай\", заявиха от вътрешното ведомство. \r\n\r\n Човекът е бил на перона на метростанция Сердика-2. Той е извозен с линейка. \r\n\r\n По информация на запознати не е имало спиране на движението на мотрисите в подземната железница. За кратко е имало забавяне. \r\n \n\t\t\t\t\t\t", "date": "2018.12.11", "title": "ТРАГЕДИЯ! Мъж почина на перона на метростанция Сердика! Престъпление или нещастен случай?\r\n"}
{"url": "http://www.bnews.bg/article/253474-spasitelyat_na_balgariya_valeri_simeonov_guzno_malchi_za_snimkite_na_negovi_deputati_s_arestuvanite_banevi", "text": "\n Национален Фронт за Спасение на България (НФСБ) се казва партията на Валери Симеонов, създадена от хора \r\nкато Димитър Байрактаров, Валентин Фъртунов, Ангел Божидаров, Георги Дражев и хиляди техни последователи. \r\n\r\n Благородната кауза да се работи в защита на България от съвременните грабители в лицето олигарси, монополисти и \r\nпрестъпници отдавна е забравена, а създателите на партията бяха прокудени. \r\n\r\n Заедно с тях НФСБ бе напусната и от хилядите си поддръжници. Всичко бе използвано от председателя Симеонов и неговите депутати за лични и корпоративни облаги. \r\n\r\n Днес \"спасителят\" Валери Симеонов гузно мълчи за снимките на неговите депутати Георги Колев и Йордан Апостолов с арестуваното семейство Баневи, които са с повдигнати тежки обвинения за пране на пари и погубването на десетки български предприятия. \r\n\r\n Едва ли е тайна за някой, че семейството е основен фактор в забатачването на България. \r\n\r\n Интересно какво свързва тайният някога съветник на Валери Симеонов със семейство Баневи, както и добричкия бизнесмен Йордан Апостолов със същотосемейство. Да не би случайно да са участвали в перачницата на пари? Дали пък случайно Колев не е бил таен съветник и на Баневи?  А дали пък партийката НФСБ не е очаквала средства за предстоящите евроизбори именно от тези изпрани пари?Все въпроси, на които \"спасителят\" на България Симеонов гузно мълчи!  \r\n\r\n --  \r\n \n\t\t\t\t\t\t", "date": "2018.12.11", "title": "\"Спасителят\" на България Валери Симеонов гузно мълчи за снимките на негови депутати с арестуваните Баневи!\r\n"}
{"url": "http://www.bnews.bg/article/253469-nadezhda_zaharieva_ne_sazhalyavam_che_posegnah_na_zhivota_si", "text": "\n Голямата поетеса и съпруга на поета Дамян Дамянов–Надежда Захариева посегнала на живота си. За първи път обаче тя споделя подробности около трагедията, която едва не отнела живота й. \r\n„Животът ми много пъти е висял на косъм. Не смятам да изброявам диагнозите, които съм надживяла. Всички сме смъртни. Харесвам една мисъл на Артър Милър „Който се страхува да умре, той се страхува да живее”. \r\nНе съжалявам! И не ме е срам, че в един момент си казах: „Не мога повече!” и пожелах да ме няма. Но ме има. И се уверих, че трябва да внимаваме какво мислим, защото мисълта ни често се превръща в сценарий, по който да прочете животът ни”, казва Надежда Захариева. \r\nПоетесата признава, че една от големите й болки е, че българинът си изтъква недостатъците, не да ги поправи, а за да намрази другите. \r\n„Всеки човек има кривини! Не познавам съвършени хора. Като погледна в огледалото, също не виждам съвършен човек. Опазил ме бог от подобно нахалство.”, споделя тя. И признава, че репликата й „Не си казваме кривините, за да се намразим”, се отнася до политическите среди най-вече, където всеки сочи грешките на другите, за да изглежда по-непогрешим. \r\nНадежда Захариева споделя още, че животът й е изпълнен с обрати, но благодарение на религията е преодоляла изпитанията. Започва да се интересува от вероучението, след като чете статия на Уилям Фокнър в „Иностранная литература”, пише \"България днес\". \r\n„На въпроса, какво непременно трябва да е прочел един писател, Фокнър беше посочил на първо място Библията. \r\nУспях да се сдобия с библия. Прочетох я внимателно. Християнството ми хареса като философия на доброто. Няма само добър или само лош човек. Човекът има право на избор между доброто и злото.”, казва Захариева. \r\nНадежда не крие, че освен опора във вярата, намира опора и в съветите на Ванга. „Започнахме да ходим заради свекървата, но после Дамян настояваше. Той беше такъв човек, че не вярваше в себе си. И преди излизането на всяка негова книга ходехме до Рупите, за да пита дали ще има успех. \r\nНо дори да нямах никакви въпроси към леля Ванга, тя винаги ми даваше добър съвет”, спомня си още Надежда Захариева. \r\nИ въпреки че няколко пъти е била близо до смъртта, не помни да е минавала тунели или други. „Животът ми е бил на косъм много пъти. Още като шестмесечно бебе съм посиняла и изстинала. И то в събота преди Възкресение Христово. \r\nМайка ми дори решила, че съм умряла. Баба ми ме окъпала и повила. Оставили ме настрани. Имам късмет, че заради Великден не са ме погребали веднага. На сутринта на Великден съм „възкръснала”–от вързопчето, в което съм била се чул глас. \r\nБях доста голяма, когато чух от майка си историята за моето възкресение”, спомня си още тя. \r\n  \r\n \n\t\t\t\t\t\t", "date": "2018.12.11", "title": "Надежда Захариева: Не съжалявам, че посегнах на живота си!"}
{"url": "http://www.bnews.bg/article/253505-speshna_tristranka_za_spekulativno_vdigane_na_tsenite", "text": "\n От КНСБ настояват да бъде свикан спешно Националният съвет за тристранно сътрудничество (НСТС) и да бъде приет комплекс от мерки, които да защитят населението от „спекулативно поскъпване на основни стоки в разгара на зимния сезон“. \r\n\r\n От синдиката излязоха с нарочна позиция, в която споделят притесненията на бизнеса, че има проблем, който създава напрежение на българския енергиен пазар. \r\n\r\n Според синдикалистите повишението на електроенергията може да засегне не само бизнеса, но да доведе и до ръст на цените на хранителни и нехранителни стоки, което ще се отрази пряко върху доходите на българските граждани. Увеличението би засегнало държавни и общински администрации, болници, училища. \r\n\r\n Според КНСБ поскъпването на електроенергията ще има негативен ефект и върху заплатите. \r\n\r\n Затрудненията на бизнеса имат пряко отражение върху повишението на възнагражденията, което се договаря в момента. \r\n \n\t\t\t\t\t\t", "date": "2018.12.11", "title": "Спешна тристранка за спекулативно вдигане на цените!"}
{"url": "http://www.bnews.bg/article/253500-religioznite_obshtnosti_podkrepyat_donorstvoto_sled_smart", "text": "\n Религиозните общности в България ще подкрепят донорството на органи при мозъчна смърт, стана ясно след среща на представители на различните вероизповедания и здравния министър Кирил Ананиев. \r\n\r\n Министърът на здравеопазването отправи молба към представителите на религиозните общности за подкрепа и насърчаване на донорството на органи при настъпила мозъчна смърт, за да могат хората, чакащи за трансплантация, да получат шанс за живот. \r\n\r\n По време на срещата с ръководството на Националния съвет на религиозните общности, в който членуват Мюсюлманското изповедание, Арменската апостолическа църква, Централният израилтянски духовен съвет, Обединени евангелски църкви, Католическата екзархия и с почетен член Българската православна църква, здравният министър посочи мерките, които държавата вече е предприела, за да се справи с липсата на донори. Според Кирил Ананиев донорството е кауза, в която духовната и светската власт трябва да вървят ръка за ръка. За да получат чакащите за трансплантация пациенти шанс да продължат да живеят, е необходима обществена съпричастност, като вярата би подпомогнала взимането на решение за донорство. \r\n\r\n Представителите на всички вероизповедания поеха ангажимент в кратки срокове да информират своите общности за проблема и да решат под каква форма да изразят своята подкрепа за донорството като начин да се помогне на нуждаещите се хора. Те увериха, че в тяхно лице държавата има партньор, който ще се включи в кампанията за насърчаване на донорството в България, съобщи МЗ. \r\n\r\n Здравният министър и ръководството на Националния съвет на религиозните общности у нас се уговориха за провеждане на регулярни срещи и разширяване обхвата на сътрудничеството. \r\n \n\t\t\t\t\t\t", "date": "2018.12.11", "title": "Религиозните общности подкрепят донорството след смърт"}
{"url": "http://www.bnews.bg/article/253483-brini_spiars_shokira_s_vanshniya_si_vid", "text": "\n Изпълнителката и 24-годишното й гадже - фитнес моделът Сам Асгари, бяха засечени по улиците на Лос Анджелис. Вниманието на папараците обаче бе приковано от външния вид на 37-годишната певица. За разходката си тя бе избрала полупрозрачна бяла блузка, под която се виждаше синият й сутиен и чехли, които определено не бяха нейният номер, защото петите й стърчаха извън подметката. На главата си Спиърс бе сложила детска диадема с котешки ушички. Наскоро хитовата изпълнителка имаше рожден ден. Като нищо странният й външен вид да се дължи на носталгия по отминалите младини. \r\n  \r\n \n\t\t\t\t\t\t", "date": "2018.12.11", "title": "Брини Спиърс шокира с външния си вид"}
{"url": "http://www.bnews.bg/article/253473-bohemska_rapsodiya_na_queen_e_nay_slushanata_pesen_na_20_vek", "text": "\n Легендарната песен на Queen е слушана 1,5 млрд. пъти! „Бохемска рапсодия“ на групата Queen е най-слушаната песен на 20 век на стрийминг устройства, съобщи Universal Music Group в Twitter. \r\n\r\n „Бохемска рапсодия“ е написана от лидера на британската група Фреди Меркюри през 1975 г. Песента се отличава с необичайната си музикална форма и четирите различни стила: а – капела, балада, опера, рок, които плавно преминават един в друг и завършват с кода. \r\n\r\n Музикалното произведение три пъти е влизало в класацията Hot 100 на Билборд: през 1975 г., през 1992 г. и 2018 г.  \r\n \n\t\t\t\t\t\t", "date": "2018.12.11", "title": "„Бохемска рапсодия“ на Queen е най-слушаната песен на 20 век"}
{"url": "http://www.bnews.bg/article/253458-evgeni_krusev_na_razpit_v_sledstvieto_za_remonta_na_grafa", "text": "\n Бившият столичен зам.-кмет Евгени Крусев е призован на разпит в Специализираната прокуратурата днес следобед, съобщава БНР. \r\n\r\n Крусев обясни миналата седмица, че следкато е получил призовка като обвиняем от прокуратурата за ремонта на ул. \"Граф Игнатиев\", заема отговорна и мъжка позиция и се оттегля. Делото е започнато от сигнал на \"Спаси София\". \r\n\r\n Главния прокурор Сотир Цацаров коментира, че \"конкретно е свързан с обществената поръчка, която е свързана с шумо- и виброизолиращи подложки. В конкретния случай става дума за нарушение на разпоредба на Закона за обществените поръчки и отговорността ще бъде за длъжностно престъпление\". \r\n\r\n Цацаров добави, че не трябва да \"оставаме с впечатление, че прокуратурата не дава информация, но не е редно такава информация да бъде давана само на базата на връчена призовка. Към момента, в който обвинението е предявено, ще имате пълна информация\". \r\n\r\n Припомняме, бившият зам.-кмет Крусев подаде оставка заради ремонта на улица \"Граф Игнатиев\". По-късно главният прокурор Сотир Цацаров посочи, че Крусев е разследван за длъжностно престъпление, свързано с нарушение на Закона за обществените поръчки. \r\n\r\n Припомняме, освен че ремонтът на столичната улица \"Граф Игнатиев\" продължава много след срока за изпълнение на обекта, той бе съпътстван и от редица скандали - премахването на дървета, поставянето на подземни кофи за боклук и други. По-голям отзвук имаше съпътстващия проект около църквата \"Свети Седмочисленици\" и общественото възмущение от избора на плочки. \r\n\r\n Проблем обаче се оказа и промяната на проекта за трамвайните релси, покрай който се разбра, че е променено изпълнението на обществената поръчка и виброизолационна настилка. По тази причина Министерството на регионалното развитие и благоустройството извърши неколкократни проверки на ремонта, за да се увери, че качеството на използваните материали отговаря на стандартите. \r\n\r\n Освен това през октомври тази година строителната компания \"Джи Пи груп\" беше глобена заради некачественото изпълнение на обществената поръчка. Освен това прокуратурата започна разследване на изпълнителя \"Джи Пи груп\" не само за злоупотреба с евросредства, но и за пране на пари. \r\n\r\n На 27 ноември загражденията бяха премахнати, а на следващия ден бяха пуснати тестово и трамваите по булеварда. Тогава зам.-кметът по транспорт на столицата Евгени Крусев увери, че трасето вече е напълно изградено и ще бъде отворено до Коледа. \r\n\r\n   \r\n \n\t\t\t\t\t\t", "date": "2018.12.11", "title": "Евгени Крусев на разпит в Следствието за ремонта на „Графа”"}
{"url": "http://www.bnews.bg/article/253430-galena_se_ugoi_za_koleda", "text": "\n Мина годишният концерт на „Пайнер“, но Галена не се спира – смени многохилядната публика с клуб в провинцията. \r\n\r\n И се съблече. Чалгаджийката показа впита рокля с микроскопични презрамки, дълбоко деколте и подкожни „зимни“ екстри като двойна брадичка и солидни, пълни рамене, пише „България Днес“. \r\n \n\t\t\t\t\t\t", "date": "2018.12.11", "title": "Галена се угои за Коледа"}
{"url": "http://www.bnews.bg/article/253459-tri_kvartala_na_sofiya_izlizat_na_protest_sreshtu_mrasniya_vazduh", "text": "\n Жители на „Красна поляна”, „Западен парк” и „Овча купел” се събраха пред Министерството на околната среда и водите. Протестът им ще започне довечера в 18 часа, обясниха те в предаването \"Тази сутрин\" по bTV.  \r\n\r\n „Над 80% от населението признава, че има проблем с мръсния въздух. Това вече е проблем от национално значение, искаме МОСВ да влезе в ролята си и да започне да управлява отпадъците”, заяви Десислава Малинова от протестиращите. \r\n\r\n Според нея най-големият проблем на район „Красна поляна” е горенето на битовите отпадъци. За това трябва да се вземат мерки, посочи Малинова. Подобен е проблемът и в „Западен парк” и „Овча купел”, посочиха от протестиращите.  \r\n\r\n „Проверки се извършват от светлата до тъмната част на деня, въпросът за качеството на въздуха не е само от битовото отопление”, посочи Таня Асенова от Столичния инспекторат.  \r\n\r\n „На всеки три месеца приемаме отчет от ресорния зам.-кмет по екология за чистотата на въздуха. Миналата седмица беше поискана криминализация за нерегламентираното горене на отпадъци”, обясни Ани Стойкова        - общински съветник от ГЕРБ. \r\n \n\t\t\t\t\t\t", "date": "2018.12.11", "title": "Три квартала на София излизат на протест срещу мръсния въздух"}
{"url": "http://www.bnews.bg/article/253463-the_sun_publikuva_prorochestva_na_baba_vanga_za_2019_godina_ochakva_ni_neshto_strashno", "text": "\n Огромна икономическа криза ще удари Европа през следващата година. Това е предрекла Ванга, пише британският вестник \"Сън\". Според лондонския таблоид българската пророчица е предвидила много катаклизми през 2019 г. Освен кризата в стопанството на Стария континент, тя е предрекла, че мощна природна стихия ще удари части от Азия. Мощно земетресение и последвала огромна вълна-цунами ще убият стотици хиляди души, добави изданието. \r\n\r\n Природни и политически сътресения ще засегнат и Русия, и САЩ. Огромен метрополитен ще падне в най-голямата по територия държава в света, а през следващата година срещу стопанина  на Кремъл Владимир Путин ще бъде извършено покушение. Идната година ще бъде последна за Доналд Тръмп в Белия дом. Американският президент ще напусне поста си заради мистериозно заболяване. Той вече има проблеми със слуха, допълва Сън. \r\n\r\n Ванга почина през 1996 г. Нейните думи обаче и до ден днешен привличат вниманието на почитателите на конспиративните теории. Според привържениците ѝ тя е предрекла атентатите от 11 септември 2001 г. в Ню Йорк, Световната икономическа криза от 2008-2009 г., както и възхода на Ислямска държава, написа още жълтият вестник. \r\n  \r\n \n\t\t\t\t\t\t", "date": "2018.12.11", "title": "The Sun публикува пророчества на баба Ванга за 2019 година! Oчаква ни нещо страшно....\r\n\r\n"}
{"url": "http://www.bnews.bg/article/253462-preslava_skochi_sreshtu_falshivite_novini", "text": "\n  В него изпълнителката поиска дори създаването на специален закон, който да се бори с жълтините. \r\n\r\n „Смятам, че е крайно време държавата да създаде закон срещу фалшивите новини. Не е ли факт, че една фалшива новина, която е предварително обмислена и вреди на някого, е престъпление сама по-себе си? И за това престъпление трябва да се носи отговорност! Докато такъв закон не бъде факт, не може да разчитаме ,че до нас достига достоверна информация. Аз съм за свободата на словото, но категорично съм против свободата на лъжите”, обобщи Преслава. \r\n\r\n Повод за гневното й избухване станала публикация, която твърдяла, че \" Младата майка реши да не дере гърло пред пияните студенти\" на техния празник 8 декември. Преси изрично уточни, че в този ден е била на частно парти и е категорично против бъдещето на нацията да се нарича пияници. Тя използва случая да опровергае и публикация в жълт седмичник, че иска да стане част от журито на „Като две капки вода” срещу подобаващ хонорар. \r\n\r\n „Уверявам ви , че не съм в преговори, не изнудвам и не се пазаря за пари с никакви продуценти на никакви предавания. За финал искам дебело да подчертая, че в никакъв случай не поставям под общ знаменател всички журналисти и медии .Напротив, дълбоко вярвам, че по-голямата част от вас са достойни и честни хора и имате моето искрено уважение”, заключава Преслава \r\n  \r\n \n\t\t\t\t\t\t", "date": "2018.12.11", "title": "Преслава скочи срещу фалшивите новини "}
{"url": "http://www.bnews.bg/article/253455-slantseto_probiva_obshatsite_dnes_temperaturite_nad_0_ta", "text": "\n Днес над Западна България облачността ще е разкъсана, значителна ще се задържи над източните и планинските райони. Дъжд ще вали по морското крайбрежие, а слаб от сняг ще има главно в Североизточна България и в планините. Ще продължи да духа умерен, в Дунавската равнина временно силен вятър от запад-северозапад. Максималните температури ще са между 2° и 7°. \r\n\r\n Това съобщават от НИМХ. \r\n\r\n В планините облачността ще е значителнасъс слаби превалявания от сняг. Ще духа умерен до силен северозападен вятър. Максималната температура на височина 1200 метра ще е около минус 4°, на 2000 метра - около минус 11°. \r\n\r\n По Черноморието ще е предимно облачно със слаби валежи от дъжд. Ще духа слаб до умерен северозападен вятър. Максимална температури на въздуха 5-8°. Температурата на морската вода е 8-10°. Вълнението на морето ще е 1-2 бала. \r\n \n\t\t\t\t\t\t", "date": "2018.12.11", "title": "СЛЪНЦЕТО ПРОБИВА ОБШАЦИТЕ ДНЕС! Температурите - над 0-та!"}
{"url": "http://www.bnews.bg/article/253464-yunker_otryaza_velikobritaniya_sdelkata_za_brekzit_ne_mozhe_da_se_predogovarya", "text": "\n Председателят на Европейската комисия Жан-Клод Юнкер настоя, че Европейският съюз не е отворен към предоговаряне на споразумението за Брекзит с Обединеното кралство. \r\n\r\n \"Няма каквато и да е възможност за предоговаряне\", подчерта Юнкер, допълвайки: \"Всеки трябва знае, че споразумението за излизане няма да бъде отваряно отново\" за преговори. \r\n\r\n Шефът на ЕК обаче подчерта, че ЕС ще се опита да убеди британския премиер Тереза Мей, че сегашното споразумение е \"най-доброто възможно\" и да предостави на Великобритания \"допълнителни разяснения\", ако е необходимо. \r\n\r\n Коментарите на Юнкер бяха направени, след като вчера Мей отложи гласуването в британския парламент на споразумението за излизане, което сключи с ЕС, и обеща на депутатите, че ще отиде в Брюксел, за да поиска още гаранции относно предпазния механизъм за границата между Република Ирландия и Северна Ирландия на фона на опасенията, че на Великобритания няма да бъде позволено да излезе от Общността и от митническия съюз на ЕС по своя собствена воля. \r\n \n\t\t\t\t\t\t", "date": "2018.12.11", "title": "Юнкер отряза Великобритания, сделката за Брекзит не може да се предоговаря\r\n"}
{"url": "http://www.bnews.bg/article/253470-zhalti_zhiletki_za_rechta_na_makron_gluposti_blaf_teatar_kapka_v_moreto", "text": "\n Групи протестиращи \"жълти жилетки\" в цяла Франция отговориха язвително на \"трохите\", предложени от президента Еманюел Макрон в речта му по телевизията снощи, целяща да обезсили бунта им, но други са признали неговите усилия, съобщава \"Франс прес\". \r\n\r\n \"Глупости\", \"блъф\", \"театър\" и \"капка в морето\" са били сред непосредствените реакции, които посрещнаха телевизионната реч на държавния глава, в която той обяви увеличение на минималната заплата и редица други финансови мерки. \r\n\r\n Осъждам насилието, но разбирам и бедните, обяви френският президент \r\n\r\n На кръстовище в южния град Льо Булу около 150 \"жълти жилетки\" са се били събрали около високоговорител, слушайки внимателно думите на президента, преди да започнат да крещят в хор. \r\n\r\n \"Той се опитва да направи пирует, за да се изправи отново на крака, но можем да видим, че той не е искрен, че всичко е прах в очите\", подчертал Жан-Марк, който е автомонтьор. \r\n\r\n \"Това е просто красива фасада, за медиите, някакви тривиални мерки, това изглежда почти като провокация\", коментирал 55-годишният Тиери, който е монтьор на велосипеди. \r\n\r\n [Макрон спечели отново любовта на французите] \r\n\r\n Макрон спечели отново любовта на французите \r\n\r\n Социални бонуси потушават протестите \r\n\r\n \"Всичко това е кино, това не са мерки, които да се справят с проблемите в дълбочина\", допълва Тиери и подчертава: \"Ние сме наистина гневни, връщаме се в битката.\" \r\n\r\n По-малко от час след речта на президента, пункт за заплащане на тол такса на магистрала, идваща от Испания, е бил напълно парализиран. \r\n\r\n \"Може би ако Макрон беше изнесъл тази реч преди три седмици, това щеше да успокои движението, но сега е твърде късно\", посочва 34-годишният Гаетан, един от \"Жълтите зайци на Рен\", добавяйки: \"За нас тази реч е глупост.\" \r\n\r\n [Близо €10 млрд. за мерките на Макрон] \r\n\r\n Близо €10 млрд. за мерките на Макрон \r\n\r\n Елисейският дворец овладява протестите на жълтите жилетки \r\n\r\n В северозападната част на Франция, на кръстовище в град Льо Ман \"жълти жилетки\" са се събрали под затоплена шатра, за да гледат речта на Макрон. \r\n\r\n \"Много зле, взриви го отново\", възкликна Етиен. \"Дядо Коледа няма нищо в чувала си\", засмял се Юбер. \r\n\r\n В Източна Франция, в кафе в град Комерси, около 15 \"жълти жилетки\" са гледали речта на Макрон, прекъсвайки речта му с иронични забележки. \r\n \n\t\t\t\t\t\t", "date": "2018.12.11", "title": "\"Жълти жилетки\" за речта на Макрон: Глупости, блъф, театър, капка в морето\r\n"}
{"url": "http://www.bnews.bg/article/253465-mariana_popova_i_veselin_plachkov_se_premestiha_v_sofiya", "text": "\n Мариана Попова и Веселин Плачков се преместиха в София, видяха папараците на \"България Днес\". Певицата и актьорът, изиграл Васил Левски, се изнесоха от къщата си край Казанлък. От няколко месеца двойката обитава дом в центъра на столицата. \r\nОще преди да роди рожбата си Екатерина, певицата реши, че е по-добре да отглежда бебето си в София, където болниците работят денонощно. Затова Плачков и изгората му бързо събират целия си багаж и се местят в чисто ново жилище. В уютния дом на Попова и Плачков има всички необходими условия за отглеждането на малката Екатерина, която е второ дете и за двамата. От предни връзки Мариана има дете на име Мария-Магдалена. Звездата от \"Дамасцена\" е татко на прекрасната Андрея. \r\n\"Опитахме да живеем край Казанлък, но си даваме сметка, че е много трудно да живееш на село, защото там няма добра инфраструктура, няма болници, не е уредено. По време на бременността направих много тежка бъбречна криза и тогава осъзнахме, че ни трябват два часа, за да стигнем до София\", признава Мариана Попова. Студените дни изобщо не плашат Плачков и неговата любима. Те излязоха в скованата от лед София, за да пазаруват и да свършат някоя друга задачка. \r\nГрижите за новороденото бебе са поверени на бабите, докато семейството има неотложна работа. Мариана рядко се отделя от Екатерина, която се радва на изключително голямо внимание. Каките на бебето помагат в грижите всекидневно, довери щастливото семейство, което харчи на воля парите, изкарани от брадъра. \r\n  \r\n \n\t\t\t\t\t\t", "date": "2018.12.11", "title": "Мариана Попова и Веселин Плачков се преместиха в София"}
{"url": "http://www.bnews.bg/article/253460-zhiteli_na_byala_cherkva_s_shokirashti_razkritiya_za_mladezha_koyto_iznasili_i_ubi_70_godishna_baba", "text": "\n Не я посещавах често. Дъщеря ми се прибра от Германия вика - майко, много искам да видя леля, да ѝ дам пари за цигари. Тогава отидохме и видяхме тялото. Подадохме сигнал. Аз не я приближих, защото ме е страх. Сега не мога да спя, не мога да ям. \r\n\r\n Това каза пред камерата на БТВ близка на убитата и изнасилена 70-годишна жена в Бяла черква. \"Страх ме е. Аз съм сама. Живея накрая. Помощ няма да дойде от никъде. Страх ме е. Две нощи спя при комшиите\", разказа съседка на убитата жена. \r\n\r\n Други съседи разказаха, че 18-годишният убиец е извършил и други зверства. \"Влизал е и при други жени. Играел си е с тях. На една е ухапал бузите. Посягал е на жените. Влизал е от една къща в друга. Страх ни е. Подавали сме сигнал, но без резултат\", разказаха жители на Бяла Черква. \r\n\r\n От полицията също коментираха инцидентите. \"Получаваните сигнали в РУ-Павликени са били само за повредено имущество. Установили сме го и сме работили с него. Лицето е на 18 години. Известен е на полицията, но не е криминално проявен. Навършил е 18 години съвсем скоро. Не е бил на отчет в детска педагогическа стая. Разговаряно е с него и е бил предупреждаван. Имаме информация, че е употребявал наркотици. Нормално е хората да са притеснени и сме засили полицейското присъствие\", казаха служителите на реда. \r\n\r\n Извършителят на зверското убийство е задържан с мярка за до 72 часа. Повдигнато му е обвинение и предстои прокуратурата да поиска псотоянен арест за младежа. \r\n \n\t\t\t\t\t\t", "date": "2018.12.11", "title": "Жители на Бяла черква с шокиращи разкрития за младежа, който изнасили и уби 70-годишна баба"}
{"url": "http://www.bnews.bg/article/253467-bivsh_poslanik_razmaza_karakachanov_i_go_obvini_v_dvulichie_i_evtin_pr", "text": "\n \r\nОмръзна ми в България политиците сутрин да говорят едно, а вечер друго, визирам изказванията на Красимир Каракачанов. Той е заявявал, че договорът между Гърция и Македония не го притеснява. При посещение в Македония пък разреши речта му да се превежда на македонски език. \r\n\r\n Това каза пред пред bTV Александър Йорданов, бивш посланик на България в Македония, който коментира последното напрежение по оста София-Скопие и изказванията на вицепремиерът Красимир Каракачанов, че България ще блокира членството на Македония в ЕС и НАТО. \r\n\r\n \"Политиците трябва да разберат, че първо трябва да се мисли и после да се действа. При Каракачанов е обратното - той първо действа и едва после започва да мисли. Зоран Заев говори това, което пише в договора с Гърция. Там те се отказват от претенциите си за античната история, но казано с груби думи могат да ползват всичко от Средновековието натам и да твърдят, че има македонски език. Нашите политици прехвърлиха проблемите на една комисия от учени. На всички е ясно, че от научна гледна точка македонският език е различна норма, наречие на българския език. От политическа гледна точка обаче има македонска език, каза още той. \r\n\r\n Терминът обща история също е сгрешен. Ако се твърди, че има македонски народ то той не може да има обща история с българския народ. Думите на Каракачанов са след дъжд качулка. Резето вече е хлопнало. Каракачанов е политик и е гласувал за договора с Македония. Не му отива сега да се прави на учуден. Не изключвам тезата, че Русия активира Кракачанов, за да попречи на евроатлантическата ориентация на Македония. Това е цел на Москва от много години. Кремъл иска дестабилизация и нестабилност на Балканите, категоричен беше Йорданов. \r\n \n\t\t\t\t\t\t", "date": "2018.12.11", "title": "Бивш посланик размаза Каракачанов и го обвини в двуличие и евтин ПР "}
{"url": "http://www.bnews.bg/article/253457-biznesat_v_shok_2019_g_idva_s_ogromen_tsenovi_skok", "text": "\n Цените вече от месеци са под огромен натиск заради безумно високите стойности на тока, който фирмите купуват от уж свободния пазар. По тази причина за поскъпване се готвят все повече производителите на основни хранителни стоки - от хляб и кисело мляко до колбаси и сладкиши. Задава се и сериозно увеличение на разходите за бита - водата ще поскъпне от 1 януари, като най-сериозен ще е ударът за домакинствата в Ямбол, където цената ще достигне близо 3 лева (2.911 лв. с ДДС). За София планираното повишение е около 9.3% до 2.58 лв. с ДДС. Новите цени, предложени от ВиК дружествата, още не са утвърдени. \r\n\r\n Комисията по енергийно и водно регулиране трябва да се произнесе по тях  окончателно след Коледа. КЕВР трябва да си каже думата и за другото предложение за тарифна корекция - на \"Булгаргаз\", което също ще повлече верижно поскъпване на стоки и услуги. Държавният монополист иска поскъпване на природния газ с 3.5%. От КЕВР уверяват, че това нямало да се отрази на парното и топлата вода. Освен това токът за бита също щял да запази цената си. Но ключовата дума тук е \"засега\".  \r\n\r\n Междувременно бизнесът в България буквално е в шок от непоносимите цени на електроенергията. В рамките на броени седмици токът на \"свободния\" пазар (доминиран от три големи държавни предприятия) поскъпна с около 350%. Расте лавинообразно броят на производствените предприятия от различни браншове, които твърдят, че при тези стойности на еленергията стоката им става непродаваема. Особено притеснени са пекарите. \"10% от стойността на всяка закуска и от стойността на всеки произведен хляб е електрическата енергия. В момента работим на ръба. Поскъпнаха всички продукти. Няма как да сложим по-малко материал, да печем по-кратко или да харчим по-малко електроенергия\", обясни хлебопроизводителят Димитър Бешиков пред Нова тв.  \r\n\r\n И месопреработвателите са в паника от растящите разходи. Между 13 и 15% от цената на всеки колбас на щанда идва именно от тока. \"Увеличение при колбасите би имало с около 5% от крайната цена. Ако кажем, че един колбас струва 10 лв., то увеличението ще бъде с около 50-60 стотинки\", допълни Атанас Урджанов от Асоциацията на месопреработвателите, пише в. Сега. \r\n\r\n Поскъпването на водата е очаквано и е заложено в бизнес плановете на дружествата, но сега ще съвпадне с останалото поскъпване. Увеличението на цената на водата е основно заради новата услуга \"пречистване\". \r\n\r\n В София цената вече бе повишена през март с 18%. Сега се планира  9.39%. Поскъпване ще има и във Враца (4.51%), Бургас (9.82), Монтана (3.2%), Шумен (3.09), Варна (4.13) и др. \r\n\r\n Новата година ще започне и с нови по-високи цени на природния газ. Държавната компания \"Булгаргаз\" вече поиска от регулатора ново повишение - от 3.5%. То е поредното, след като през юли КЕВР одобри поскъпване на газа от 1 юли с над 10% - до 400 лв. за 1000 кубически метра. Заради това се наложи и поскъпване на парното и топлата вода в началото на отоплителния сезон - средно с около 8%. Първите сметки по новите тарифи, които ще излязат през декември, със сигурност ще изненадат неприятно топлофицираните български домакинства.  \r\n\r\n В енергетиката има тежък държавен картел, а заради високата цена на тока за бизнеса, който в последните седмици е поскъпнал с 350%, затвориха редица предприятия, каза председателят на Конфедерацията на работодателите и индустриалците (КРИБ) Кирил Домусчиев пред Канал 3. Той определи цената на тока като \"убийствена и непредсказуема\". В основата на картела е Българският енергиен холдинг, посочи Домусчиев. Холдингът чрез подопечните си ТЕЦ \"Марица-изток 2\", мините, които доставят въглищата, и АЕЦ \"Козлодуй\" на практика диктува цените. Заради скъпия ток вече има и сериозни загуби - в момента работа временно са спрели чугунолеярни предприятия и заводи за обработка на метал, показват данните на КРИБ. \r\n\r\n Цената на битовия ток няма да се променя, заяви наскоро шефът на енергийния регулатор Иван Иванов. Коментарът му дойде по повод опасения, че драстичният скок на електроенергията за бизнеса ще се отрази и на тази за бита. Дали и как шоковите цени за бизнеса ще рефлектират върху сметките за ток на бита ще стане ясно през лятото. Причината е, че енергийният регулатор ще направи анализ на цените едва през юни. Цените на борсата се определят от търсенето и предлагането, като този принцип е общовалиден за всяка една енергийна борса в Европа и света, застрахова се Иванов. \r\n \n\t\t\t\t\t\t", "date": "2018.12.11", "title": "БИЗНЕСЪТ В ШОК! 2019 г. идва с огромен ценови скок! "}
{"url": "http://www.bnews.bg/article/253445-novata_mis_balgarya_bila_puhkavo_dete_s_krivi_zabi", "text": "\n Стари снимки на новоизбраната Мис България 2018 Теодора Мудева, която бе коронясана на бляскава церемония през изминалата седмица, лъснаха в мрежата. Красавицата, която наследи титлата от оплюваната си предшественичка Тамара Георгиева, се оказа, че невинаги е била толкова хубава и достойна за миска. \r\n\r\n 17-годишната бургазлийка била с криви зъби и захапка, което налагало носенето на шини, за да докара холивудската си усмивка, с която пребори конкуренцията на престижния конкурс тази година, писа „България Днес“. \r\n\r\n Освен брекети Теди, която все още е ученичка, носела и очила с диоптър, а фотоси от миналото й доказват, че момичето прилича по-скоро на отличничката на класа отколкото на кралица на красотата, коментират свидетели на трансформацията й от грозно пате в красив лебед. \r\n\r\n Кадър на Мудева от детските й години показва, че тя е била пухкаво хлапе, което обожава животните. Освен с мода младото момиче се занимава със спортни и балетни танци и споделя, че това е нейният начин да поддържа стройната си фигура. \r\n \n\t\t\t\t\t\t", "date": "2018.12.11", "title": "Новата Мис Българя била пухкаво дете с криви зъби"}
{"url": "http://www.bnews.bg/article/253456-merkite_na_makron_sreshtu_zhaltite_zhiletki_otivat_na_proverka_v_ek", "text": "\n Обявените от френският президент Еманюел Макрон ще бъдат проучени от Европейската комисия. \r\n\r\n Те бяха обявени на нарочна пресконференция от Елисейския дворец. Инициативата на Макрон има за цел уталожи гнева на \"жълтите жилетки”. \r\n\r\n Осъждам насилието, но разбирам и бедните, обяви френският президент \r\n\r\n Заместник-председателят на ЕК Валдис Домбровскис заяви, че Брюксел ще проучи внимателно бюджетните последици на мерките на Макрон и дали те няма да нарушат бюджетната рамка. \r\n\r\n Френският президент обяви вдигане на минималната работна заплата със €100, но и редица социални облекчения за пенсионерите и работещите. \r\n\r\n Няма да се облагат и парите за извънреден труд. \r\n\r\n Макрон прикани работодателите, които могат да си го позволят, да платят на своите работници специална премия за края на годината, която да бъде освободена от данъци и социални удръжки. \r\n \n\t\t\t\t\t\t", "date": "2018.12.11", "title": "Мерките на Макрон срещу \"жълтите жилетки\" отиват на проверка в ЕК"}
{"url": "http://www.bnews.bg/article/253476-bivsh_natsional_razsipa_grigor_ti_ne_pomagash_na_balgarskiya_tenis_izpolzvash_darzhavata_i_manipulirash", "text": "\n Бившият ни тенис национал Радослав Лукаев нападна Григор Димитров. Той разкрива, че навремето бащата на хасковлията най-често се обръщал към него с молба да играят един срещу друг, но след като станал голяма звезда Григор се скрил в имението си в Монте Карло и не поддържа контакти с никого от България. \r\nЕто какво написа Лукаев във Фейсбук: \r\n\r\n \"Гришо, пиша ти тук, защото така реши - да не искаш да имаш контакт с никой от бившите тенисисти на България, защото ти сам избра така да бъде. Говориш, че си националист, който милее за държавата и се гордееш да се състезаваш под български флаг.  \r\n\r\n Когато беше малък, баща ти търсеше начини да ти помага да се развиваш, и когато най-много имаше нужда да играеш с някой, баща ти се обръщаше към мен. Можеш ли да отговориш защо след като стана голяма звезда се скри в имението си в Монте Карло и спря да контактуваш с нас и баща ти да обяснява, че никой не трябва да има връзка с теб. И тренираш там изолиран, а не го правиш в България? Ти по този начин караш много други българи, които се занимават с този спорт да последват твоя пример и да бъдат надути като теб. Даваш ли си сметка изобщо какъв пример на младите даваш, какъвто уж искаш да бъдеш и България да се гордее с теб?  \r\n\r\n Ти по никакъв начин не помагаш на българския тенис за мен, защото ти на нито един турнир, на който си бил, не си изявил желание да тренираш или загряваш с друг българин. И така ли те научихме, когато беше на 15-16 години? Кога човек като теб е направил нещо, което да не e свързано с пари и само, защото твоя екип ти напълни главата, че БФТ и държавата не са ти помогнали по никакъв начин. Омръзна ми да чета и слушам глупостите какъв националист си, а в същото време нямаш една седмица тренировки в България, където децата да се докоснат до теб и твоите фенове да те видят. Толкова ли в България няма хора, с които можеш да работиш и помагаш на тенис средите? \r\n\r\n Един пример ще ти дам - Yves Allegro беше спаринг партньор на Роджър Федерер, после играха двойки заедно и в крайна сметка стана главен треньор на Швейцария и до ден-днешен Федерер тренира на Националния тенис център. Кога последно си спомняш ти да си направил нещо такова? Много се радвам за твоите успехи, но не си човека, за който се представяш, а използваш държавата за личните си цели и манипулираш медиите\". \r\n \n\t\t\t\t\t\t", "date": "2018.12.11", "title": "Бивш национал разсипа Григор: Ти не помагаш на българския тенис, използваш държавата и манипулираш!"}
