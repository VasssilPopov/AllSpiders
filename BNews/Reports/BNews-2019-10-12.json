{"url": "http://www.bnews.bg/article/263806-imeto_na_bivsh_ministar_izpluva_pokray_razstrela_na_stanka_marangozova", "text": "\n Разстреляната с три куршума в столичния квартал „Младост“ Станка Марангозова има криминални регистрации за измами и още четири за финансова несъстоятелност. Според разследващи, мотивът за убийството на жената е свързан с финансови афери, пише „Телеграф“.   Проверка показа, че убитата е пускала жалби в спецобвинението за изнудване срещу сина на ексминистъра от левицата Емилия Масларова – Иво Масларов, и негов партньор.   \r\n\r\n По оперативни данни в периода 2011-2016 г. през банковите сметки на Марангозова преминали над 300 млн. лв. и то официално. Тя се представяла за финансов брокер и залъгвала хора с много пари, че ще им ги увеличи като инвестира в инвестиционни фондове.   \r\n\r\n Излъганите от нея жертви са над 50 и то с огромни суми, сочи разследването. Една от любимите ѝ схеми била да лъже, че ще купува жито, после ще го продаде на борсата, но така и не връщала парите на хората. На практика създала финансова пирамида, а измамените от нея са много.   \r\n\r\n Разстреляната Станка е била подсъдима за измама в особено големи размери. Била е изправена пред Темида преди три години, след като завлякла двама бизнесмени с над 1,4 млн. лв.   Има и заведени три иска от банкови и кредитни институции за над 160 000 лева, за които има изпълнителни листове.   От друга страна през последните 5-6 години Марангозова е била доста активна и в завеждането на граждански искове срещу различни хора, с които е имала вземане-даване.   За този период е завела 10 граждански дела. Исковете варират от 30 000 лева до над половин милион.   \r\n\r\n Последното дело е срещу Иво Масларов и Елена Масларова и е заведено през август тази година.   \r\n \r\n  \r\n \n\t\t\t\t\t\t", "date": "2019.10.12", "title": "Името на бивш министър изплува покрай разстрела на Станка Марангозова\r\n"}
{"url": "http://www.bnews.bg/article/263807-karakachanov_za_nabedeniya_za_gey_dzhambazki_toy_ne_mozhe_da_pie_tolkova", "text": "\n Лидерът на ВМРО започна да се обяснява, вместо протежето си Джамбазки. В предизборно интервю пред в-к \"Труд\" Каракачанов отхвърля възможността машата му да влезе в бой с юмруци с коалиционния им партньор Волен Сидеров, както последният предложи. Гей историите около евродепутата от ВМРО не са коментирани. Единствено се споменава грижата, която лидерът прилагал при възпитанието му. Това иде да ни покаже, че Джамбазки не може да е гей щом го е възпитавал от рано доносник от ДС. \r\n\r\n Каракачанов предлага полу на шега Волен и Джамбазки да думкат барабанчета. Дали не използва думата барабанче като синоним? Не става съвсем ясно. Каракачанов стана дясна ръка на Борисов, откакто пропъдиха Симеонов от правителството и Сидеров от коалицията. Лидерът на ВМРО влезе дълбоко в сърцето на премиера с дискретната подкрепа на ДПС. \r\n\r\n На въпрос кого ще подкрепят на балотажа - Фандъкова или Манолова, Каракачанов го усуква по ченгеджийски, че щял да изчака вота на софиянци и тогава да реши. За всички е ясно, че хвърлянето на прах в очите на народа е стар трик на ДС. Каракачанов ще се изтъргува в Бояна и в Сараите, след като изпрати възрания на къса каишка Джамбазки обратно в Брюксел. \r\n \n\t\t\t\t\t\t", "date": "2019.10.12", "title": "Каракачанов за набедения за гей Джамбазки: Той не може да пие толкова\r\n"}
{"url": "http://www.bnews.bg/article/263808-volen_siderov_barekov_napravi_vsichko_vazmozhno_da_ni_vkara_pri_konservatorite_hora_kato_dzhambazki_i_abadzhiev_obache_ni_presyakoha_patya", "text": "\n \r\n\r\n BNews припомня, че бившият евродепутат  и председател на ПП „Презареди България”Николай Бареков презентира партия „Атака” и председателя й Волен Сидеров  в Кишинев, Молдова по време на среща на най-високо ниво на Алианса на консерваторите и реформистите в Европа /АКРЕ/ с участието на стотици консерватори от цял свят.  В молдовската столица ПП „Атака” официално подаде писмо за намерение за членство в АКРЕ. В изявлението си Сидеров припомня, че членството се е провалило \"благодарение\" на Ангел Джамбазки и Димитър Абаджиев, които по думите му са пресекли пътя, докато \"Бареков правеше много да ни отвори тази пътека\". \r\n\r\n \r\n\"Аз не съм казал нищо кой знае какво ново, а обявих, че Каракачанов, който ни беше коалиционен партньор, не изпълнява обещаните пред избирателите на патриотите неща. Те изглежда се притесниха, че \"Атака\" ще стане член на консерваторите, защото имахме покана и такива контакти. Но всичко това беше саботирано с интриги на Джамбазки и свързани с него хора, които да ни пресекат пътя, докато Бареков правеше много да ни отвори тази пътека. \r\n\r\n Аз бях поставен под канонада от интриги, след които ми беше обяснено, че английските представители в консервативния алианс ще са против влизането ни. Димитър Абаджиев, който от години демонстрира близост с някои от английските консерватори и разни други брокери като бившия говорител на Костов - Михайлов, който намери път към мен, бяха сред тези хора. Започнаха да се виждат с мен и след което се оказа, че такива хора са подпъхнати с цел да направят интрига. И така в крайна сметка \"Атака\" не беше приета заради тези спекулации. Според мен Джамбазки е клеветник и доносник и нека да ме съди, но за мен е такъв, защото топи своите партньори, с които са подписвали споразумение. А изключването ми от групата е неправомерно, а Цвета Караянчева не възложи правен анализ, за да стане ясно, че няма как да извадят една от партиите, защото това означава разпад на коалиция \"Обединени патриоти\". Техни хора сега заблуждават и наши членове из страната и казват, че още сме заедно и си казват техния номер на бюлетините\", обяви Сидеров. \r\n \n\t\t\t\t\t\t", "date": "2019.10.12", "title": "Волен Сидеров: Бареков направи всичко възможно да ни вкара при  консерваторите, хора като Джамбазки и Абаджиев обаче ни пресякоха пътя "}
