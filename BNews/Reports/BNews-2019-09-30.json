{"url": "http://www.bnews.bg/article/263643-ot_1_do_31_gradusa_prez_oktomvri", "text": "\n Октомври ще започне със слънчево и топло време. Преобладаващите максимални температури ще са над 25 градуса, като в сряда на места ще достигнат и до 31 градуса. \r\n\r\n В първите дни на новия месец ще има и валежи от дъжд, последвани от чувствително понижение на температурите. \r\n\r\n След краткотрайно подобрение на времето в средата на първото десетдневие, към 8-9 октомври отново ще има условия за превалявания, а след това – и относително захлаждане. \r\n\r\n През второто десетдневие температурите ще бъдат близки до нормалните. Облачността ще е разкъсана, с повече слънце в часовете около и след обяд. Условия за превалявания има през периода 12-14 и 19-20 октомври. \r\n\r\n Повече спокойни и сравнително топли дни ще има през първата част от третото десетдневие. Възони са и валежи. Температурите постепенно ще се понижават, но като цяло за периода средните ще останат близки до обичайните. \r\n\r\n Месечната сума на валежите ще бъде около нормата, която за по-голямата част от страната е между 40 и 60 л/кв.м, в югоизточните райони — между 60 и 90 л/кв.м, а в планините — от 80 до 100 л/кв.м. \r\n \n\t\t\t\t\t\t", "date": "2019.09.30", "title": "От -1 до +31 градуса през октомври"}
{"url": "http://www.bnews.bg/article/263640-razbiha_mashtabna_shema_za_prane_na_pari", "text": "\n Мащабна схема за международно пране на пари е осъществявана от софийско дружество с кантора на ул \"Шипченски проход\", съобщиха от МВР. Дружеството е регистрирало фиктивни фирми, а за управители са вписвани социално слаби роми. \r\n\r\n Разследващите добавиха, че във фирмите бушони са постъпвали милиони от чужбина. \r\n\r\n Схемата се обърква, когато един от ромите решава да изтегли 39 хил. евро от уж негова сметка. Търси съдействие на пловдивски бизнесмен, който му помага.  \r\n\r\n Софийското дружество тръгва да търси липсващата сума – извършва побой и отвличане на майката на „управителя”. \r\n\r\n Стигнат и до пловдивския бизнесмен. В знак на отмъщение – те подпалват магазина му и го подлагат на вербален тормоз. \r\n\r\n Потърпевшият бизнесмен обаче е подал сигнал в полицията. Така се стига и до софийската кантора. \r\n\r\n Разследващи правят обиск и арести в кантората. В опит да скрият прането на пари, служители изхвърлили флашки в тоалетната. \r\n\r\n За общодържавно издирване са обявени петима души от схемата. \r\n \n\t\t\t\t\t\t", "date": "2019.09.30", "title": "Разбиха мащабна схема за пране на пари"}
{"url": "http://www.bnews.bg/article/263646-tsveta_karayancheva_se_samorazpravi_po_zhestok_nachin_s_zhurnalista_dimitar_bayraktarov_dokument", "text": "\n Журналистът Димитър Байрактаров публикува пост и документ от който се вижда, че болната Цвета Караянчева е отишла на работа за да се саморазправи с него, а на практика и със свободата на словото и свободната журналистика. Ето какво написа в социалната медия Фейсбук журналиста: \r\n\r\n Скъпи приятели, моля да не ме хокате, но аз излекувах Цвета Караянчева! И на мен не ми се вярва, но публикувам официален документ, от който ясно се вижда, че госпожата се е вдигнала от болничното легло на 27.09.-петък и е заработила. Представете си, специално, за да се саморазправи с мен, използвайки цялата власт, която ѝ е дал народа! Както добре знаете, от една година не ме допускат като журналист в Народното събрание. След като в петък 27.09.2019 г. приключих моето журналистическо разследване и лъсна цялата истина. Публикувах и видео с Емил Христов, който замества Караянчева, с която той заяви, че ще се консултира. Оказа се, че болната и потрошена при ПТП Цвета е оздравяла и дори е написала и подписала собственоръчно това уникално, изпълнено с лъжи писмо. Вече спокойно мога да кажа, че живеем в тотална диктатура, а свободата на словото и журналистите е пълен мираж, ако не обслужваш властта! Е, НЕМА ТАКАВА ДЪРЖАВА!!!  \r\n\r\n \r\n\r\n   \r\n \n\t\t\t\t\t\t", "date": "2019.09.30", "title": "Цвета Караянчева се саморазправи по жесток начин с журналиста Димитър Байрактаров!?- документ"}
{"url": "http://www.bnews.bg/article/263644-beglets_se_ukrival_17_godini_v_peshtera_v_kitay", "text": "\n Полицията в Китай е арестувала избягал престъпник, който се е крил в продължение на 17 години. Скривалището му е открито с помощта на дрон, съобщава БГНЕС. 63-годишният Сун Цзян е бил осъден на затвор заради търговия на жени и деца, но през 2002 година е успял да избяга от лагера. През всичките тези години той е живял в миниатюрна пещера и не е общувал с хора. \r\n\r\n В началото на септември полицията на град Юннан получила информация за местонахождението на Сун. Издирвателните екипи стигнали до планината близо до родния град на беглеца в Югозападен Китай. Полицаите започнали да претърсват местността, а властите отделили допълнително дронове, за да подпомогнат операцията. В крайна сметка дроновете открили сред скалите на стръмно място боядисана в синьо стоманена плоча и следи и отпадъци. \r\n\r\n Когато се добрали до мястото, полицията открила издирвания в малка пещера, в която се е крил години наред. Човекът е живял толкова дълго време сам, че му е било трудно да общува с полицаите. Сун е пил вода от реката и е използвал клони, за да си стъкне огън. \r\n\r\n Той е задържан и откаран в затвора. \r\n \n\t\t\t\t\t\t", "date": "2019.09.30", "title": "Беглец се укривал 17 години в пещера в Китай"}
{"url": "http://www.bnews.bg/article/263647-balgariya_s_usloviya_kam_severna_makedoniya_za_chlenstvoto_y_v_es", "text": "\n България постави условия на Северна Македония за членството й в Европейския съюз. София поиска от Скопие промяна в учебниците по история, надписите в музеите и поведението на медиите. \r\n\r\n Президент, премиер, двама вицепремиери и двама председатели на парламентарни комисии се събраха на консултации, за да изработят обща позиция за политиката към Северна Македония. \r\n\r\n След разговорите президентът обяви, че има нужда от „открита, конкретна и конструктивна позиция в защита на българския национален интерес”. \r\n\r\n „Особено внимание трябва да се обърне на учебните планове и програми, на текстовете в учебниците, на надписите в музеи и на паметни плочи. Важно е да се очертаят и т.нар. червени линии, които да гарантират, че европейската интеграция на Република Северна Македония няма да бъде за сметка на употребата на българската история, език и идентичност като разменна монета”, заяви президентът Радев. \r\n\r\n Премиерът отправи апел към македонските политици и обяви, че още в петък през нощта е разговарял с президента по темата.   \r\n\r\n Нека приемем, че сме братски народи, нека тази братоубийствена война не продължава от страна на пропагандата в Скопие, защото ние по-близък народ, по-близки хора нямаме. Нашата позиция от първия ден досега е ясна, изключително важно те да разберат, че не може за наша сметка това да се случи, прекроявайки историята”, призова премиерът Бойко Борисов. \r\n\r\n Вицепремиерът и министър на външните работи Eкатерина Захариева заяви, че подкрепата за Македония не е безусловна, „т.е сега на съвета би трябвало Република България да подкрепи, но с ясни конкретни условия”. \r\n\r\n Вицепремиерът Красимир Каракачанов отрече да е поставял ултиматум, че ще напусне управлението, ако София не постави условия пред Скопие за еврочленството. \r\n\r\n „Аз ултиматум не съм поставил. Казах, че тези хора  се подиграват с нас и печелят време, разигравайки ни. Имайте предвид, че  поредната среща а комисията е насрочена на 15 октомври, един ден преди да се съберат в Брюксел, за да вземат решение”, каза Каракачанов. \r\n\r\n „Получаваме шамар от съседни нам държави, Каракачанов носи вина за този лошо направен договор”, смята пък лидерът на „Атака” Волен Сидеров. \r\n\r\n „Ние предлагаме да излезем с обща декларация на Народното събрание, както направихме и когато беше приет договора”, каза Кристиян Вигенин от БСП. \r\n\r\n Коментарът на македонския премиер дойде минути по-късно. \r\n\r\n „Приемаме препоръките на България, възможно е много бързо да бъде намерено решение на откритите въпроси”, заяви Зоран Заев. \r\n\r\n На 15 октомври в Люксембург ще заседава Съветът по общи въпроси. А два дни по-късно евролидерите трябва да гласуват, и то единодушно. \r\n \n\t\t\t\t\t\t", "date": "2019.09.30", "title": "България с условия към Северна Македония за членството й в ЕС"}
{"url": "http://www.bnews.bg/article/263648-noviyat_nachalnik_na_nso_vstapi_v_dlazhnost", "text": "\n Новоназначеният началник на Националната служба за охрана /НСО/ генерал Красимир Станчев встъпи в длъжност, съобщиха от прессекретариата на държавния глава. \r\n\r\n „Наред с отговорната и много важна за страната дейност на Националната служба за охрана, трябва да помним, че най-важни са хората - с тяхната подготовка, мотивация, отговорности и нужди, с тяхната лоялност и взаимна подкрепа. Това са нещата, които очаквам да продължите да надграждате”. С тези думи се обърна държавният глава Румен Радев към новия шеф на НСОбригаден генерал Красимир Станчев и към екипа на НСО на церемония в централата на службата. \r\n\r\n Държавният глава определи назначението като заслужено признание и оценка за професиналните качества и компетенции на бриг. ген. Красимир Станчев. „Длъжността началник на НСО е заредена с огромни изисквания относно ефективното функциониране на тази важна за националната ни сигурност служба. Тя е заредена и с много високи очаквания за надграждане на постигнатото от вашите предшественици. Знам, че няма да ви е лесно, но съм убеден, че с вашите професионални компетенции, лидерски умения и мотивация и най-вече с подкрепата на целия личен състав на НСО, ще можете да отговорите на високите предизвикателства, които произтичат от тази длъжност“, обърна се президентът към началника на НСО. \r\n\r\n „Един ръководител никога не е такъв сам, той винаги държи на подкрепата на най-близките нему и на колегите си. Трябва всички заедно да положим неимоверни усилия, за да продължим развитието на Службата в нейното най-добро амплоа и в активните й международни връзки. Службата е въпрос на отговорност и ще положа усилия мъдро и разумно да я ръководя“, увери бригаден генерал Красимир Станчев, като се обърна с думи на благодарност за доверието на държавния глава и на екипа на Националната служба за охрана. \r\n\r\n На церемонията в НСО присъстваха вицепрезидентът Илияна Йотова, ръководителите на специалните служби, представители на ръководството на МВР, на Министерството на отбраната, на командния състав на българската армия и на администрацията на президента. \r\n \n\t\t\t\t\t\t", "date": "2019.09.30", "title": "Новият началник на НСО встъпи в длъжност"}
{"url": "http://www.bnews.bg/article/263649-ivet_lalova_specheli_seriyata_si_i_e_na_polufinal_v_doha", "text": "\n Ивет Лалова се класира с лекота за полуфиналите на 200 м на световното първенство по лека атлетика в Доха. Българската спринтьорка спечели серията си с време 22.79 секунди и така утре ще бяга за място на финала.  \r\n\r\n 35-годишната Лалова стартира добре, като след виража се движеше заедно с останалите фаворитки в серията. На правата обаче българката набра и пресече първа финалната линия.  \r\n\r\n Джоди Уилямс от Великобритания остана втора с 22.80, а Муджинга Камбунджи от Швейцария е трета с 22.81. \r\n\r\n За полуфинала се класират директно първите три във всяка серия, а към тях се прибавят шестте най-добри времена.  \r\n\r\n Българката е с 12-о време в сериите, а полуфиналът е утре вечер от 21:35 ч. \r\n\r\n Лалова стартира на световно първенство за седми път. 35-годишната спринтьорка се отказа от участие на 100 метра, въпреки че имаше покрив норматив. Причината - пълно фокусиране върху по-силната й дисциплина 200 м, където целта остава все така висока - влизане във финала. \r\n\r\n Ивет е на 13-о място в ранглистата за сезона с 22:45 секунди. През 2015 г. тя стана седма в света. \r\n \n\t\t\t\t\t\t", "date": "2019.09.30", "title": "Ивет Лалова спечели серията си и е на полуфинал в Доха"}
{"url": "http://www.bnews.bg/article/263630-dilyana_gaytandzhieva_s_razbivashto_razsledvane_za_targoviyata_s_orazhie", "text": "\n Тук можете да видите оригиналния материал с документите към него:  \r\n\r\n Докато американският президент Доналд Тръмп се хвали с поражението на Ислямска държава в Сирия, закупеното от американското правителство оръжие се оказва в ръцете на терористите от Ислямска държава в Йемен. \r\nНаскоро аз анонимно получих експлозивни документи от сръбските държавни оръжейни компании Krusik и Jugoimport SDPR, включително имейли, вътрешни бележки, договори, снимки, графици за доставка и опаковъчни списъци с много номера на оръжие и техните купувачи. Сред изтеклите документи получих и сканирани паспорти на търговци на оръжие и държавни служители от САЩ, Саудитска Арабия и ОАЕ. Те са участвали в трафика на най-малко 3 милиона броя сръбско оръжие (минохвъргачни снаряди и ракети) до Йемен и Сирия през последните три години. \r\nПроследявайки партидния брой на тези сръбски оръжия, аз успях да идентифицирам и проследя минохвъргачните снаряди в ръцете на терористите на Ислямска държава в Йемен до техния купувач - правителството на САЩ. \r\nТези документи разкриват най-голямата лъжа във външната политика на САЩ - официално се борят с тероризма, като тайно го подкрепят. \r\nПентагонът е разположил американските специални сили в Йемен. По ирония на съдбата в Йемен терористите на САЩ и Ислямска държава имат общ враг - подкрепяните от Иран бунтовници Хути, които контролират севера на страната (снимка: социални медии) \r\nКакво е залог в Йемен? Войната в Йемен е прокси война за контрол над една от най-бедните страни в света. Според ООН това доведе до най-тежката хуманитарна криза в света, като около 24 милиона души (близо 80% от населението) имат спешна нужда от защита и помощ. Това включва два милиона деца под петгодишна възраст, които гладуват до смърт. Това е война между Иран, от една страна, и САЩ, Саудитска Арабия и ОАЕ, от друга. Ислямска държава обаче също играе значителна роля в този въоръжен конфликт. Терористичната група в Йемен се бори главно срещу подкрепяните от Иран бунтовници Хути, които контролират Северен Йемен. \r\nКраен потребител - Ислямска държава \r\nНа 27 юли 2019 г. групата на \"Ислямска държава\" пусна пропагандно видео, представящо своя клон в Йемен. Видеото показва варварски сцени на зверства, включително шокиращи сцени на обезглавяването на хора, държани в плен от Ислямска държава в Йемен. Един 5-секунден кадър показва оръжия, закупени от правителството на САЩ в ръцете на терористите. Ето как открих това. Маркировката на минометните снаряди е ясно видима - 82 mm M74 HE KV лот 04/18. Двете букви KV означават, че тези минохвъргачни снаряди са произведени от сръбската оръжейна фабрика Krusik (K означава Kruusik, а V - за Valjevo, градът, в който се намира фабриката). Следните цифри 04/18 означават, че снарядите от хоросан са партида 04, произведени през 2018 г. \r\nИслямска държава в Йемен \r\nТова неподвижно изображение, взето от видеоклипа на Ислямска държава в Йемен, показва минохвъргачни снаряди 82 мм партида M74 HE 04/18 от сръбската оръжейна фабрика Krusik, както и минохвъргачни снаряди от Босна и Херцеговина. \r\nТъй като вече имах документи за износ на оръжие от Крусик, успях да проследя този конкретен лот 04/18. Според документите такива 82-мм минохвъргачни снаряди M74HE KV лот 04/18, които се появяват във видеоклипа на Ислямска държава в Йемен, са закупени от американската компания Allian Techsystems LLC (изцяло дъщерно дружество на ATK Orbital, САЩ) от името на САЩ правителство. Износител беше сръбската държавна компания Jugoimport SDPR. Опаковъчният списък на оръжията за износа им е подписан на 12 февруари 2018 г. Те са закупени по договор MP00135498 между Jugoimports SDPR и Alliant Techsystems LLC, САЩ. Количеството на оръжията беше 10 500 бр. \r\n \r\nСписъкът с опаковки от 10 500 бр. от 82 мм М74 HE минохвъргачни снаряди KV лот 04/18. Изпращачът е Jugoimport SDPR, Сърбия, а получателят е американската компания Alliant Techsystems LLC. \r\nСпоред договора MP00135498, подписан на 20 януари 2017 г., американската компания Allian Techsystems LLC закупи общо 105 150 бр. от 82 мм минохвъргачки „за нуждите на правителството на САЩ“ (за нуждите на VLADA SAD на сръбски в оригиналните документи). Износител беше Jugoimport SDPR, Сърбия, а производителят - Krusik, Сърбия. И двете сръбски компании са държавна собственост и са под контрола на сръбското правителство. Цената на сделката, посочена в договора, е $ 8,043,975. \r\nАдресът за доставка в договора е LCAAP Получаване на 25201 Източна магистрала 78, Независимост MO 64056. Това е адресът на Лейк Сити армейски боеприпаси - съоръжение на правителството на САЩ в североизточната независимост, Мисури. Въпреки това, в приложените документи адресът за доставка е променен на: Афганистанска национална армия, боеприпаси 22 банкери, Пол-е-Чарки, Афганистан, Комбинирано командване за преход за сигурност-Афганистан (CSTC-A CJ4). Това е водеща американска агенция DoD, която проследява доставката на пратки от издаване до крайния потребител и координира доставката до склада за боеприпаси в Кабул. \r\nДоговор MP00135498 между Krusik, Jugoimport SDPR, Сърбия и Alliant Techsystems, САЩ \r\n \n\t\t\t\t\t\t", "date": "2019.09.30", "title": "Диляна Гайтанджиева с разбиващо разследване за търговията с оръжие!"}
{"url": "http://www.bnews.bg/article/263642-razpitvat_svideteli_po_deloto_za_remonta_na_grafa", "text": "\n Разпитват свидетели по делото за ремонта на столичната улица „Граф Игнатиев”. \r\n\r\n След разследване на bTV, на Крусев бяха повдигнати обвинения за нарушаване на Закона за обществените поръчки и ощетяване на Столичната община с над 900 хил. лв. \r\n\r\n От общо четирима свидетели, показания пред магистратите даде само един. Това беше авторът на първия идеен проект за ремонт на столичната улица – Румен Борисов. \r\n\r\n От думите му става ясно, че той е предупредил общината за подмяна на основния материал. Той допълни, че след това се е оттеглил от проекта. \r\n\r\n Според свидетеля, подложките, поставени под релсовото трасе, са били от стари рециклирани гуми, а не от материала, който се е изисквал по документи. \r\n \n\t\t\t\t\t\t", "date": "2019.09.30", "title": "Разпитват свидетели по делото за ремонта на „Графа”"}
{"url": "http://www.bnews.bg/article/263634-bivsh_chlen_na_psevdo_patriotite_obvini_karakachanov_i_dzhambazki_za_targovtsi_s_balgarskata_istoriya", "text": "\n Ако Министерският съвет не отложи въпроса за членството на Македония, докато тя не изчисти историята от фалшификации, ВМРО ще напусне управлението, заяви Красимир Каракачанов в „Неделята на NOVA“… \r\n\r\n Военният министър е сбъркал адреса на бутафорния си гняв. Вместо да разиграва сълзливо театро, той незабавно трябва да подаде оставката си като идеолог на договора с Македония, ВМРО да се закрие, а имотите на македонските братства да се отнемат от узурпаторите на „Пиротска“. \r\n\r\n Каракачанов е главният виновник за сключения преди две години договор с македонистите, с който де юре и де факто признахме измислената им нация, сърбизирания югозападен български диалект и откраднатата от България история. \r\n\r\n От две години Каракачанов и Джамбазки яростно клеймят критиците на този договор, а евродепутатът дори ме съди заради мои критики срещу него във Фейсбук. \r\n\r\n Сега двамата са на подсъдимата скамейка на историята. Същата история, която те подариха на македонистите – единият, за да е министър, купуващ самолети за три милиарда, другият – за да векува в Брюксел за 15 000 евро месечно! \r\nНяма по-голямо предателство от това – да търгуваш с историята на своя народ за пост и пари! \r\n\r\n Велизар Енчев \r\n \n\t\t\t\t\t\t", "date": "2019.09.30", "title": "Бивш член на псевдо \"Патриотите\" обвини Каракачанов и Джамбазки за търговци с българската история "}
{"url": "http://www.bnews.bg/article/263635-raboteshti_v_bnr_podkrepiha_generalniya_direktor_na_protest", "text": "\n \r\n\r\n “Хоризонт не е БНР, както София не е България”. Това заявиха част от служителите на националната медия, които излязоха на протест пред сградата на радиото. \r\n\r\n По думите им “на този етап оставката на генералният директор Светослав Костов няма да реши проблемите в медията“ и определят случващото се като саботаж. \r\n\r\n Следващият протест е насрочен за четвъртък пред сградата на СЕМ. Миналият петък регулаторът даде срок от една седмица на генералния директор на БНР Светослав Костов да напусне поста си. \r\n\r\n Мотивите - в медията обстановката е напрегната и има разделение. \r\n \n\t\t\t\t\t\t", "date": "2019.09.30", "title": "Работещи в БНР подкрепиха генералния директор на протест"}
{"url": "http://www.bnews.bg/article/263641-rumaniya_i_ungariya_tryabva_da_smenyat_predlozhenite_komisari", "text": "\n Румъния и Унгария трябва да сменят предложените комисари. Това обяви председателят на правната комисия в ЕС. \r\n\r\n В Комисията се е провело тайно гласуване, на което румънката Рована Плумб е била отхвърлена с 13 на 7 гласа, а унгарецът Ласло Трочани - с 12 на 9. \r\n\r\n Така беше потвърдено решението от края на миналата седмица. То беше взето заради това, че Романа Плумб била в конфликт на интереси и имало противоречие в декларацията й. Унгарецът Лалсо Трочани пък е авторът на законите за медиите в родината си. \r\n \n\t\t\t\t\t\t", "date": "2019.09.30", "title": "Румъния и Унгария трябва да сменят предложените комисари"}
{"url": "http://www.bnews.bg/article/263637-grigor_dimitrov_otpadna_ot_turnira_v_pekin", "text": "\n Първата ракета на България Григор Димитров претърпя поражение на старта на турнира от сериите ATP 500 в Пекин. 28-годишният български тенисист загуби от седем години по-младия от него руснак Андрей Рубльов с 2-6, 5-7, съобщи БГНЕС. \r\n\r\n В първия сет Рубльов реализира два пробива и бързо взе частта. Вторият сет започна лошо за българина, който бе пробит в самото начало и загуби стартовия гейм. В шестия Димитров успя за първи път в мача да вземе сервис на руснака и изравни – 3-3. Димитров обаче не издържа на напрежението в края на сета и се провали на своето подаване още веднъж в 11-ия гейм. Рубльов поведе с 6-5, след което затвърди пробива и сложи край на спора в своя полза след 74 минути игра. \r\n\r\n До този момент двамата се бяха срещали три пъти и Григор водеше с 2-1 победи. \r\n\r\n Във втори кръг Рубльов ще се изправи срещу победителя от мача между Михаил Кукушкин и шестия поставен Фабио Фонини. \r\n\r\n Григор Димитров запази позицията си в ранглистата и стартира новата седмица под № 26 в света. \r\n \n\t\t\t\t\t\t", "date": "2019.09.30", "title": "Григор Димитров отпадна от турнира в Пекин"}
{"url": "http://www.bnews.bg/article/263636-vazrasten_shofyor_blasna_tri_tiyneydzharki_v_shumen", "text": "\n Кола блъсна три момичета в Шумен. Инцидентът е станал в близост до училището им. \r\n\r\n Минути след 09:00 часа в полицията е подаден сигнал, че на бул. „Велики Преслав” в близост до кръстовището с ул. „Шуменска комуна“ е възникнал пътен инцидент. На място са изпратени екипи на сектор „ Пътна полиция”и центъра за спешна медицинска помощ. \r\n\r\n По първоначални данни лек автомобил, управляван от 70-годишен мъж, е ударил три момичета на 17, 16 и 15 години. Децата са контактни, откарани са за преглед в болницата в Шумен. \r\n\r\n Водачът е изпробван с техническо средство, като не е установено наличие на алкохол. \r\n\r\n Според шофьора децата се опитали да пресекат диагонално, без да се огледат. \r\n\r\n „Тръгнаха по диагонал. Не съм карал с повече от 20, защото пешеходните пътеки са начесто”, обясни шофьорът Добри Христов. \r\n \n\t\t\t\t\t\t", "date": "2019.09.30", "title": "Възрастен шофьор блъсна три тийнейджърки в Шумен"}
{"url": "http://www.bnews.bg/article/263639-predstoyat_trudni_pregovori_za_sastavyane_na_pravitelstvo_v_avstriya", "text": "\n Трудни преговори за съставяне на правителство очакват австрийците след резултатите от предсрочните парламентарни избори. Партията на Себастиан Курц спечели вота с над 15% преднина. \r\n\r\n Привържениците на австрийската Народна партия определиха изборния резултат като исторически. \r\n\r\n „Невероятен успех. Невероятно доверие, което получихме като подарък от хората, затова ще се опитаме да дадем най- доброто за страната, както обещахме”, коментира 33-годишния Курц. \r\n\r\n От партията заявиха, че са за курс на реформи и облекчения в страната. Все още не е ясно кой ще бъде техен партньор, но управлението ще носи техния почерк, допълниха победителите. \r\n\r\n Голямата загуба е за крайнодесните, които дадоха знак, че ще бъдат опозиция. Партията на свободата губи 10 % от гласовете си или 19 депутатски места  след записа от „Ибиса” и аферите около бившия ѝ председател за злоупотреба с партийни пари за лични разходи. \r\n\r\n Лидерът на Партията на свободата Норберт Хофер заяви, че за победителят на изборите ще бъде много трудно да изпълни изборните си обещания. По думите му Курц ще се изправи пред предизвикателството да ги изпълни ако е в коалиция със Зелените или със социалдемократите. \r\n\r\n Радостта беше на ниво и при Зелените. Партията се завръща в парламента и е един от възможните нови варианти за коалиция с победителите. \r\n\r\n Днес започва броенето на бюлетините, които бяха пуснати по пощата. Ще се изготвят и неофициалните предварителни сондажи за евентуалните коалиции. \r\n \n\t\t\t\t\t\t", "date": "2019.09.30", "title": "Предстоят трудни преговори за съставяне на правителство в Австрия"}
{"url": "http://www.bnews.bg/article/263638-darzhavnitsi_ot_tsyal_svyat_izprashtat_zhak_shirak_v_posledniya_mu_pat", "text": "\n В понеделник в Париж се провежда официалната част от погребението на френския президент (1995-2007) Жак Ширак. Десетки държавни и правителствени ръководители се отзоваха на поканата да го изпратят в последния му път. Сред тях е и руският президент Владимир Путин. \r\n\r\n Скандал предизвика решението на семейството на покойника да не покани на церемонията Марин Льо Пен, лидер на националистическата партия „Национален съюз”. \r\n\r\n През цялата нощ срещу понеделник стотици хора се стичаха в Дома на инвалидите, където ковчегът с тленните останки на Ширак беше изложен за поклонение. Предстои той да бъде положен в гробището в „Монпарнас” до своята дъщеря Лоранс, която семейството губи през 2016 г. \r\n \n\t\t\t\t\t\t", "date": "2019.09.30", "title": "Държавници от цял свят изпращат Жак Ширак в последния му път"}
{"url": "http://www.bnews.bg/article/263631-nay_malko_120_zaginali_ot_prolivni_dazhdove_v_indiya", "text": "\n Най-малко 120 души са загинали от проливните дъждове в северната част на Индия през последните няколко дни. \r\n\r\n Само през последното денонощие лошото време е взело е над 50 жертви. Мусонни дъждове, придружени от бури и светкавици, връхлетяха Индия в четвъртък. \r\n\r\n Лошото време събори много дървета и електрически стълбове, разрушени са десетки покриви и временни укрепления. \r\n\r\n Положението е тежко и в източните провинции, където няма изгледи дъждовете да спрат. Сезонът на мусоните в Индия започна през юни и до момента е взел над 1600 жертви. \r\n \n\t\t\t\t\t\t", "date": "2019.09.30", "title": "Най-малко 120 загинали от проливни дъждове в Индия"}
{"url": "http://www.bnews.bg/article/263632-prezidentat_svikva_konsultativna_sreshta_za_otnosheniyata_sas_severna_makedoniya", "text": "\n Президентът свиква консултативна среща за двустранните ни отношения със Северна Македония и очакваната покана към нея от Европейския съюз за започване на преговори за членство. \r\n \r\nНа \"Дондуков\" са поканени председателят на Народното събрание Цвета Караянчева, министър-председателят Бойко Борисов, външният министър Екатерина Захариева, председателите на парламентарните групи и председателят на Съвместната комисия по исторически и образователни въпроси със Северна Македония.  \r\n\r\n Вицепремиерът и лидер на ВМРО Красимир Каракачанов поиска страната ни да не бърза с даването на зелена светлина на Скопие, докато не се изчистят всички  фалшификации от историята на българския народ в Македония.  \r\n\r\n Реакцията на Каракачанов беше предизвикана от интервю, дадено от македонския президент Стево Пендаровски, в което той говори за произхода на Гоце Делчев.  \r\n \n\t\t\t\t\t\t", "date": "2019.09.30", "title": "Президентът свиква консултативна среща за отношенията със Северна Македония"}
{"url": "http://www.bnews.bg/article/263633-mayka_i_dete_zaginaha_pri_pozhar_v_bezhanski_tsentar_na_ostrov_lesbos", "text": "\n Два пожара бушуваха в центъра за бежанци Мория и в намиращ се в близост палатков лагер на гръцкия остров Лесбос. В огъня загинаха майка и дете. \r\n\r\n Инцидентът доведе до сериозно напрежение в пренаселения приемен център, отбелязват световните агенции. \r\n\r\n Според информацята в гръцките медии двата пожара са избухнали около 17 ч. вчера. Докато огънят в палатковия лагер е потушен бързо, то този в основния център за регистрация на бежанци на острова е причинил значителни щети. \r\n\r\n Гръцките острови Лесбос, Хиос, Самос, Лерос и Кос са приели към момента около 30 хил. бежанци, след като потокът от нелегални имигранти от Турция нарасна през последните седмици. \r\n \n\t\t\t\t\t\t", "date": "2019.09.30", "title": "Майка и дете загинаха при пожар в бежански център на остров Лесбос"}
{"url": "http://www.bnews.bg/article/263629-velizar_enchev_s_bezmilosten_komentar_za_predatelstvoto_na_karakachanov_i_dzhambazki_kam_balgariya", "text": "\n Ако Министерският съвет не отложи въпроса за членството на Македония, докато тя не изчисти историята от фалшификации, ВМРО ще напусне управлението, заяви Красимир Каракачанов в \"Неделята на NOVA\"... \r\nВоенният министър е сбъркал адреса на бутафорния си гняв. Вместо да разиграва сълзливо театро, той незабавно трябва да подаде оставката си като идеолог на договора с Македония, ВМРО да се закрие, а имотите на македонските братства да се отнемат от узурпаторите на \"Пиротска\". Каракачанов е главният виновник за сключения преди две години договор с македонистите, с който де юре и де факто признахме измислената им нация, сърбизирания югозападен български диалект и откраднатата от България история. \r\nОт две години Каракачанов и Джамбазки яростно клеймят критиците на този договор, а евродепутатът дори ме съди заради мои критики срещу него във Фейсбук. \r\nСега двамата са на подсъдимата скамейка на историята. Същата история, която те подариха на македонистите - единият, за да е министър, купуващ самолети за три милиарда, другият - за да векува в Брюксел за 15 000 евро месечно! \r\nНяма по-голямо предателство от това - да търгуваш с историята на своя народ за пост и пари! \r\n\r\n \r\n\r\n   \r\n \n\t\t\t\t\t\t", "date": "2019.09.30", "title": "Велизар Енчев с безмилостен коментар за предателството на Каракачанов и Джамбазки към България"}
{"url": "http://www.bnews.bg/article/263645-babh_zapochva_proverki_v_ptitsefermite_zaradi_riska_ot_influentsa", "text": "\n Българска агенция по безопасност на храните (БАБХ) започва масови проверки във всички животновъдни обекти с промишлен характер за водоплаващи и кокошеви птици в страната. \r\n\r\n Предстоящият зимен сезон е рисков за птиците по отношение на болестта Инфлуенца. Именно поради тази причина инспекторите ще следят за спазване на изискванията за биосигурност и изпълнението на самоконтрола във фермите по отношение Инфлуенца по птиците и Салмонелоза, съобщават от агенцията. \r\n\r\n Обектите трябва да изпълняват въведените мерки за биосигурност, съгласно законодателството и приложението им на практика. \r\n\r\n При установяване на пропуски в прилагането им на собствениците ще бъдат съставяни актове за установяване на административно нарушение. Проверките ще продължат до 18 октомври, включително. \r\n \n\t\t\t\t\t\t", "date": "2019.09.30", "title": "БАБХ започва проверки в птицефермите заради риска от Инфлуенца"}
