{"url": "http://www.bnews.bg/article/260161-gradskiyat_transport_v_sofiya_sas_spetsialno_razpisanie_za_praznitsite", "text": "\n По време на християнските празници се въвежда специален режим на работа на превозните средства на обществения транспорт, съобщиха от пресцентъра на ЦГМ. \r\n  \r\nНа Велика събота и Великден – 27, 28 и 29 април 2019 г., на 1 май 2019 г. – Ден на труда и международната работническа солидарност, както и на 6 май 2019 г. – Ден на храбростта и Българската армия, се въвежда следният режим на работа на превозните средства на обществения транспорт: \r\n\r\n На 27, 28 и 29 април 2019 г. и на 01, 04, 05 и 06 май 2019 г. линиите ще работят по празнични разписания, като на 28 и 29 април 2019 г. и на 01, 04, 05 и 06 май 2019 г. автобусни линии № 78, 88, 94, 102, 111, 113, 120, 213, 280, 310 и 404 ще работят с променени разписания. \r\n  \r\nНа 30 април 2019 г. и на 02 и 03 май 2019 г. линиите ще работят по делнични разписания, като на 30 април 2019 г. и на 02 и 03 май 2019 г. автобусни линии № 9, 11, 26, 45, 56, 64, 67, 72, 73, 74, 76, 77, 78, 79, 82, 83, 84, 88, 94, 98, 100, 102, 108, 111, 120, 150, 184, 213, 280, 305, 309, 310, 314, 404, 413 и 604 ще работят с променени разписания. \r\n  \r\nНа 27 април 2019 г. срещу 28 април 2019 г. ще бъде удължено до 01.00 часа работното време по линии № 85, 102, 213, 285 и 310. \r\n\r\n В нощта срещу 28 април 2019 г. ще бъде удължено работното време за движение на метровлаковете до 01:30 ч. на интервали както следва: \r\n  \r\n- в участъка метростанция „Сливница” – метростанция „Младост 1” – 12 минути; \r\n  \r\n- в участъците: метростация „Младост 1” – метростанция „Летище София”, метростанция „Младост 1” – метростанция „Бизнес парк”и метростанция „Сливница” – метростанция „Витоша” – на интервал 24 минути. \r\n \n\t\t\t\t\t\t", "date": "2019.04.27", "title": "Градският транспорт в София със специално разписание за празниците"}
{"url": "http://www.bnews.bg/article/260160-mitropolit_kiprian_zamina_za_yerusalim_za_da_donese_blagodatniya_ogan", "text": "\n Митрополит Киприан замина с правителствения самолет за Йерусалим, за да донесе Благодатния огън, съобщиха от правителствената пресслужба. \r\n  \r\nЗа първи път с българската делегация, по изричната молба на Македонската православна църква(МПЦ), пътува и представител на - Охридска архиепископия - епископ Яков, който ще отнесе огъня от Светите места в Скопие. \r\n\r\n Решението македонски епископ да се присъедини към българската делегация беше взето на 3 април т.г. на среща на министър-председателя Бойко Борисов с митрополит Киприан в качеството му на ръководител на Комисията за уреждане на статута на Македонската православна църква - Охридска архиепископия. Комисията беше създадена в края на 2017 г. след искане на МПЦ Българската православна църква да съдейства за уреждане на статута й. А за първи път Северна Македония получи Благодатния огън от България миналата година. \r\nОчаква се Благодатният огън, донесен от българската делегация, да пристигне на Правителствения терминал в 19.50 ч. След което той ще бъде отнесен в Синодалния параклис, откъдето главният секретар на Светия Синод епископ Герасим ще го пренесе до храм-паметника \"Свети Александър Невски\" и ще го предаде на Негово Светейшество Българския патриарх Неофит. \r\n \n\t\t\t\t\t\t", "date": "2019.04.27", "title": "Митрополит Киприан замина за Йерусалим, за да донесе Благодатния огън"}
{"url": "http://www.bnews.bg/article/260151-zversko_ubiystvo_v_troyan_20_godishen_e_zadarzhan", "text": "\n Двадесетгодишен мъж е задържан по подозрение в убийството на мъж в Троян, станало снощи, около 19.30 часа, пред блок в квартал \"Христо Смирненски\". Това съобщават от областната дирекция на МВР в Ловеч. \r\n\r\n След спречкване между двамата жители на квартала, се е стигнало до смъртта на единия от тях - 32-годишен мъж. \r\n\r\n На мястото на инцидента незабавно са изпратени полицейски екипи, извършен е оглед и е установено, че мъжът е починал на място, а на врата му има дълбока рана. \r\n\r\n След издирване 20-годишният участник в скандала е задържан за 24 часа в районното управление в Троян. \r\n\r\n По случая е образувано досъдебно производство и работата продължава под наблюдението на Окръжна прокуратура Ловеч. \r\n \n\t\t\t\t\t\t", "date": "2019.04.27", "title": "ЗВЕРСКО УБИЙСТВО В ТРОЯН! 20-годишен е задържан!"}
{"url": "http://www.bnews.bg/article/260159-nay_malko_13_dushi_zaginaha_pri_avariya_v_mina_v_iztochna_ukrayna", "text": "\n Най-малко 13 души загинаха при авария в мина в Източна Украйна. Други четирима миньори остават в неизвестност, съобщиха официални лица, цитирани от ДПА. \r\n  \r\nМетанова експлозия предизвика частично срутване на мина в сепаратистката Луганска област. \r\n\r\n Украинските власти нямат официален достъп до този район. \r\n  \r\nИма съобщения, че руски спасителни екипи помагат в издирвателно-спасителните операции. \r\n \n\t\t\t\t\t\t", "date": "2019.04.27", "title": "Най-малко 13 души загинаха при авария в мина в Източна Украйна"}
{"url": "http://www.bnews.bg/article/259881-vzriv_i_vaorazheno_napadenie_sreshtu_pravitelstvena_sgrada_v_kabul", "text": "\nНовини от България и света, актуална информация 24 часа в денонощието\r\nВзрив и въоръжено нападение срещу правителствена сграда в Кабул\r\nАвтор: news.bg\r\n20.04.2019 13:41:26  20.04.2019 14:29:49 Афганистан  По света Прегледи: 311 Коментари (0)\r\n2 от 2 ГАЛЕРИЯ\r\n\r\n\r\n\r\n\r\n2 от 2 \r\n 1  1\r\nВъоръжени мъже са атакували министерството на комуникациите в центъра на Кабул, прекъсвайки месеците на относително спокойствие в столицата на Афганистан и подчертавайки заплахите за сигурността, които продължават въпреки опитите за започване на мирни преговори с талибаните, съобщава \"Ройтерс\".\r\n\r\nДнешното нападение е започнало малко преди обяд тамошно време с експлозия пред входа на многоетажната сграда, в която се помещава ведомството в оживен търговски район на града, последвана от стрелба, която е можело да бъде чута на повече от километър и половина разстояние.\r\n\r\nРайонът около сградата е отцепен от полицията, след като най-малко трима нападатели са влезли в битка със силите за сигурност, уточни говорителят на вътрешното министерство Насрат Рахими.\r\n\r\nТой каза, че до ранния следобед най-малко двама от нападателите са били ликвидирани, а стрелба вече не се чува. Няма потвърждение обаче, че нападението е приключило.\r\n\r\nЕксплозията, за която служители от силите за сигурност заявиха, че е предизвикана от атентатор самоубиец, също така е била в близост до силно укрепения хотел \"Серена\", един от малкото хотели в Кабул, който все още се използва от чуждестранни посетители. \n\t\t\t\t\t\t", "date": "2019.04.27", "title": "Взрив и въоръжено нападение срещу правителствена сграда в Кабул"}
{"url": "http://www.bnews.bg/article/260157-prekratiha_pechataneto_na_banknotata_ot_500_evro", "text": "\n Европейският съюз окончателно спря печатането на банкнотата от 500 евро. \r\n\r\n Въпреки че повечето държави в Еврозоната спряха изработването на най-голямата купюра с виолетов цвят още в началото на 2019 година, в Германия и Австрия имаше допълнителни три месеца, в които издаваха банкнотата. Крайната дата за тази отсрочка беше 26 април, припомня Риа Новости. \r\n\r\n Според \"Блумбърг\" ЕС се отказва от банкнотата от 500 евро заради подозрения, че тя се използва за незаконни дейности. \r\n\r\n Банкнотите от 500 евро обаче остават законно средство за заплащане. Когато попаднат в държавните банки на страните от Еврозоната, ще бъдат изтегляни и постепенно ще излязат от обращение. \r\n \n\t\t\t\t\t\t", "date": "2019.04.27", "title": "Прекратиха печатането на банкнотата от 500 евро"}
{"url": "http://www.bnews.bg/article/260144-totalno_dano_dzhambazki_skochi_na_85_godishen_veteran_ot_vmro_popital_zashto_e_glasuval_za_istanbulskata_konventsiya_dvamata_babaiti_izvedoha_staretsa_ot_sabranieto", "text": "\n \r\nИзключително цинично поведение демонстрира евродепутатът Ангел Джамбазки, и то този път – към 85 годишен възрастен човек, ветеран във ВМРО. По време на предизборна среща в Пловдив, Иван Михайлов от местната организация стана и попита Джамбазки, защо на гласуването на Истанбулската конвенция е бил „въздържал се“, а не „Против“. В рамките на програмата на ВМРО и на убежденията на избирателите му, очевидно гласът следва да е именно „Против“. И не само това – трябва да се провежда друга дейност по съпротива, така че подобни проекти да не минават. \r\n\r\n Вместо да отговори по същество, Джамбазки използва милиционерския подход – да нападне задаващия въпроса. „Вие лично какво сте направили за конвенцията, та ми държите сметка. Гласувал съм както съм намерил за добре. Нали не е било „за“, каза той. \r\n\r\n При което Михайлов отбеляза, че той не е евродепутат, не може да гласува, и такива като Джамбазки са пратени да гласуват и да „правят нещо“…Това вбеси младия патриот и той избухна: „Точно защото съм избран, аз правя много повече патриотични неща от вас. Това е истинският патриотизъм, не можете да ми държите сметка. Вие от вашата табуретка, на която стоите, нищо не правите. Така че уважавайте ме повече…“Михайлов понечи да продължи, въпреки преклонната си възраст, но две от яките момчета, охраняващи събранието, го изведоха. \r\n\r\n Тук е важно да отбележим, че в Брюксел и София витаят сериозни подозрения, че Джамбазки има влечения към силния поли и никой до този момент не го е виждал в компанията на дами. Не е случаен и фактът, че въпреки напредналата възраст, той няма нито сключен брак, нито законно дете. \r\n  \r\n\r\n Източник: informiran.net \r\n\r\n   \r\n \n\t\t\t\t\t\t", "date": "2019.04.27", "title": "ТОТАЛНО ДЪНО! Джамбазки скочи на 85-годишен ветеран от ВМРО, попитал защо е гласувал \"ЗА\" Истанбулската конвенция, двамата бабаити изведоха стареца от събранието "}
{"url": "http://www.bnews.bg/article/260145-borisov_mahna_tsvetanov_ot_predizborniya_shtab_i_lichno_go_oglavi", "text": "\n \r\nГЕРБ създава Председателски предизборен щаб, в който ще участват партиите, подкрепили листата на ГЕРБ и СДС за изборите за Европейски парламент на 26 май. Председателският щаб ще оглави председателят на ГЕРБ Бойко Борисов, а членове на щаба ще бъдат председателите на всички партии, които подписаха споразумения за политическо сътрудничество. \r\n\r\n Идеята на щаба е да се обменят и обсъждат различни теми и послания, свързани с провеждането на предизборната кампания за евродепутати. \r\n\r\n Така структуриран Председателският щаб, означава, че Борисов изземва лидерските функции на Цветан Цветанов в предизборната кампания. \r\n\r\n Това може да се тълкува само по един начин - Борисов поема контрола над партията, нещо което досега беше преодстъпил на заместника си. \r\n \n\t\t\t\t\t\t", "date": "2019.04.27", "title": "Борисов махна Цветанов от предизборния щаб и лично го оглави"}
{"url": "http://www.bnews.bg/article/259869-sled_14_godini_po_7_godini_zatvor_za_smartta_na_chorata", "text": "\n Върховният касационен съд е излязъл с окончателно решение за присъда от по 7 години затвор за петимата обвинени за смъртта на Ангел Димитров - Чората. \r\nТой почина при задържане в благоевградския арест на 10 ноември 2005 г. по време на акция \"Респект\" по времето, когато вътрешен министър беше Румен Петков, тогава от БСП. \r\n\r\n Наказания са получили петимата, участвали в акцията - Мирослав Писов, Георги Калинков, Янко Грахофски, Иво Иванов и Борис Механджийски. \r\n\r\n След продължителен процес у нас с променлив резултат, през юни 2011 г. Върховният касационен съд (ВКС) стигна до заключението, че петимата полицаи са невинни. \r\n\r\n През 2016 г. ВКС обаче възобнови делото за смъртта на Ангел Димитров - Чората, след като главният прокурор Сотир Цацаров поиска това. Основание за искането му беше решението на Европейския съд по правата на човека в Страсбург да осъди България на 1 юли 2014 година. \r\n\r\n В ефира на Нова телевизия единият от осъдените - Мирослав Писов определи присъдата като политическа и директно обвини шефа на ВКС Лозан Панов. Според Писов присъдата е част от план за завземане на властта и налагане на джендърска идеология. \"Това е политическо решение. Тази група иска да вземе властта\", посочи Писов. \r\n\r\n Той посочи, че днес ще се предаде на властите. Открои обаче, че е разбрал да присъдата, когато са му се обадили хората, които живеят на адреса, на който е бил регистриран той преди 20 години. Именно там са го потърсили вчера вечерта властите, което, по думите на Писов, е абсурдно. Дори и по лична карта Писов отдавна е на друг адрес. \r\n\r\n Мирослав Писов заяви, че никой от обвинените не се е крил през тези години, не се и крие в момента. \r\n \n\t\t\t\t\t\t", "date": "2019.04.27", "title": "След 14 години - по 7 години затвор за смъртта на Чората"}
{"url": "http://www.bnews.bg/article/260152-skandal_karakachanov_e_otpravil_grozni_zaplahi_i_obidi_kam_zhurnalista_dimitar_bayraktarov", "text": "\n \r\nКъсно вечерта на Разпети петък вицепремиерът Красимир Каракачанов е изпратил заплашителен СМС на журналиста Димитър Байрактаров. \r\n\r\n Припомняме, че Димитър Байрактаров направи поредица от журналистически разследвания, с които разобличи ВМРО като собственик на много фирми, чрез които са източвани десетки хиляди левове от неплатени \r\nданъци. Байрактаров направи и потресаващи разкрития за бизнес начинанията на Каракачанов, в които се оказа, че  арестуваният олигарх Миню Стайков е управлявал съвместно с Каракачанов един от бизнесите. Отново Димитър Байрактаров бе журналистът, който разкри аферата с луксозния апартамент на Красимир Каракачанов, а всички останали медии се сетиха да отразяват случая чак месец по-късно. През това време Николай Бареков и Димитър Байрактаров  внесоха сигнал до главния прокурор и срещу Каракачанов бе назначена проверка. \r\n\r\n Действията на Бареков и Байрактаров не спряха и те внесоха сигнал до премиера Борисов с искане на незабавна оставка на Каракачанов. Вместо да си подаде оставка обаче както би постъпил всеки достоен офицер, ефрейтор Каракачанов е започнал да отправя заплахи срещу Димитър Байрактаров. \r\n\r\n Припомняме, че Димитър Байрактаров е издигнат от \"Движение Презареди България\" като водач на листата за евроизборите и като регистриран участник в изборите от ЦИК се явява длъжностно лице, тоест Каракачанов е отправил заплахи освен срещу журналист, който го е разследвал в качеството му на лице, заемащо публична длъжност, той е отправил заплаха и срещу длъжностно лице, което по време на избори притежава имунитет за неприкосновеност!    \r\n  \r\n \n\t\t\t\t\t\t", "date": "2019.04.27", "title": "Скандал! Каракачанов е отправил грозни заплахи и обиди към журналиста Димитър Байрактаров! \r\n"}
{"url": "http://www.bnews.bg/article/260147-balgarski_i_makedonski_duhovnitsi_zaedno_nosyat_blagodatniya_ogan", "text": "\n Заедно с македонски духовник, българската делегация ще донесе благодатния огън. \r\n\r\n \"За нас Македония никога не е била чужда\", заяви Отец Антоний от храм паметник \"Свети Александър Невски\". Той се надява македонската църква да се утвърди. \r\n\r\n Отец Антоний разказ смисълът на благодатния огън, който трябва да пристигне малко след 20.00 часа. Българският президент ще запали свещичка лично от българския патриарх Неофит. Огънят от Йеусалим ще бъде отнесен от Светия синод до храм паметник \"Свети Александър НевскиЮ. \r\n\r\n А магията на огъня е ,че в първите минути, след като \"слезе\" при вярващите той не изгаря. Благодатният огън ще бъде донесен в страната ни с правителствения самолет. \r\n\r\n Най-ранните сведения за Благодатния огън са от втория век след Христа. Оттогава досега всякога, в навечерието на Велика събота, загасят всички кандила и свещи в храма. Светските власти правят строг оглед дали няма оставено нещо запалено. После запечатват входа на параклиса, в който е Божият гроб. \r\n\r\n Православният патриарх на Йерусалимската Църква сваля богослужебните си одежди. В бял стихар, пристегнат с кожен колан, той застава пред входа на параклиса. Войници проверяват дали в дрехите на архиерея не е укрито огниво. \r\n\r\n После премахват печата от входа и патриархът влиза в пещерата с Господния гроб. Там цари мрак. Започва напрегнато чакане - 15, 20 или повече минути, понякога и часове. Притихнал, народът очаква отвън и се моли. Изведнъж във въздуха се появяват светлини, подобни на мълнии. Хората започват да ликуват. От северния отвор на параклиса се показва снопче запалени свещи. \r\n\r\n Заедно с митрополит Киприан за Йерусалим за първи път заминава и македонски епископ… \r\n\r\n Днес православната църква чества Велика събота. Това е последният ден от Страстната седмица, който предшества Христовото Възкресение. В храмовете в цялата страна ще бъде разпространен Благодатният огън, който ще бъде донесен тази вечер от Йерусалим от българска църковно-държавна делегация, водена от старозагорския митрополит Киприан. \r\n\r\n Решението македонски епископ да се присъедини към нашата делегация е взето на 3 април по време на среща на митрополит Киприан с министър-председателя Бойко Борисов. За първи път Република Северна Македония получи Благодатния огън от България през миналата година. \r\n\r\n На Велика събота църквата възпоменава телесното погребение на Христос, пребиваването на Неговото тяло в гроба, слизането Му в ада за възвестяване на победата над смъртта и за избавлението на душите. \r\n \n\t\t\t\t\t\t", "date": "2019.04.27", "title": "Български и македонски духовници заедно носят благодатния огън\r\n"}
{"url": "http://www.bnews.bg/article/260148-15_zaginali_vklyuchitelno_6_detsa_sled_prestrelkata_s_islyamisti_v_shri_lanka", "text": "\n Телата на 15 души, включително шест деца, бяха открити на мястото на ожесточена престрелка на източния бряг на Шри Ланка, съобщи говорител на армията в събота, шест дни след като атентатори-самоубийци убиха над 250 души, съобщава \"Ройтерс\". \r\n\r\n Престрелката между войници и ислямисти избухнаха в петък вечер в Сентамаруту в Ампара, на юг от град Батикалоа, място на един от взривовете на Великден. \r\n\r\n Говорител на полицията съобщава, че трима заподозрени атентатори са сред 15-те загинали. В сградата, полицията е открива телата на трима атентатори, три жени и шест деца. В двора на къщата полицията открива и телата на трима мъже, които по предварителни данни са извършили самодетонация. Служители на правоприлагащите органи, извършващи специалната операция за елиминиране на бойците не са ранени. \r\n\r\n Едно дете, ранено в кръстосания огън е прието в болница. Военният говорител Сумит Атапату коментира, че след като армият се отправя към къщата, са задействани три експлозии и започва стрелба. \"Армията отвърна и нахлуха в къщата, където се съхраняваше голям количество експлозиви\", допълва той. \r\n\r\n Има загинали… \r\n\r\n Той заяви, че ислямистите са заподозрени членове на местната ислямистка група National Towheed Jama'at (NTJ), която е обвинена за атаките миналата неделя. \r\n\r\n В друга къща в същия район са намерени материали за производство на бомби, десетки железни пръчици и хиляди метални топки, съобщава армията \r\n\r\n Правителството съобщи, че девет добре образовани атентатори са извършили нападенията на Великден, като осем от тях са идентифицирани, а един от тях е жена. \r\n\r\n Полицията съобщи в петък, че се опитва да открие 140 души, които според тях са свързани с ДАЕШ, която пое отговорността за самоубийствените атентати. Полицията задържа най-малко 76 души, включително чужденци от Сирия и Египет. 20 са арестувани само през последните 24 часа. \r\n\r\n ДАЕШ не предоставя доказателства в подкрепа на твърдението си, че стои зад атаките. Ако е вярно, това ще е едно от най-тежките нападения, извършени от групата извън Ирак и Сирия. \r\n\r\n Екстремистката група публикува видео във вторник, в което са показани осем мъже, всички с изключение на един с покрити лица, стоящи под черен ислямстки флаг и обявяващи своята лоялност към Абу Бакр Ал-Багдади. \r\n\r\n Расте броя на жертвите \r\n\r\n Мюсюлманите в Шри Ланка бяха призовани да се молят у дома си в петък, след като държавните разузнавателни служби предупредиха за евентуални бомбени атентати, на фона на опасения от ответно насилие. \r\n\r\n Страховете от репресивно насилие вече са накарали мюсюлманските общности да избягат от домовете си сред бомбени заплахи, задържания и проверки. \r\n\r\n Американското посолство в Шри Ланка призова гражданите си да избягват места за поклонение през уикенда, след като властите съобщиха, че може да има повече нападения срещу религиозни центрове. \r\n\r\n Архиепископът на Коломбо кардинал Малкълм Ранджит коментира пред репортери, че е видял вътрешен документ за сигурност, предупреждаващ за още атаки срещу църкви. \r\n\r\n Близо 10 000 войници са разположени в цялата държава, за да извършват претърсвания и да осигуряват сигурност за религиозните центрове, коментира армията. \r\n\r\n Досега властите са фокусирали разследванията си върху международни връзки с две местни групи, които според тях са извършили атаките, NTJ и Jammiyathul Millathu Ibrahim. \r\n\r\n Полицията издирва 140 души, които се вярва, че са свързани с ДАЕШ и извършените атаки \r\n\r\n Длъжностни лица признават сериозен провал след предупреждения от разузнаването на Индия за евентуални атаки. Президентът Майтрипала Сирисена заяви в петък, че началниците на отбраната и полицията не са споделяли информация с него за предстоящите атаки. \r\n\r\n Той обвини правителството на премиера Ранил Викремесингхе за отслабването на разузнавателната система, като се съсредоточи върху преследване на военни офицери за предполагаеми военни престъпления по време на десетилетната гражданска война с тамилските сепаратисти, която приключи през 2009 г. \r\n\r\n Противопоставящите се фракции към Викремесингхе  и Сирисена често отказват да комуникират помежду си и се обвиняват за всичко. Атаките на Великден разкъсаха относителното спокойствие, което съществуваше в будистка Шри Ланка след гражданската война срещу предимно индуски етнически тамилски сепаратисти. Досега християните до голяма степен успяваха да избегнат най-тежките конфликти на острова. \r\n\r\n Повечето от жертвите на Валикден са от Шри Ланки, въпреки че властите са заявили, че са загинали най-малко 40 чужденци, много от тях туристи, закусващи в най-добрите хотели, когато избухват бомбите. \r\n\r\n Загиналите са британски, американски, австралийски, турски, индийски, китайски, датски, холандски и португалски граждани.  \r\n\r\n   \r\n \n\t\t\t\t\t\t", "date": "2019.04.27", "title": "15 загинали, включително 6 деца, след престрелката с ислямисти в Шри Ланка\r\n"}
{"url": "http://www.bnews.bg/article/260156-nov_zatvor_za_400_osadeni_shte_stroyat_v_bivshi_kazarmi_kray_dupnitsa", "text": "\n Нов затвор за 400 осъдени ще се строи в бившите казарми край дупнишкото село Самораново, съобщи началникът на затвора в Бобов дол Александър Апостолов, координатор по проекта. Финансирането - около 35 мил. лева, е по Норвежкия финансов механизъм, предаде БНР. \r\n\r\n Сега в бившите казарми при Самораново е затворническото общежитие към бобовдолския затвор, в което изтърпяват присъда около 100 лишени от свобода с по-лек режим. Освен новия, отговарящ на съвременните изисквания за изтъпвянане на присъди затвор, в бъдещия комплекс ще се изгради и обучителен център за подготовка на кадри по охраната на затворите и специалисти за системата за изтърпяване на наказанията - психолози, аминистратори и др. \r\n\r\n Изгражането на затвора при Самораново ще започне до една година. Първоначалният проект е бил той да е в общежетието в Казичене, по-близо до София, но теренът там се оказал неподходящ. Засега в Самараново няма реакции от страна на местното население, но в селото нямали проблеми със затворниците от сегашното общежетие, коментира кметът Райна Александрова. \r\n \n\t\t\t\t\t\t", "date": "2019.04.27", "title": "Нов затвор за 400 осъдени ще строят в бивши казарми край Дупница"}
{"url": "http://www.bnews.bg/article/260150-sobstvenikat_na_guchi_zaplashen_s_rekordna_globa_za_ukrivane_na_danatsi", "text": "\n Собственикът на италианския моден гигант \"Гучи\" ще плати рекордна глоба от почти 115 милиарда евро заради укриване на данъци в особено големи размери. \r\n\r\n \"Адвокатите все още преговарят с данъчните власти относно няколко хиляди евро, но глобата, който \"Керинг груп\" ще плати е най-високата в Италия\", съобщава вестник \"Ла Стампа\", цитиран от БГНЕС. \r\n\r\n Санкцията е резултат от разследване на миланския прокурор срещу модната къща по подозрения за това, че компанията няколко години е плащала данъците си от продажби в Италия на швейцарските данъчни власти и така си е спестявала около 1.3 милиарда долара от месни данъци. \r\n\r\n Очаква се \"Керинг \" да подпише споразумение за дължимата сума на 2 май. \r\n\r\n Засега от компанията настояват, че споразумение с властите не е постигнато и не е уточнена конкретна сума на глобата. \r\n\r\n   \r\n \n\t\t\t\t\t\t", "date": "2019.04.27", "title": "Собственикът на \"Гучи\" заплашен с рекордна глоба за укриване на данъци"}
{"url": "http://www.bnews.bg/article/260146-terasi_karakachanov_vav_viena_na_liposuktsiya_i_lifting_dokato_apartamentgeyt_garmi_s_trizoneta_mu_v_sofiya", "text": "\n Не търсете Каракачанов в Министерството, за да го питате за огромния мезонет, който обитава срещу скромните си доходи. Той харчи десетки хиляди евро във Виена, за да подложи мазното си тяло на козметични процедури. Лифтинги, опъвания на бръчките около очите, смаляване на гуши и шкембета предприе 200 килограмовото вице на Бойко в разгара на скандала с царския му мезонет, с който министърът на отбраната се сдобил наскоро. \r\n\r\n Докато пенсионерите у нас гладуват и все още чакат пенсиите си от 300 лева, които ВМРО им обеща, Каракачанов е във Виена, за да се тунингова предизборно. Борисов му е бесен и заедно с ортака Волен Сидеров му иска оставката, но старият доносник агент Иван от ДС не се дава. \r\n\r\n Бдителен читател го засне и ни изпрати как тумбестият войвода разхожда шкембето си по улиците на лъскавата европейска столица край Дунава. С бизнескласата, които народът плаща, Европа е тясна за Краси Тераси. Като една руса Златка русенският шкембелия се надявал да тунингова телесата си и да участва активно в луксозната свръхскъпа многомилионна кампания за Европарламент на дясната си ръка Джамбазки. \r\n\r\n Виена му е препоръчана за козметични операции от стари авери от ДС, а с откраднатите десетки милиони долари и евро от сделки със самолети и далавери с военни имоти Каракачанов няма проблем да запуши устите на баджак медиите с лъскави клипове на хомосексуалния си заместник. \r\n \n\t\t\t\t\t\t", "date": "2019.04.27", "title": "Тераси Каракачанов във Виена на липосукция и лифтинг, докато АПАРТАМЕНТГЕЙТ гърми с тризонета му в София"}
{"url": "http://www.bnews.bg/article/260158-ahmed_musa_vliza_v_zatvora_za_4_godini", "text": "\n Ромският лидер Ахмед Муса е преведен в затвора в Пазарджик заради влязла в сила присъда по т. н. „Имамско дело“. Обвиненията са за разпространяване на антидемократична идеология, верска нетърпимост и призив към война. Върховният касационен съд е потвърдил присъдата на пазарджишките магистрати, съобщи БНР. \r\n  \r\nПрисъдата срещу Ахмед Муса по делото срещу 13-те имами е една година ефективно лишаване от свобода, но към нея се прибавят още три години от предишна условна присъда за разпространяване на радикален ислям. Така Ахмед Муса ще трябва да прекара в затвора общо 4 години. \r\n\r\n Върховният касационен съд е потвърдил и едногодишната условна присъда на имама на Сърница Саид Муутлу, с три години изпитателен срок и глоба от 3000 лева за проповядване на антидемократична идеология. \r\n  \r\nСъс същото решение районният мюфтия Абдулах Салих е с 10 месеца условна присъда, с три годишен изпитателен срок и глоба от 3 хиляди лева. Останалите 10 имами остават с административни наказания и глоби между 2 и 3000 лева. \r\n  \r\nСрещу Ахмед Муса и още 13 негови последователи от Пазарджик, Пловдив и Асеновград тече трети съдебен процес за налагане на радикален ислям и разпространяване на идеите на \"Ислямска държава\". \r\n \n\t\t\t\t\t\t", "date": "2019.04.27", "title": "Ахмед Муса влиза в затвора за 4 години!"}
{"url": "http://www.bnews.bg/article/260149-vnimanie_kozunakat_palen_s_palmovo_maslo_i_otsvetiteli", "text": "\n Палмово масло, маргарин, оцветители и куп други Е-та влагат в козунаците, установи проверка на Асоциацията „Активни потребители”. \r\n\r\n Обикновените козунаци във фурни и хранителни вериги се предлагат обикновено на цена от 3,69 лв., домашните – за 5,60 лв. Френските с цели парчета шоколад и стафиди пък струват 8,99 лв. \r\n\r\n В някои от козунаците експерти от Асоциацията са открили средно по 5-6 Е-та в описаните съставки – емулгатори, ензими, антиоксиданти, киселинни регулатори, консерванти, включително и оцветители, тоест заместители на яйцата, а освен тях маргарин и палмово масло. \r\n \n\t\t\t\t\t\t", "date": "2019.04.27", "title": "Внимание! Козунакът пълен с палмово масло и оцветители"}
{"url": "http://www.bnews.bg/article/260155-blokada_na_patya_za_makaza", "text": "\n Жителите на хасковското село Конуш излязоха на протест заради лоши пътища и блокираха пътя за Маказа, съобщи bTV. \r\n\r\n Местните хората се събраха на пешеходната пътека и спряха движението. Това образува колона от автомобили, пътуващи за Гърция през Маказа. Блокадата обаче беше кратка и не създаде напрежение.  \r\n\r\n \"Всички обещават, кметът и другите обещават - няма. Никой не се грижи. Моментално, като идват изборите за гласуване, всички ни търсят, всички се интересуват от нас. А накрая, като си седнат, нагаждат се на стола, не ги интересуваме\", заяви една от протестиращите - Ивета Христова. \r\n\r\n Това е вторият протест в рамките на месец, с искане за асфалт, канализация и питейна вода. От общината вече заявиха, че проблемът с водата ще бъде решен скоро, но това не успокои хората. \r\n \n\t\t\t\t\t\t", "date": "2019.04.27", "title": "Блокада на пътя за Маказа!"}
{"url": "http://www.bnews.bg/article/260143-nikolay_barekov_razminah_se_s_ada_v_shri_lanka_spiram_komandirovkite", "text": "\n „Само седмица преди атентатите бях в Шри Ланка на Парламентарния форум Европа -Азия. На това събитие имах срещи с премиера и президента на Шри Ланка. Атентатите станаха на същото място в същите хотели. Адът се отприщи точно в този район, защото хотелите са на метри един от друг, но се разминах”. Това призна пред Lupa.bg евродепутатът Николай Бареков по повод зловещите атаки. \r\n\r\n Николай Бареков с премиера и президента на Шри Ланка точно седмица преди кървавата баня \r\n\r\n „В края на 2018-а също минах на косъм от кошмара, защото бях на площада в Страсбург по време на кървавата баня на Коледния базар, завършила с три жертви и 12 ранени. Затова и ще поогранича пътуванията след изборите и ще си стоя при жената и децата, не искам да дърпам дявола за опашката”, отсече журналистът. \r\n\r\n Бареков използва повода да се похвали, че е единственият българин, член на тази Парламентарна асамблея, в която участват депутати от всички европейски и азиатски държави. \r\n\r\n „Аз съм втори в листата за евровота, водач е журналистът и мой колега от ефира Димитър Байрактаров. Решението беше взето на семеен консилиум, на който гласувахме всички – жена ми и децата. Резултатът бе 5:0 в полза на това да не се боря за нов мандат в ЕП, за да си остава вкъщи и да се грижа за семейството, което не ме виждаше много покрай работата през последните години”, призна Николай Бареков.   \r\n \n\t\t\t\t\t\t", "date": "2019.04.27", "title": "Николай Бареков: Разминах се с ада в Шри Ланка, спирам командировките"}
{"url": "http://www.bnews.bg/article/260154-kakva_e_pozitsiyata_na_zelenski_za_konflikta_v_iztochna_ukrayna", "text": "\n Руският президент Владимир Путин заяви днес на пресконференция в Пекин, че иска да знае позицията на новоизбрания украински президент Володимир Зеленски за уреждането на конфликта в източна Украйна, съобщиха Ройтерс и ТАСС, цитирани от БТА. \r\n\r\n \"Ако ние се срещнем един ден, ако започнат някакви преговори, което не изключвам, ние трябва да поговорим най-вече за това как да приключим конфликта в югоизточна Украйна\", заяви Путин в края на посещението си в Китай, където участва в международния форум \"Един пояс, един път\". \r\n\r\n Той отбеляза, че за уреждането на конфликта има \"само един начин - изпълнението на Минските договорености\". \r\n\r\n Жителите на Украйна окачват от бъдещия президент на страната решение на конфликта в Донбас, защото \"всички са уморени\" от тази ситуацията, каза Путин. Той посочи също, че Москва обмисля възможността да облекчи процедурата за получаване на руско гражданство за всички украински граждани, а не само за жителите на сепаратистките области в източната част на страната. \r\n\r\n В сряда Путин подписа указ, който опростява процедурата за получаване на руски паспорти от жителите на самопровъзгласилите се Донецка и Луганска народна република (ДНР и ЛНР) в Източна Украйна. Решението предизвика остри критики в Киев, а ЕС го определи като \"опит за допълнителна дестабилизация на Украйна\". \r\n\r\n \"Опростените правила за получаване на руско гражданство в бъдеще може да важат за всички жителина Украйна. Не само за жителите на Луганската или Донецката народна република, мислим да предоставяме в опростен ред наше гражданство на всички граждани на Украйна\", коментира днес Путин. \r\n\r\n Той уточни, че разходите за издаване на паспорти на жителите на Донбас за няколко години може да съставят 100 млрд. рубли (ок 1,4 млрд. евро).  \r\n\r\n \"Няма да има сериозен натиск над бюджета на Русия\", допълни държавният глава. \r\n\r\n Лидерите на страните, с които се срещнах по време на форума \"Един пояс, един път\", изразиха готовност за сътрудничество с Русия, заяви още днес руският президент. \r\n\r\n \"За нас е важно, че установяваме много добри отношения с нашите партньори, с повечето страни по света. Всички, с които се срещнах, искат да работят с нас\", каза Путин. \r\n\r\n Търговските войни и ограничения вредят на световната икономика, и това го разбират почти всички страни, каза руският президент. Коментирайки китайската инициатива за международно сътрудничество \"Един пояс, един път\", Путин изрази увереност, че такива проекти имат добро бъдеще, защото от тях са заинтересовани практически всички страни. \"Либералните ценности, които сега защитава Китай, са нужни на цялата световна икономика\", отбеляза руският президент. \r\n \n\t\t\t\t\t\t", "date": "2019.04.27", "title": "Каква е позицията на Зеленски за конфликта в Източна Украйна?"}
{"url": "http://www.bnews.bg/article/260153-protezheto_na_dps_dzhambazki_predizvika_lyut_skandal_v_yuridicheskite_sredi", "text": "\n Наглостта на Джамбазки предизвика лют скандал в юридическите среди. Оказа се, че Джамбазки \r\nбил номиниран за юрист на годината, без да има нито ден стаж като такъв. \r\n\r\n В социалните мрежи е избухнал вулкан от отвращение, където уважавани юристи не могат да скрият възмущението си. Според тях превозвач приближен до ДПС е платил, за да се появи Джамбазки като номинация, други юристи направо заявяват, че това е подигравка с правото и труда на юристите. \r\n\r\n Най-голямото унижение е, че Джамбазки се изправя срещу уважаван професор юрист, който е икона за стундентите в юридическия факултет на Алма Матер. Джамбазки отново бе призован да покаже диплома за завършено образование. \r\n\r\n Много юристи директно демонстрират отношението си като заявяват, че наглостта е достигнала връхната \r\nси точка. Хората пишат \"Мислят си, че след като си купиха тераси, ще могат да си купят и признание!\". \r\n  \r\n \n\t\t\t\t\t\t", "date": "2019.04.27", "title": "Протежето на ДПС Джамбазки предизвика лют скандал в юридическите среди!"}
