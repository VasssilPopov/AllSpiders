{"url": "http://www.bnews.bg/article/234754-gdbop_razbi_depo_za_nelegalni_tsigari", "text": "1195 мастърбокса цигари без бандерол са открити в депо във Владая, след получена в ГДБОП информация за нелегално въведено от Турция в страната голямо количество цигари без бандерол, съобщиха от МВР. Служителите от Сектор „Контрабанда“ на главната дирекция предприели действия за  установяване и задържане на контрабандния товар. Според данните, товарна композиция  - влекач и ремаркe с турски регистрационни номера е влязла в България, натоварена с голямо количество тютюневи изделия. При проверките е установено, че превозното средство, шофирано от 47-годишен турски гражданин, е преминало през ГКПП Капитан Андреево на 22 декември 2017 г. Водачът декларирал пред българските митнически власти, че превозва строителни материали /цимент/, а като получател посочил българско търговско дружество. Междувременно, в сътрудничество с турските власти е изяснено, че на посочената дата камионът е изнесъл от Турция цигари без бандерол. При последвалите оперативно-издирвателни действия, на 3 януари 2018 г. влекачът, с ремаркето и шофьорът са установени на паркинг в София и е уведомена Агенция „Митници“. Шофьорът на товарния автомобил е задържан, както и още един, за когото има данни, че е съпричастен към извършваната престъпна дейност. При огледа на място е изяснено, че превозното средство е празно, но са намерени следи за извършен транспорт на тютюневи изделия. В процеса на разследването е установено, че контрабандно въведените в страната цигари са разтоварени в складово помещение на столицата. Съвместно със служители на Агенция „Митници“, при проверка в склада на територията на с. Владая, са намерени 642 мастърбокса цигари без бандерол от пет различни марки. В непосредствена близост до помещението са открити превозни средства, ползвани за транспорт и последващо разпространение на тютюневите изделия на територията на страната. В едно от тях са открити 553 мастърбокса, или общо 1195 мастърбокса – 598 200 кутии контрабандни цигари. Цигарите и превозните средства са иззети от служителите на Агенция Митници по образуваното досъдебно производство. Водачът на турския камион е задържан с прокурорско постановление за срок от 72 часа. Работата по случая продължава.", "date": "2018.01.05", "title": "ГДБОП разби депо за нелегални цигари"}
{"url": "http://www.bnews.bg/article/234751-grisho_za_1_2_finala_sas_sigurnost_shte_bade_zabavno", "text": "В събота преди обяд българско време Димитров ще се изправи срещу Ник Кириос (Австралия) за място във финала на надпреварата, която спечели през 2017 г. Ето каквао сподели във Фейсбук Григор Димитров буквално часове преди мача: \"Играх с Ник вече няколко пъти. Със сигурност ще бъде забавно. Обичам да играя с него, има страхотни оръжия. Сервисът му ще бъде голямо оръжие, ще трябва отново да се стегна за утре. \r\nПомощта е над всичко. Ужасно е това, което стана. Надявам се Кайл да бъде по-добре. \r\nПонякога на форхенд не знаех къде ще удря, тежки са ударите му, бях изненадан от сервиса му, беше много солиден. Сменяше посоката и на втория сервис. \r\nТази сутрин в 3,50 заспах, но се чувствах прекрасно като се събудих. \r\nХаресва ми рутината, да си лягам в 10,30 и да стана рано, но понякога трябва да си подготвен. Мисля, че психически трябва да си подготвен за всичко. Контролираш това, което можеш, и даваш най-доброто от себе си на корта.\"", "date": "2018.01.05", "title": "Гришо за 1/2 финала: Със сигурност ще бъде забавно"}
{"url": "http://www.bnews.bg/article/234729-boril_blatechki_s_parvi_urotsi_po_ski_snimka", "text": "Моделката и актриса Диляна Попова дава уроци по ски на сина си Борил Блатечки Красавицата е пуснала котва в хижа „Горски дом Офелии“ в софийското село Мърчаево , което е само на 15 км от столицата. Заедно с нея е и 3-годишният й син Борил от връзката й с актьора Асен Блатечки. Тя му е наела професионални ски учители, които да му дадат първите уроци по пистата. „Новите шампиони на най-милите детски ски учители“, написа звездата от „Стъклен дом“ под снимка на момченцето заедно с още няколко деца и техния даскал, писа „Телеграф“. Снимката вижте ", "date": "2018.01.05", "title": "Борил Блатечки с първи уроци по ски (Снимка)"}
{"url": "http://www.bnews.bg/article/234759-pazardzhik_prodalzhava_da_bedstva", "text": "Със заповед на кмета на Пазарджик се удължава бедственото положение за територията на общината. Заповедта е издадена след съгласуване с областния управител на Пазарджик, съобщиха от пресцентъра на общината. Това позволява на община Пазарджик да сключи договор с временен оператор за експлоатация на новото депо за неопасни отпадъци и то да работи нормално за осемте общини в областта, които ползват съоръжението. Бедственото положение е в сила от 17.00 ч. днес до 15 януари. Основание за предприетите действия е възникналата реална опасност вследствие на затваряне на действащото общинско сметище след 31 декември 2017 г. и невъзможността в срок да бъде сключен договор с оператор на новото депо поради обжалване на решението за избор на изпълнител. Пропмняме, че кметът на община Пазарджик Тодор Попов обяви частично бедствено положение в града на 30 декември м.г. заради проблем с регионалното депо за отпадъци. Това стана на извънредно заседание на Общинския кризисен щаб за защита при бедствия в петък. Бедственото положение ще продължи седем дни, но може да бъде удължено. До проблема се стигна след европейска директива, според която всички сметища извън екологичните норми трябва да спрат работа. Гратисният период изтича в края на годината и с новата 2018 г. старите сметища трябва да спрат да приемат отпадъци. Така общините в Пазарджик трябва да извозват боклука към регионалното депо, което обаче няма оператор, тъй като в момента има процедура по обжалване на избора му. Обявяването на бедствено положение позволява на кметовете да сключват директен договор с фирма, която да стане временен оператор на депото. Проблемът не стои само за община Пазарджик - 113 депа за битови отпадъци в страната трябва да бъдат затворени", "date": "2018.01.05", "title": "Пазарджик продължава да бедства"}
{"url": "http://www.bnews.bg/article/234761-piratki_zaplashiha_unikredit_bulbank_video_snimki", "text": "Пиратки замалко да изпепелят офиса на Уникредит Булбанк. Огромен пожар лумна зад централата на Уникредит Булбанк в столичния кв. Възраждане преди минути. Детска игра с пиратки възпламени климатичните съоръжения на гърба на банката , в близост до служебния вход на магазин Била, научи BNews ексклузивно от очевидци. „Няколко деца хвърляха пиратки върху климатичната система, малко след това лумна огън, който прерастна за секунди в огромни пламъци. Служител на банката се опита да потуши огъня с малък пожарогасител, но напразно“, разказва очевидец на случката. Бързата намеса на пожарната, която е пристигнала на място за по-малко от 8 минути е предотвратила разрастването на пламъците.", "date": "2018.01.05", "title": "Пиратки \"заплашиха\"  Уникредит Булбанк (ВИДЕО + СНИМКИ)"}
{"url": "http://www.bnews.bg/article/234744-otkriha_tyalo_na_mazh_v_r_iskar_dali_e_na_izdirvaniya_rosen", "text": "Полицаи са открили тяло на мъж около 16 часа във водите на р. Искър, в района на с. Владо Тричков. Трупът е открит от полицаи, които участват в издирването на Росен Ангелов, задочно обвинена за шесторното убийство в Нови Искър навърх Нова гадина, пише 24 часа. Самоличността на мъртвия мъж все още не е установена. На място има засилено полицейско присъствие. Ето и актуалната снимка на Ангелов, разпространена от МВР:  ", "date": "2018.01.05", "title": "Откриха тяло на мъж в р. Искър! Дали е на издирвания Росен?"}
{"url": "http://www.bnews.bg/article/234742-deni_vilnyov_otsviri_dzheyms_bond", "text": "След като се съгласи отново да се превъплъти в Джеймс Бонд, Даниел Крейг искаше на режисьорския стол на 25-я филм от поредицата да седне Дени Вилньов. Актьорът организира среща между режисьора и продуцентите Барбара Броколи и Майкъл Уилсън. \"Казах на Барбара, че с удоволствие бих работил с тях и Даниел, но в момента не съм свободен. Преди няколко месеца се заех с \"Дюн\" и сега съм обвързан с него. Отдал съм му се, а аз съм човек, който никога не отстъпва. Филмът няма да има нищо общо с версията на Дейвид Линч. Ще пресъздам образите, които си представях, докато четях книгата\", сподели Вилньов. 25-ят Бонд трябва да излезе по екраните в Америка на 8 ноември 2019 г., а по традиция европейците ще го гледат седмица по-рано. Сценарият отново ще е в ръцете на Нийл Първис и Робърт Уейд, които се подписаха и под останалите серии с участието на Даниел Крейг - \"Казино Роял\" (2006), \"Спектър на утехата\" (2008), \"007 координати: Скайфол\" (2012) и \"Спектър\" (2015).", "date": "2018.01.05", "title": "Дени Вилньов отсвири Джеймс Бонд\r\n"}
{"url": "http://www.bnews.bg/article/234745-mezhduzvezdni_voyni_sabra_nad_2_mln_lv_prihodi_u_nas", "text": "Осмият по ред филм от историята \"Междузвездни войни\" вече трети уикенд продължава да е най-гледаният у нас, сочат обобщените данни от киносалоните. Тази част от филмовата поредица - \"Последните джадаи\", в която зрителят се запознава с новите герои, които ще бъдат основни в деветата част, е гледана вече от 218 647 зрители и има 2 376 741 лева от билетите им за 17-те дни на екраните у нас. На второ място в класацията на най-гледаните филми у нас е вторият филм, създаден по едноименната книга на американския писател Крис Ван Олсбърг от началото на 80-те години на миналия век - \"Джуманджи: Добре дошли в джунглата\". Героите от този филм трябва да продължат направеното от Алън Париш в предната лента, като приключенията им са гледани от 73 145 зрители и са събрали 708 736 лева приходи за десетте дни на екраните у нас. Трета позиция в топ 10 е за анимацията \"Бикът Фердинанд\", създадена по книгата \"The Story of Ferdinand\" на Мънро Лийф от 30-те години на миналия век. Разказът за гигантският бик, който предпочита цветята пред борбата с други бикове и трябва да се спаси от обучението си за такъв бик е от десет дни на екраните у нас, като за това време е гледан от 46 908 зрители и има 410 054 лева от билетите им. Четвърто място е за премиерната от миналия уикенд биографична история \"Най-великият шоумен\", която разказва живота на политика и бизнесмен П. Т. Барнъм, живял в 19-ти век в Америка. Филмът с Хю Джакмън и Ребека Фъргюсън в главните роли е гледан от 3 729 зрители и има 36 144 лева приходи за първите си три дни у нас. На пета позиция е българският \"Дъвка за балончета\", който е от месец на екраните. Филмът, който разказва паралелната история на малките и порасналите Калин и Биляна, развиваща се в 80-те години на миналия век и в наши дни, има вече 44 773 зрители и 373 475 лева приходи. Шесто място е за филма на Уди Алън - \"Въртележка\", който връща зрителя към средата на 20-ти век в типичния за режисьора стил. Драмата с Джеймс Белуши, Джуно Темпъл и Джъстин Тимбърлейк е втората премиера от миналия уикенд, като за трите си дни на екран е гледана от 1 691 зрители и има 18 783 лева от билетите им. На седмо място е комедията \"Пич, къде е баща ти?\". Историята на двама близнаци, които се заемат с издирването на биологичния им родител, но се забъркват в поредица от комични ситуации, е вече десет дни на екраните у нас, като за това време са я гледали 7 900 зрители и има 63 856 лева приходи. На осмо място сред най-гледаните филми у нас е друга анимация - \"Падингтън 2\". Мечешката история е гледана от 29 194 зрители и има 236 866 лева приходи за месец на екраните у нас. Девета позиция е за анимацията \"Тайната на Коко\", която се представя в комплект с късометражния \"Замръзналото Кралство: Коледа с Олаф\". Историите на тийнейджъра Мигел, който мечтае да стане велик музикант и на снежния човек от популярната анимация на \"Дисни\", са гледани от 48 535 зрители и имат 440 240 лева приходи за месец и половина на екраните у нас. На десето място е другият български филм, популярен сред кинозрителите - \"Възвишение\". За вече два месеца историята, преплитаща художествена измислица, едноименния роман на Милен Русков и факти от историята ни от средата на 19-ти век, е гледана от 130 470 зрители и има 1 068 273 лева приходи.", "date": "2018.01.05", "title": "Междузвездни войни събра над 2 млн. лв. приходи у нас"}
{"url": "http://www.bnews.bg/article/234747-sofiya_pak_bez_toplo_ne_e_yasno_dokoga", "text": "\r\nХиляди софиянци отново останаха без топло!  В три квартала парното отново спря заради поредната авария в мрежата на „Топлофикация”. \r\nОттам само съобщават, че има аварии в центъра -  в района между улиците:бул.”Г. С. Раковски”, ул.”И. Вазов”, ул.”А. Батенберг”, бул.”Дондуков”, ул.”Будапеща” и ул.”Искър”.  Също така парно и топла вода няма в участъка между: ул.”Дунав”, ул.”Ангиста”, бул.”Ген.Данаил Николаев”, ул.”Бяло море”, ул.”Стара планина”, бул.”Васил Левски”, ул.”Екзарх Йосиф” Засега не е ясно кога аварията ще бъде отстранена.", "date": "2018.01.05", "title": "София пак без ТОПЛО! Не е ясно докога..."}
{"url": "http://www.bnews.bg/article/234748-otkriha_otkradnatoto_shishe_na_nay_skapa_vodka", "text": "\r\nОткриха откраднатата преди два дни от хранилище в Копенхаген бутилка водка на датския колекционер Бриан Ингеборг . Шишето - непокътнато, но ...празно. \r\nКрадецът е  изпил скъпоценното съдържание и изоставил бутилка, която сама по себе си е още по-скъпоценна. Направена е от злато и сребро и е декорирана със състезателен автомобил от началото на 19 век., цената й е 1.3 милиона долара. \r\n  \r\nНа тапата е изобразен гербът на Руската империя, украсен със скъпоценни камъни. Водката е от малката серия \"Русо-Балт\" от времето на последния руски император Николай Втори и е произведена чрез филтрация през прах от диаманти. \r\nЧе бутилката е открита непокътната, потвърди в Туитър  и полицията на Копенхаген. Предстои да се изследва за евентуални следи от крадеца, който очевидно е любител на питието и се е задоволил да консумира съдържанието. \r\n ", "date": "2018.01.05", "title": "Откриха откраднатото шише на най-скъпа водка..."}
{"url": "http://www.bnews.bg/article/234732-margo_robi_i_nikol_kidman_krasyat_britanskiya_vogue", "text": "Австралийските актриси Марго Роби и Никол Кидман участваха във фотосесия за новия брой на британския \"Вог\". Холивудските звезди застанаха пред обектива на фотографа Юрген Телер и Едуард Енинфул за февруарския брой. \r\nПортретът на двете дами е в тон с 20-страничното портфолио по темата Холивуд, създадено в сътрудничество с W magazine. То е озаглавено \"Най-добрите артисти\", а фотосесията е посветена на оскарските роли, които олицетворяват новите настроения и преоценката на Холивуд за него самия. \r\nМарго Роби, която е на 27 години, лежи по гръб с крака във въздуха на една от снимките. Актрисата от филма \"Вълка от Уолстрийт\" е с облекло с флорални елементи. \r\nДокато 50-годишната носителка на \"Оскар\" Никол Кидман гледа в обектива, облечена в изрязан златист топ. Тя е поставила едната си ръка на кръста, а другата зад главата си. \r\nДвете актриси са част от стотиците филмови звезди, които подкрепиха движението \"Таймс ъп\" (Времето изтече) за защита на жените по света от сексуален тормоз и дискриминация. \r\nОсвен Марго Роби и Никол Кидман във фотосесията участват звезди като Гал Гадот, Салма Хайек, Даян Крюгер, Том Ханкс, Джеймс Франко, Робърт Патинсън и др.", "date": "2018.01.05", "title": "Марго Роби и Никол Кидман красят британския Vogue"}
{"url": "http://www.bnews.bg/article/234741-prezidentat_svikva_ksns_na_9_yanuari", "text": "Президентът Румен Радев свиква заседание на Консултативния съвет по национална сигурност (КСНС) на 9 януари, вторник.Темата на заседанието е българската роля за развитието на общата политика на ЕС за сигурност и отбрана, съобщиха от прессекретариата на държавния глава. Както сам бе отбелязал по-рано, Радев смята да постави на масата и въпросът за модернизация на армията. Още през октомври той посочи: \"Трябва да се преодолее изоставането в модернизацията на армията.\" Президентът припомни нуждата от европейска отбрана като допълваща тази на НАТО в ЕС. ", "date": "2018.01.05", "title": "Президентът свиква КСНС на 9 януари"}
{"url": "http://www.bnews.bg/article/234750-palen_shah_izdirvaniyat_rosen_angelov_bil", "text": "\"Тиха вода беше” – така братовчед на издирвания за шесторното убийство в Нови Искър Росен Ангелов описа своя роднина. Когато вижда снимката на братовчед си по телевизията Иван Георгиев изпада в шок. „Замръзна ми хапката. Още като чух първото име”, казва той. „Те такива, които вършат такива престъпления, са тиха вода. Те не събират хора тука да пийнат, да се повеселят”, казва Георгиев, предаде bTV. Росен Ангелов напуска родното си Змеево още като младеж, но преди това се забърква в неприятности. Местни хора разказват, че е участвал в кражби. През последните дни в селото има засилено полицейско присъствие. Местните се притесняват, че Росен може да е някъде наоколо.", "date": "2018.01.05", "title": "Пълен шах - издирваният Росен Ангелов бил..."}
{"url": "http://www.bnews.bg/article/234749-tsolova_zavinagi_oteche_v_kanala_smeni_ya_adelina_ot_kanal_1", "text": "Ана Цолова категорично изтече в канала след трансфера, който прави Нова тв - сутрешният блок на Нова телевизия \"Здравей, България\" се запълва с нова водеща до Виктор Николаев - едно от най-разпознаваемите лица на БНТ Аделина Радева. Новината е потвърдена за OFFNews от хора от екипа на новините в националната телевизия. Радева води публицистичното предаване \"Още от деня\" по БНТ, както и новинарски емисии. За последно тя ще бъде на екран в обществената телевизия утре, когато ще води централната новинарска емисия. От понеделник Радева вече ще е в Нова. Самият Виктор Николаев се очаква също да изхвръчи от Нова през юни, научи BNews. Тв трансферът още не е официално обявен. Припомняме, че  на 11 септември м.г. водещата в сутрешния блок \"Здравей България\" на Нова ТВ - Анна Цолова, няма да се върне в студиото. В края на летния си отпуск собственичката на тузарска къща на най-скъпата улица в столичния квартал \"Драгалевци\" бе неприятно изненадана, че е свалена от ефир.  ", "date": "2018.01.05", "title": "Цолова завинаги отече в канала, смени я Аделина от Канал 1"}
{"url": "http://www.bnews.bg/article/234736-vanya_shtereva_lasna_gola_na_stari_godini_snimki_18", "text": "Ваня Щерева без никакъв свян се изтипоса в социалната мрежа само по бельо. За никого не е тайна, че блондинката има и голи снимки, но от доста по-младите си години. Макар и покрила част от месата си, все пак Щерева реши да покаже плът на последователи и приятели в \"Инстаграм\". По думите й така я е сварила Нова година, а с кого в леглото, не е ясно, пише Блиц. Снимката вижте ", "date": "2018.01.05", "title": "Ваня Щерева лъсна гола на стари години (Снимки 18+)"}
{"url": "http://www.bnews.bg/article/234758-sled_brekzit_nyama_promyana_za_balgarite_v_angliya", "text": "За българите, които легално пребивават във Великобритания до 29 март 2019 г., нищо няма да се промени сред брекзита. Това каза в предаването „Лице в лице” Омуртаг Петков, адвокат и зам.-председател на Британо-българската бизнес организация. Той припомни, че на 8 декември миналата година беше постигнато споразумение по три основни точки около излизането на Великобритания от ЕС, сред които и правата на гражданите на Евросъюза, които пребивават в Обединеното кралство, предаде bTV. Относно очакваната дупка в бюджета на Европейския съюз Великобритания е поела ангажимент да плаща всички договорено да края на програмния период 2020.", "date": "2018.01.05", "title": "След брекзит няма промяна за българите в Англия"}
{"url": "http://www.bnews.bg/article/234720-demi_mur_zabi_muzikant_30_godini_po_mlad_ot_neya", "text": "Популярната холивудска актриса, 55-годишната Деми Мур поддържа връзка с музикант с 30 години по-млад от нея, съобщава Контактмюзик. Бившата съпруга на Брус Уилис е в близки отношения с 25-годишния Ник Джонас от известната група \"Джонас брадърс\". Той е най-младият мъж сред романтичните завоевания на Деми, но се оказва един от най-зрелите, доверяват близки на актрисата. \r\nПреди шест години Мур се раздели с актьора Ащън Къчър. След това тя имаше любовни връзки с Вито Шнабел и ресторантьора Хари Мортън. \r\nСред любовните завоевания на Ник Джонас фигурират актрисата Кейт Хъдсън и австралийската певица Делта Гудрем. Деми Мур е имала досега три брака - с Фреди Мур, Брус Уилис и Аштън Къчър, припомня БТА.", "date": "2018.01.05", "title": " Деми Мур заби музикант 30 години по-млад от нея"}
{"url": "http://www.bnews.bg/article/234757-zukarbarg_si_prizna_za_bradvite_na_feysbuk_i_obeshta", "text": "\r\nМарк Зукърбърг се зарече „да оправи“ Facebook през 2018 г., в свой пост в собствената си социална мрежа. \r\nТой пpизнaвa, чe e нaпpaвил пpeĸaлeнo мнoгo гpeшĸи, oпитвaйĸи ce дa нaлoжи oпpeдeлeнo пoвeдeниe и дa cпpe нeпpaвoмepнoтo изпoлзвaнe нa фyнĸциитe нa мpeжaтa, предава Kaldata.  \r\nToвa e пopeднoтo нoвoгoдишнo пpeдизвиĸaтeлcтвo зa Зyĸъpбъpг, ĸaтo тpaдициятa ce cпaзвa вcяĸa гoдинa oт 2009 г. нacaм. Toзи път тoй щe ce бopи „дa зaщити нaшaтa oбщнocт oт oмpaзa и злoyпoтpeби“, ĸaĸтo и дa нe пoзвoли „вмeшaтeлcтвoтo нa дъpжaвни пpaвитeлcтвa“.  \r\n„Иcĸaм вpeмeтo, пpeĸapaнo във Fасеbооk, дa e пoлзoтвopнo“, пишe тoй и oбeщaвa, чe щe пoмиcли ĸaĸ дa интeгpиpa ĸpиптoвaлyтитe в coциaлнaтa мpeжa.  \r\nMилиapдepът щe тъpcи нaчин ĸaĸ дa ce пpeбopим c „фaлшивитe нoвини“. Цeлтa e дa ce нaмepят paбoтeщи peшeния cpeщy явлeниeтo, ĸaтo изпoлзвa мoдepни тexнoлoгии зa oбpaбoтĸa и aнaлиз нa дaнни.  \r\nΠocтът нa Зyĸъpбъpг пpeдизвиĸa пpoтивopeчиви peaĸции. Дoĸaтo няĸoи пpивeтcтвaxa peшитeлнocттa мy, зa дpyги „личнoтo пpeдизвиĸaтeлcтвo зa 2018 г. зa Зyĸъpбъpг e… дa въpши paбoтaтa, ĸoятo би тpябвaлo дa въpши ĸaтo шeф нa Fасеbооk“. \r\n ", "date": "2018.01.05", "title": "Зукърбърг си призна за \"брадвите\" на Фейсбук и обеща..."}
{"url": "http://www.bnews.bg/article/234746-shterkata_na_gala_kato_folk_pevitsa_pusna_se_po_sutien", "text": "Дъщерята на водещата на \"На кафе\" Гала, Мари, се пусна по сутиен и с бутилка скъпо шампанско в профила си в \"Инстаграм\". Мари се занимава с лайфстайл, поддържа собствен блог и учи \"Връзки с обществеността\" в Софийския университет. 20-годишната наследница на Гала е прекарала празниците с приятеля си Константин, който е син на водещата Джуджи, пише ежедневник. Тя пусна снимка с приятеля си, на която двамата са пред коледната елха.", "date": "2018.01.05", "title": "Щерката на Гала като фолк певица -  пусна се по сутиен "}
{"url": "http://www.bnews.bg/article/234730-npo_ta_savsem_se_opletoha_za_anketata_kakva_e_zaplatata_na_mayka_ti_kolko_tok_plashtate", "text": "\"Вие знаете ли колко ще струва, ако анкетата се направи по друг начин?!\" Това еотговорът на изпълнителният директор на Енергийна агенция-Пловдив, Лияна Аджарова, на въпроса защо не са наети безработни или пенсионери за анкетьори в допитването за отоплението на домакинствата в София във връзка със замърсяването на въздуха, а се използват малките ученици, за да отговорят родителите им. И по този начин даде да се разбере, че целта е допитването да излезе безплатно, съобщи Канал 3. Тя поясни, че нейното НПО изпълнява нискобюджетна обществена поръчка на Столична община с допитването на 6000 домакинства с какви енергийни източници се отопляват, какви сметки плащат и какъв е доходът на член от домакинство на месец. Целта е да се подобри качеството на въздуха. Анкетата е от декември и се раздава на децата от втори до пети клас в 83 училища. Въпросниците са раздадени от РУО-София на директорите на училищата. Децата ги връчват на родителите си за попълване и връщат анкетата обратно в училището, което ги събира и предава на Енергийна агенция-Пловдив. Аджарова, чиято организация се занимава с разработване на общински програми за подобряването на качеството на въздуха, с енергийна ефективност и с лобиране за ВЕИ, коментира, че починът е взаимстван от други замърсени европейски градове, като Милано, където също се използвали децата и училищата за анкетите. По думите й, това възпитавало децата отсега на екология - какви горива и енергийни източници да използват. По-рано от агенцията разкриха, че такива анкети вече са провели в Пловдив, Смолян, Хасково, Бургас и други градове, отново през училищата и през малките ученици. От думите на изпълнителя на програмата за подобряване на качеството на въздуха в столицата стана ясно, че всъщност анкетата не била предназначена за родителите, а за децата, но да я попълнят с тяхна помощ. Припомняме, че родителите на ученици от II до V клас от 83 столични училища получиха  за това с какво се отопляват, какви сметки за отопление плащат, колко стаи има жилището им и дори какъв е месечният доход на член от домакинството. И още - ако са се отказали от \"Топлофикация\" - защо, и дали биха предпочели газоснабдяване. Анкетите са част от \"Проучване на енергийните източници за отопление и топла вода - гр. София\" и носят логото на Столична община и Енергийна агенция Пловдив. Във въпросника организаторите на допитването обясняват, че целта е подобряване на качеството на въздуха и намаляване на нискокачествените горива за отопление в столицата.", "date": "2018.01.05", "title": "НПО-та съвсем се оплетоха за анкетата: Каква е заплатата на майка ти, колко ток плащате?"}
{"url": "http://www.bnews.bg/article/234721-ludiya_reporter_potroshi_magazin_v_dubay", "text": "Лудия репортер Даниел Петканов отново сгази лука, този път в Дубай. Бившият брадър създал страшна суматоха в търговския център, след като не преценил силата на шута си и пратил футболната топка, с която си играел, право в щанда със стока. Даниел е познат с чувството си за хумор и щурите идеи, които бързо реализира. Именно наивна игра е предизвикала безредицата в Дубай. Дани и съпругата му Александра започнали да се шегуват помежду си и да се забавляват на територията на търговския център. Двамата се снимали и едновременно с това взимали различни предмети от щандовете, писа „Телеграф“. Петканов се натъкнал на футболна топка и решил да демонстрира уменията си пред публиката от малчугани, които непрекъснато размахвали ръце, знак, чрез който да привлекат вниманието му, за да им подаде топката. Тогава последвал и по-сериозният шут от страна на репортера, а неточното му попадение съборило част от щанда, по-конкретно красиво подредените кутии със стока. Шумът от разпилените сувенири, играчки и аксесоари накарал мнозина от посетителите да приковат поглед към Дании придружаващата го Александра. Вместо обаче да се почувстват гузни, те започнали да се смеят още по-силно. Последствията все още не са ясни. Припомняме, че двойката е на меден месец в емирството от няколко дни. Познати на двойката прогнозират, че може би ще стоят до края на януари, за да избегнат студовете у нас.", "date": "2018.01.05", "title": "Лудия репортер потроши магазин в Дубай "}
{"url": "http://www.bnews.bg/article/234756-nyamah_namerenie_da_ya_zastrelyam_shte_lezhi_13_g_v_zatvora", "text": "13 години и 4 месеца ще лежи в затвора Венцеслав Василев за убийството на жена си пред заведение в столичния квартал \"Лагера\" през август миналата година. Това реши Софийският градски съд.  Василев е осъден още и за това, че е стрелял с незаконен пистолет. Според съдът при убийството на Елена са били застрашени и други хора.  Василев е осъден да плати и общо 500 хил. лв. на двете си дъщери - Дария и София. Докато съдът разглеждаше мярката му за неотклонение, той призна: „В момента признавам, че стрелях. Причините са огромни. Нямах намерение да я застрелям”, каза пред съда Василев. Мъжът обясни, че не е следял съпругата си в деня на инцидента. След като е дошъл от Ямбол в София на 18 август, той е искал да се срещне с нея, видял я е случайно и се е приближил, за да поговорят за децата им. Съпругата му обаче не му е позволила да седне до нея на масата и му е казала, че той вече няма деца, обясни Василев пред съда и допълни, че тогава е решил да стреля. Според обвиняемия съпругата му е имала проблем с алкохола, не му е давала да вижда децата си и предишното си семейство. Той обясни и че не я е виждал, след като е била издадена ограничителна заповед да не я приближава. Присъдата може да бъде обжалвана в 15-дневен срок. ", "date": "2018.01.05", "title": "\"Нямах намерение да я застрелям\" ще лежи 13 г. в затвора"}
{"url": "http://www.bnews.bg/article/234740-spipaha_pishman_obirdzhiite_na_bankomat_v_sofiya", "text": "Задържани са двама от извършителите на последното взривяване на банкомат в София - 18-годишни младежи, не са криминално проявени, похвали се главния секретар на МВР Младен Маринов на брифинга по повод разкриване на масовото убийство в Нови Искър. „Споделят, че мотивацията им дошла от телевизията. Гледали са случаите на разбити банкомати, но са пропуснали последната серия -  тази за задържането на извършителя в Перник“, пошегува се Маринов. В Перник има един задържан, другите двама се издирват, но случаят е разрешен, подчерта още главният секретар на МВР. Припомняме, че последният случай на взривен банкомат в столицата бе на 28 декември на бул. \"Панчо Владигеров\".", "date": "2018.01.05", "title": "Спипаха пишман обирджиите на банкомат в София"}
{"url": "http://www.bnews.bg/article/234727-barekov_s_tezhka_ravnosmetka_za_bednostta_vrazkata_s_zhan_klod_yunker_i_premiera_borisov", "text": "Евродепутатът Николай Бареков напрви кратък, но по всичко личи, че точен анализ. За бедността и защо той е единственият, който се изправи пред Юнкер, за да каже за същинските проблеми в страната ни? Аз съм единственият представител на България в Европарламента, който два пъти (2014,2017 година) е поставил пряко в пленарна зала в дебат с Жан Клод Юнкер въпроса за бедността на българските граждани и за безрезервната му подкрепа към правителствата на Бойко Борисов. Юнкер от мен научи, че жителите на най-бедното кътче в Европейския съюз -Северозападна България, живеят с по-малко от 100 евро на месец и много, много се учуди още през 2014 година. Аз представител на най-бедните, а той на най-богатите (Люксембург)! Как да се разберем? Сит на гладен вярва ли?! Миналата година ми каза: \"Аз много обичам Борисов, макар и да не знам защо\". Защо ли? Честно казано, гордея се с България, но много ме е срам, че като политик съм представител на най-бедната държава в ЕС. За жалост, чувствам крайно неудобство, а останалите ни политици се гордеят с този факт. Преди 15 години Иван Костов ми каза: \"Влизаме в Европа като най-бедната държава и може да сме най-бедната и на опашката, но сме в ЕС\". И какво от това, бих го попитал днес, ако го срещна пак...", "date": "2018.01.05", "title": "Бареков с ТЕЖКА равносметка за бедността, връзката с Жан Клод Юнкер и премиера Борисов! "}
{"url": "http://www.bnews.bg/article/234733-rosen_parvo_e_ubil_keti_a_s_drugite_e_zalichil_sledite_si", "text": "\"Кети вероятно е убита не там където я намерихме\", съобщи на нарочен брифинг главния секретар на МВР Младен Маринов. Тя е била и първата му жертва, посочи още той. Росен и Кети са имали интимна връзка 6 месеца преди извършване на престъплението, посочи директорът на НСлС и заместник на главния прокурор Борислав Сарафов. Той обясни още, че заподозреният за шесторното убийство е обвинен задочно за умишлено убийство на повече от едно лица при опасен рецидив. Разследващите са категорични, че именно Ангелов е извършител на жестоките разстрели в Нови Искър. Още първите 24 часа от започване на разследването вече е било ясно, че именно той е извършителят. Има категорични доказателства, включително и ДНК експертизи, които не поставят под съмнение, че е той. Той е изключително опасен, склонен е към насилствени действия, най-вероятно въоръжен, посочи още заместникът на Цацаров. Росен е бил категорично сам, без помагачи, оръжието на престъплението е едно, още не е открито, но със сигурност не е било законно притежавано, посочи още Сарафов.  Главният секретар на МВР обясни още, че вероятно е имало борба между Росен и Неделчо, съдейки по раните по ръцете на Неделчо. Заподозреният още не е открит към момента, мобилизирани са огрома част полицейски сили, включително и армията. Аутопсиите показват, че всяка жертва е убита с няколко изстрела, като в главата на всеки е произведен контролен изстрел, потвърди Сарафов.  \r\nАнгелов има три присъди - едната за кражба, втората – за изнасилване, третата присъда е за това, че в с. Луково е съблякъл дете на 12 години и блудствал с него. Сарафов уточни, че има и висящи наказателни производства срещу Ангелов. \r\n   ", "date": "2018.01.05", "title": "Росен първо е убил Кети, а с другите е заличил следите си!"}
{"url": "http://www.bnews.bg/article/234752-namereniyat_trup_ne_e_na_rosen_angelov_izdirvaneto_prodalzhava", "text": "Намереният в р.Искър труп на мъж не е на издирваният за шесторното убийство Росен Ангелов. Тялото е на мъж от нови Искър, изчезнал в началото на декември и обявен за издирване, предаде БНР. Трупът бе открит днес около 16 часа от полицаиет, които са ангажирани с издирването на обвинения за убийствата в Нови Искър. По-рано през деня на нарочен брифинг  стана ясно, че   са имали интимна връзка 6 месеца преди извършване на престъплението. Това съобщи посочи директорът на НСлС и заместник на главния прокурор Борислав Сарафов. Той обясни още, че заподозреният за шесторното убийство е обвинен задочно за умишлено убийство на повече от едно лица при опасен рецидив. Разследващите са категорични, че именно Ангелов е извършител на жестоките разстрели в Нови Искър. Още първите 24 часа от започване на разследването вече е било ясно, че именно той е извършителят. Има категорични доказателства, включително и ДНК експертизи, които не поставят под съмнение, че е той. Той е изключително опасен, склонен е към насилствени действия, най-вероятно въоръжен, посочи още заместникът на Цацаров.", "date": "2018.01.05", "title": "Намереният труп не е на Росен Ангелов! Издирването продължава!"}
{"url": "http://www.bnews.bg/article/234709-desi_banova_veche_nyama_nuzhda_ot_zaplata_modelka_ya_smenya_v_nova_tv", "text": "\r\nПоловинката на бившия президент Росен Плевнелиев смята да напусне работа и да се отдаде на пътешествия с новата си любов. Банова вече е прекратила договора си с медията и шефовете й са й намерили заместничка.  \r\nТова е моделката Нора Шопова. Новото момиче на времето често е украсявало кориците на модните списания у нас. Нора е завършила право, но за момента иска да се насочи към друга сфера, предават от България днес. \r\n ", "date": "2018.01.05", "title": "Деси Банова вече няма нужда от заплата! Моделка я сменя в Нова ТВ!"}
{"url": "http://www.bnews.bg/article/234715-svekarvata_na_mis_nos_ya_zabi_s_tyalo_trepach_goreshti_snimki", "text": "Свекървата на Тамара Георгиева – Катя, я измести по красота с греховното си тяло. Докато цялата страна оплюва избора на Тамара за Мис България, свекърва й, бизнес дамата Катя изумява със стегнато и секси тяло. Въпреки, че е няколко години по-възрастна от Тамара, Катя може да я измести по красота в конкурсите. \r\nРоуз отпразнува новогодишните празници на остров Бали. От там бизнес дамата не спираше да качва снимки по бански, на които десетки жени биха завидели. Катя Роуз е носителка на престижната награда Мисис България 2011 и Мисис Европа 2012. Никой не би предположил, че амбициозната родопчанка има голям син, ако името й не бе забъркано в скандала с купената титла на Тамара. Клюката носи, че Катя спазарила короната за гаджето на Стивън срещу 25 бона. Докато Катя е на Бали, Тамара почива на Банско. Зли езици говорят, че двете не са в добри отношения, макар че усилено демонстрират близост, пише „България днес“. Снимките вижте ", "date": "2018.01.05", "title": "Свекървата на Мис Нос я заби с тяло трепач (Горещи снимки)"}
{"url": "http://www.bnews.bg/article/234722-mayki_skochiha_sreshtu_promyana_v_taksite_za_detskite_gradini", "text": "Родители в Благоевград се обявиха срещу промяна в наредбата за плащане на такси в детските градини и ясли. С решение на общинския съвет вече трябва да се плаща пълна такса дори и за времето, когато детето не е посещавало детско заведение, ако няма медицински документ. Майките се събраха пред общината и организираха подписка, в която се подписаха 40 души, съобщи БТВ. Десислава е майка на дете, което все още се адаптира към заниманията в детското заведение. „Аз съм против да плащам пълната такса за посещения, при положение, че той свиква и посещава едва половината от занятията”, посочи тя. Според новото решение от такса ще бъдат освободени родителите, които са представили медицинска бележка. Така спестяват 2 лева на ден от такса, но самата бележка също струва толкова. Родителите са на мнение, че решението ги лишава от правото сами да преценят кога да оставят детето си у дома.", "date": "2018.01.05", "title": "Майки СКОЧИХА срещу промяна в таксите за детските градини "}
{"url": "http://www.bnews.bg/article/234717-vizhte_kade_mladoto_gadzhe_na_desi_slava_si_tatuira_imeto_na_sina_im_snimka", "text": "Младият баща Благой Найденов се носи на крилете на щастието след като фолк певицата Деси Слава го дари със син Борис. За радостната новина Малката Кобра се похвали в профила си в социалната мрежа Инстаграм: „Няма по-прекрасно чувство  от това да станеш баща! Благодаря на моята любима, че преди няколко часа ме дари със син. На 28.12.2017 г. се роди нашето най-голямо богатство- Борис”, написа боксьорът. За Деси Слава това е втора мъжка рожба, тя роди първия си син Майки преди 17 години. Възрастовата разлика между щастливите родители е 17 години. „Той е почти на възрастта на сина й. Как може да ходи с него”, възмущаваха се потребителите в социалните мрежи, след новината за връзката им. Въпреки всички обвинения и нападки срещу тях обаче, Деси и Благо останаха заедно, но все още нямат брак, пише LifeOnline.bg. За да изрази признателността и уважението към приятелката си Благо татуира рождената дата и името на своя син Борис на лявата си гърда и побърза да се похвали със снимка в мрежата. Въпреки жеста, Благой всее още не е направил най-важната крачка, да предложи брак на по-възрастната си любима Деси Слава. Снимката вижте ", "date": "2018.01.05", "title": "Вижте къде младото гадже на Деси Слава си татуира името на сина им (СНИМКА)"}
{"url": "http://www.bnews.bg/article/234735-mz_predupredi_ima_risk_ot_drebna_sharka", "text": "През последните месеци на 2017 г. се наблюдава нарастване на броя заболели от морбили (дребна шарка) в Гърция, в сравнение с намаляването на техния брой в Румъния.  Рискът от внос на морбили в България от засегнатите страни на Балканите и от Европа е реален и само високият имунизационен обхват може да гарантира ограничаване на разпространението у нас. Навременната имунизация на децата съгласно Националния имунизационен календар е основна задача и отговорност както на общопрактикуващите лекари, така и на родителите.Това съобщиха от Министерство на здравеопазването. Затова МЗ призовава родителите да проверят имунизационния статус за морбили на децата си и при наличие на пропуски да бъдат взети спешни мерки за ваксинирането им. Морбили (дребна шарка) е инфекция, която се предава по въздушно-капков път. Инкубационният период на заболяването е до 21 дни, средно 9-10 дни. Оплакванията започват най-често с повишена температура, обща интоксикация и кашлица. Температурата се повишава до 39-40 градуса и се появява характерен обрив, първо по лицето, шията и гръдния кош, след това по торса и крайниците. Източник на зараза е само човекът, а фактор на предаване е въздухът. Заразяването става при близък и директен контакт най-вече в затворени помещения. След преболедуване се изгражда траен пожизнен имунитет. Припомняме, че през 2016 и 2017 г. обширна епидемия от морбили засегна Европейския континент. По данни на Европейския център по превенция и контрол на заболяванията, Стокхолм за периода 1 ноември 2016 г. – 31 октомври 2017 г. са регистрирани 13 726 случая на морбили в 30 държави на Европейския съюз (ЕС). Най-засегнати от болестта са Румъния (5 605 заболели), Италия (4 973 заболели), Германия (952 заболели), Гърция (922 заболели) . Броят на смъртните случаи на морбили през периода достигна 30, 20 от които в Румъния. Най-висока заболяемост е отчетена при децата до 1 г. Морбили продължава да се разпространява в Европа, тъй като имунизационния обхват в много държави е под оптималния, а в 20 от държавите на ЕС е под препоръчителните 95% . В началото на 2017 г. в България, в резултат на внос на морбили от пътуващи до засегнати държави, възникнаха епидемични взривове в областите Пловдив, Пазарджик и Монтана. Бяха установени 165 заболели основно сред ромски деца, като голямата част от заболелите бяха неимунизирани или ненапълно имунизирани. В случай, че вирусът не бе срещнал мнозинство от редовно ваксинирани деца, ситуацията щеше да напомня в голяма степен на тази в съседни страни като Румъния и Гърция с хиляди заболели и смъртни случай сред засегнатите. Министерството на здравеопазването обръща внимание, че морбили е силно заразно заболяване и ограничаването на разпространението му е трудно постижимо и изисква последователни действия. Регулярно се провеждат имунизации срещу морбили за съответните възрастови групи, подлежащи на задължителна ваксинация. Здравните власти и работещите сред ромските общности здравни медиатори провеждат кампании за информиране на населението относно заболяването и начините за предпазване от него. Благодарение на постигнатия през годините имунизационен обхват в страната и на последователната държавна политики към момента рискът от епидемия от морбили в България остава нисък. Въпреки това МЗ е предприело всички необходими противоепидемични мерки за недопускане разпространението на заболяването.", "date": "2018.01.05", "title": "МЗ предупреди: Има риск от дребна шарка! "}
{"url": "http://www.bnews.bg/article/234718-ne_biva_da_ostavame_sas_zatvoreni_ochi_za_hubavite_neshta", "text": "През последните дни много се заговори за ремонта на църквата Свети Стефан в Истанбул. Малко са обаче хората, които знаят подробности около този скъпоструващ и много трудно изпълним ремонт. Би Нюз потърси един от хората, които са били свидетели от близо и това е народния представител от 43-то Народно събрание Димитър Байрактаров. \r\nДимитър Байрактаров: Заслугата за ремонта на тази българска светиня е изцяло на премиера Бойко Борисов и това трябва да се знае. През 2016 г. Бяхме поканени от него и при откриването на ремонтираната патриаршия. Никога няма да забравя възторга и гордостта на българите, които живеят в Истанбул. \r\nД.Б.: Това не е вярно и не е коректно да се твърди. Спомням си, че ремонта на църквата и патриаршията е издействан в неформален разговор между Бойко Борисов и турския президент Ердоган. Ако мога да интерпретирам Борисов е подхвърлил, че е срамота такива светини да са в такова окаяно състояние, при което турския президент е реагирал мигновено и е поел ангажимент, че ще осигури необходимото финансиране за основен ремонт на българските светини. Ремонтите наистина са много трудни, особено на църквата. Тогава лично поздравих премиерът Бойко Борисов за това наистина свято дело. \r\nД.Б.: За съжаление май сте прави. Не бива да оставаме със затворени очи за хубавите неща! Не ми се мисли какво щеше да стане с тези български светини, ако премиерът Борисов не бе издействал ремонта им? Ние наистина трябва да се научим да оценяваме хубавите неща и да поощряваме управляващите за още такива. Сигурен съм, че ще има и такива, които ще говорят и пишат интерпретации, но аргументите им не са истински. Нека се радваме все пак, че в сърцето на Истанбул сега грее българската светиня църквата Свети Стефан!", "date": "2018.01.05", "title": "Не бива да оставаме със затворени очи за хубавите неща!"}
{"url": "http://www.bnews.bg/article/234724-kanaldzhiystvo_trima_ot_svilengrad_izgoryaha", "text": "Общо трима жители на Свиленград са задържани като съпричастни за подпомагане на незаконно преминаване на чужденци у нас, съобщи ОД на МВР - Хасково, предава БНТ. В четвъртък следобед харманлийски криминалисти са проверили къща в село Изворово, община Харманли. В необитаемия дом са били открити 7 мъже на видима възраст между 20 и 35 години. Те не са разполагали с документи за самоличност, от които да е видно, че са влезли легално в страната. Пред полицаите трима са се представили като пакистанци, трима - като афганистанци и един за сириец. \r\nКато заподозрени към противозаконния им трафик и пребиваването им в България по горещи следи са били задържани тримата свиленградчани на възраст 46, 25 и 21 години. Работата по образуваното досъдебно производство продължава.", "date": "2018.01.05", "title": "Каналджийство: Трима от Свиленград изгоряха… "}
{"url": "http://www.bnews.bg/article/234723-risk_za_bolnite_vazmozhno_e_da_ostanat_bez_skapostruvashti", "text": "“Неизплащането на средства ще постави в риск много аптеки, работещи по договор с НЗОК, да не могат да закупят лекарства, което ще доведе до невъзможност на пациентите да си ги получат, особено скъпоструващите, които се отпускат по протокол”, каза Светослав Крумов, главен секретар на Българския фармацевтичен съюз (БФС). Съюзът се оттегля и от преговорите с НЗОК за нов договор през 2018 г. до преодоляване на хаоса и стабилизиране на системата, съобщиха още от съсловната организация. Причината за недоволството на фармацевтите е прехвърлянето за поредна година на плащания, дължими на аптеките за тази година, към януари 2018 г.", "date": "2018.01.05", "title": "Риск за болните: Възможно е да останат без скъпоструващи… "}
{"url": "http://www.bnews.bg/article/234737-shok_vizhte_otkade_suzanita_izkarala_pari_za_parviya_si_klip", "text": "15-годишната дъщеря на Орхан Мурад – Сузанита, може да скандализира обществеността по всяко време и по всевъзможни начини, стига да поиска. Това признава самата тя, докато споделя как завистливи приятелки пожелали смъртта йм. Всъщност Сузанита за съвсем кратко се превърна в едно от най-коментираните лица в родния музикален шоубизнес. В своеобразен трамплин за нея по пътя й към голямата сцена се превърна скандалната песен „Луцифер и Буда“, в която малката девойка показва средни пръсти и разголена визия, писа \"Шоу\". Любопитна подробност е, че за заснемането на клипа към парчето никой не й е помогнал финансово. „Нито с пари, нито с апаратура. Цяло лято тя мие колите и помага на едни момчета за гумите в един сервиз. И казваше: „Искам да им помогна сега и един ден да ги поканя да участват в клипа ми“, разкрива майка й Шени. Скандалите около Сузи обаче отключват нови туморни маркери у майка й. „Аз винаги казвам, че ракът е 90% стрес. Оперираха ме преди една година. Но сега отново туморните маркери ми скочиха много високо. Случи се след изявата на дъщеря ни. Ние я подкрепяме, обичаме и харесваме това, което прави. Ще го кажа още веднъж – знам, че Сузи е много борбена, ще се бори и занапред, и няма да се предаде. Има хора във Фейсбук, които продължават да говорят глупости по наш адрес, но ори и на тях пожелавам здраве“, отсича родителката.", "date": "2018.01.05", "title": "ШОК! Вижте откъде Сузанита изкарала пари за първия си клип"}
{"url": "http://www.bnews.bg/article/234726-bravo_grigor_otnovo_se_izmachi_no_veche_e_na_1_2final", "text": "Григор Димитров се класира за 1/2-финалите на турнира в Бризбейн. Най-добрият ни тенисист победи трудно с 6:3, 6:7(3), 6:4 световния номер 50 Кайл Едмънд. Така за място на финалите в неделя, защитатаващият титлата си българин ще се изправи срещу местния любимец Ник Кириос. Димитров навлезе в срещата леко колебливо, но без да допуска изненади. При 3:3 му се наложи да спасява две възможности за пробив, но показа класа и се измъкна от неприятната ситуация. Още в следващия гейм българинът вдигна оборотите и проби Едмънд за първи път в мача - 5:3. Последва безпроблемен сервис на Гришо и той поведе с 1:0 сета след 6:3. Втората част бе по-равностойна и логично се стигна до тайбрек. В него британецът се възползва от своите шансове и спечели сета със 7:6, с което изравни сетовете - 1:1. И третата част бе много оспорвана. При 4:4 Едмънд получи неприятна контузия, а българинът веднага изтича до него, за да провери какво е състоянието на британския му съперник. В крайна сметка 22-годишният Едмънд доигра срещата, но не успя да се противопостави на Димитров - 6:4.", "date": "2018.01.05", "title": "Браво! Григор отново се измъчи, но вече е на 1/2финал! "}
{"url": "http://www.bnews.bg/article/234705-gnevno_ot_tramp_novata_kniga_palna_s_lazhi", "text": "Президентът на САЩ Доналд Тръмп заяви, че новата скандална книга за него, която предстои да бъде публикувана днес, е \"пълна с лъжи, погрешни тълкувания и източници, които не съществуват\", предаде Ройтерс. \r\n  \r\nВ коментар в Туитър от късно снощи местно време Тръмп увери, че е забранил достъпа на автора на \"измамната книга\" Майкъл Улф до Белия дом. \"Никога не съм говорил с (Улф) за книгата\", подчерта президентът на САЩ. \r\n\"Вижте миналото на това момче и гледайте какво ще се случи с него и с Окаляния Стив\", написа още Тръмп. \r\n  \r\nСкандалната книга за президента на САЩ, разпространени откъси от която предизвикаха спорове, ще бъде публикувана още днес, а не във вторник, както бе предвидено първоначално, съобщиха по-рано нейният автор и издател, цитирани от Франс прес, пише БТА. По-рано ДПА предаде, че адвокатите на Тръмп са заплашили да предприемат незабавно действия за блокиране на нейното публикуване. \r\n  \r\n\"И ето. Вие можете да си купите (книгата и да я четете) утре. Благодаря, г-н президент\", написа в Туитър авторът Майкъл Улф, цитиран от Франс прес. \r\n  \r\nВчера адвокати на президента на САЩ призоваха да бъде спряно незабавно разпространението на книгата \"В Белия дом на Тръмп: огън и ярост\". Това стана ден след като публикувани откъси от нея предизвикаха ожесточена полемика. \r\nАвторът Майкъл Улф описва първата година от престоя на Тръмп в Белия дом като постоянен хаос и интриги около един президент, осмиван от собствените си сътрудници, отбелязва Франс прес. Уволненият бивш главен стратег на Белия дом Стив Банън е цитиран да определя среща на представители на предизборния щаб на Тръмп с руснаци като предателство. \r\n  \r\nСпоред правни експерти всички евентуални съдебни искове на Тръмп срещу автора и издателя, както и срещу Стив Банън, почти сигурно са обречени на провал и може да доведат до още позорни разкрития, предаде Ройтерс.", "date": "2018.01.05", "title": "Гневно от Тръмп: Новата книга – пълна с лъжи! "}
{"url": "http://www.bnews.bg/article/234734-tanya_tosheva_e_novoto_litse_na_atletik_fitnes", "text": "Представителите на Атлетик Фитнес за пореден път доказаха професионализма си, избирайки за лице на Атлетик Фитнес Таня Тошева. Лентата и бе връчена от Даниела Йорданова и Николай Ефтимов. Красавицата бе избрана и за голямата победителка в конкурса. Короната и Queen of fitness бе връчена от Константин Андонов-треньор в Атлетик Фитнес. Приятно съвпадение е че Таня Тошева тренира от година именно там. Тя е на 29 години от град София, завършила рисуване. Това е вторият конкурс, в който Таня участва след конкурса Мис Хепи на веригата ресторанти Хепи, където работи като салонен управител.", "date": "2018.01.05", "title": "Таня Тошева е новото лице на Атлетик фитнес"}
{"url": "http://www.bnews.bg/article/234719-vnimanie_ima_riskove_pri_targoviyata_s_kriptovaluti", "text": "В специални изявления в четвъртък вечерта председателите на Комисията по ценните книжа и фондови борсите (SEC) и Комисията за търговия на стокови фючърси предупредиха за наличието на рискове при търговията с криптовалути и информираха относно действията, които предприемат регулаторните органи, за да защитят инвеститорите и финансовите пазари, предаде БНР. Комисията по ценните книжа и фондови борсите направи препоръки на Американската асоциация на администраторите на ценни книжа (NASAA), изтъквайки наличието на проблеми и опасения, свързани с така нареченото \"Първоначално предлагане на монети\" (ICO - initial coin offerings) за криптовалути като биткойн и за други инвестиционни продукти, касаещи виртуалните валути. Трябва да се има предвид, че ICO е аналог на първоначалното предлагане на акции (IPO), като посредством този способ се набират средства под формата на криптовалути за новостартиращи компании. Самата асоциация NASAA напомни на инвеститорите, че продавачите на ценни книжа и други участници на пазара трябва да спазват законите. За съжаление е ясно, че много от организаторите на ICO и други, които участват на инвестиционните пазари, свързани с крипотовалутите, не спазват тези закони, се посочва в изявлението на SEC. SEC и държавните регулатори на ценни книжа преследват нарушенията, но ние ви предупреждаваме отново, че ако загубите пари, съществува значителен риск нашите усилия да не доведат до възстановяване на вашата инвестиция. В отделно изявление, направено също в четвъртък вечерта, председателят на CFTC, Кристофър Джанкарло представи обща информация относно надзорът и подходът на неговата комисия по отношение на търговията на фючърси на крипотовалути. Той също така посочи, че на 23-ти януари Консултативният комитет по технологиите на CFTC, ще обсъди свързаните с това предизвикателства, възможностите и развитието на пазара на виртуални валути. Джанкарло напомни на инвеститорите, че технологиите, отнасящи се за виртуални валути, са прекалено нови и са довели до редица рискове като оперативни рискове на нерегулираните и оставени без надзор платформи за търговия; рискове за киберсигурността на платформите за търговия и за виртуалните валутни портфейли; спекулативни рискове от изключително волатилните движения на цените; рискове от измами и манипулации чрез традиционни злоупотреби на схеми за изпомпване и дъмпингови схеми, търговия с вътрешна информация, схеми тип \"Понзи\" и други форми на измама на инвеститори и манипулиране на пазара.", "date": "2018.01.05", "title": "ВНИМАНИЕ: Има рискове при търговията с криптовалути! "}
{"url": "http://www.bnews.bg/article/234728-tazhna_koleda_lyubovnikat_na_valya_ahchieva_ya_zaryaza_zaradi_druga_zhena", "text": "Популярната журналистка преживя куп неудачи в любовта, които вгорчиха Коледата й. Вместо радост и семейно щастие, Нова година й донесе сълзи и тъга, писа „Уикенд“. В последните месеци Валя била в обтегнати отношения с гаджето си – френски доктор, който й поставил ултиматум да дойде да живее при него в Париж. Лекарят бил около 60-годишен мъж, разведен преди години. Ахчиева дълго време го размотавала, че ще се съберат, но накрая все пак избрала да си остане в България, където има успешна кариера. Професорът бил доста гневен от решението й и преценил, че е най-добре да се разделят. Точно преди Коледа Валя и медика официално сложили точка на отношенията си. Шокът за Ахчиева обаче бил пълен, когато малко по-късно се оказало, че любимият й е посрещнал Нова година в Алпите с нова жена до себе си – французойка, с който имал афера като студент. Валя си дала сметка, че най-вероятно доктора е поддържал отношения и с двете дълго време, което я хвърлило в доста мрачни настроения. Валя Ахчиева се залюби с медика преди десетина година, а запознанството им било покрай работата й. Пленена от доктора, тв водещата пътуваше по 3-4 пъти в годината до Париж, за да е с него за по няколко дни. Той също идваше от време на време в България, а всяко лято двамата отиваха на 20-дневна почивка в луксозен световен курорт. Лекарят, който е доста състоятелен, помагаше и финансово на Валя. „За всеки рожден ден ми подарява много скъпо бижу и разкошна чанта”, не криеше щастието си Ахчиева.", "date": "2018.01.05", "title": "TЪЖНА КОЛЕДА! Любовникът на Валя Ахчиева я заряза заради друга жена"}
{"url": "http://www.bnews.bg/article/234710-tsolova_si_izpati_zaradi_lazhite_na_patreotite_vizhte", "text": "Родната къща на Ани Цолова в село Михайлово била обект на непрекъснати ромски набези. Ани Цолова рядко посещавала къщата, но не я била оставила съвсем на произвола на съдбата. Поддържала контакт с комшиите, които я информирали когато имало нередности. \r\nВъпреки статута си на публична личност Цолова не можела да се справи с една от ромските фамилии, които влизали в къщата и кредели каквото им видят очите. \r\nСерията грабежи вбесили водещата, но въпреки жалбите в МВР, ефект от разговорите на униформените с крадците нямало. Цолова поискала да сложи СОТ , но се оказало, че никоя от фирмите във Враца не се занимава с охрана в затънтеното селце, пише „Ретро“. И да ви припомним, преди да станат част от управляващите - патрЕотите обещаваха полицай във всяко населено място. Е, да, ама - не! \r\n ", "date": "2018.01.05", "title": "Цолова си ИЗПАТИ заради лъжите на ПатрЕотите! Вижте! "}
{"url": "http://www.bnews.bg/article/234716-shokirashto_vizhte_kade_i_kak_e_treniral_rosen_za_da_ubiva_snimki", "text": "Шесторният убиец Росен Ангелов, който се издирва от МВР, е тренирал като Рамбо. Това става ясно от снимки, направени в двора на вилата, в която се е укривал в село Луково. В двора са открити следи от стрелба. Росен се е целел в измайсторени от него мишени. Най-шокиращото обаче са навързаните на канап бутилки, по които той е стрелял, предава Канал 3.", "date": "2018.01.05", "title": "ШОКИРАЩО: Вижте къде и как е тренирал Росен, за да УБИВА! (СНИМКИ)"}
{"url": "http://www.bnews.bg/article/234711-kak_lesno_obirat_kolata_ti_a_ti_si", "text": "Зачестяват обирите от автомобили, в които за малко сме си оставили чантата или други вещи. Kрадците използват схема, при която шофьорът си мисли, че е заключил автомобила с дистанционно заключване, но се оказва, че това не е така, информира NOVA. Това се случва и на семейство Ангелови. Откраднати са им пари и техника за над 10 000 лева. Кражбата става около 9 ч. сутринта, когато Петя Александрова води сина си на детска градина. „Слязохме и използвах дистанционното, за да заключа автомобила. Не чух звука от заключването, но проверих вратите и видях, че са затворени. Натиснах още няколко пъти заключването на автомобила. Заведох детето в детската градина, върнах се, потеглих и разбрах, че съм обрана”, разказа Петя Александрова. „Със сигурност става въпрос за заглушаващо устройство”, заяви експертът по сигурността Здравко Дерайлиев. „В случая интересното е, че госпожата практически се е усетила, че не може да заключи автомобила си. В повечето случаи гражданите изобщо не се замислят дали са заключили или не“, казва той. По думите му този тип кражби стават най-вече на големи паркинги, например пред магазини. „За да се предпазим от подобни инциденти, основното нещо е да сме напълно убедени, че след като сме напуснали автомобила и сме задействали дистанционното за неговото заключване, колата наистина е заключена“, обяснява още Дерайлиев. Освен това обясни, че устройствата, с които работят крадците са евтини и достъпни. „Такива устройства могат да се купят за около 90 лв. в интернет“, казва още експертът.", "date": "2018.01.05", "title": "Как лесно обират колата ти, а ти си… "}
{"url": "http://www.bnews.bg/article/234725-vremeto_v_praznichnite_yordanovden_i_ivanovden_shte_e", "text": "През нощта облачността над по-голямата част от страната ще намалее до ясно. На места в низините и около водните басейни ще се образува мъгла или ниска облачност. Ще е почти тихо, с минимални температури от минус 2 до 3 градуса. Утре ще е предимно слънчево. След обяд в Източна България ще се появи слаб южен вятър. Температурите още малко ще се повишат и максималните ще са предимно между 9 и 14 градуса, посочват от НИМХ - БАН. \r\nПо Черноморието ще е предимно слънчево. В сутрешните часове в отделни райони ще има ниска облачност или мъгла. Максималните температури ще са 10-12 градуса. Температура на морската вода е 9 градуса. Вълнението на морето ще бъде 1-2 бала. \r\nНад планините ще е предимно слънчево. Вятърът навсякъде ще се ориентира от запад-югозапад и ще е предимно умерен. Максималната температура на височина 1200 метра ще е около 11 градуса, на 2000 метра - около 5 градуса. \r\n  \r\nВ неделя и понеделник времето ще бъде предимно слънчево и почти тихо. В низините на места ще е мъгливо или със слоеста облачност и там ще остава относително по-студено, а в планините и планинските райони ще се затопли още. Минималните температури в по-голямата част от страната ще са между минус 1 и 4 градуса, а максималните - между 10 и 15 градуса.", "date": "2018.01.05", "title": "Времето в празничните Йордановден и Ивановден ще е… "}
{"url": "http://www.bnews.bg/article/234712-brad_pit_se_predstavya_s_istinskoto_si_ime_sled_razvoda", "text": "И за целта холивудската звезда вече не се представя като Брад. Предпочита да използва истинското си име Уилям. Брад, по-скоро Брадли е второто име на актьора. Свидетел разказва пред \"Page Six\" за случка отпреди няколко дни, която е станала в кафенето \"Coffee Commissary\" в Лос Анджелис. \"Той пристигна на мотор, беше със слънчеви очила, дънки и кожено яке\", разказва свидетелят. \"Брад Пит започна разговор с една жена която беше на опашката. Тя беше много симпатична и приличаше на Кейт Босуорт, но не беше. Тогава Брад Пит каза: Здравейте, аз съм Уилям. При което младата жена отговори: Оо, по скоро приличате на Брадли\".\"Ами това е второто ми име\", отговори усмихвайки се той и й намигна. След като бе обслужен се качи на мотора си и замина, уточнява още източникът. След като бе съобщено, че Бранджолина се разделят, носеха се слухове за връзки между Брад Пит и Сиена Милър и Анджелина Джоли и Джаред Лето. Но за момента никой от двамата не се е афиширал официално с друг човек. \r\n ", "date": "2018.01.05", "title": "Брад пит се представя с истинското си име след развода"}
{"url": "http://www.bnews.bg/article/234697-tapa_pri_letishteto_zatvaryat", "text": "Днес сутринта затварят за ремонт 400 метра от столичния булевард „Брюксел“, който води към летището. Забранява влизането на пътни превозни средства двупосочно. Движението ще се извършва двупосочно по новоизградената пътна връзка от източната страна на бул. „Брюксел“ в същия участък. Ограниченията ще продължат до 24 ч. на 7 януари. Към 7 ч. тази сутрин обаче движението все още не е напълно спряно, а се извършва двупосочно по западната част на булеварда. От КАТ предупреждават, че е възможно е да се образуват задръствания.", "date": "2018.01.05", "title": "ТАПА при летището: Затварят… "}
{"url": "http://www.bnews.bg/article/234707-alo_izmamnitsi_nalaziha_babata_na_orlin_pavlov_day_100_bona_ili_shte_te_zakolim", "text": "Ало измамници са тормозили скоро бабата на Орлин Павлов. „Те няколко пъти й звънели с проучващи въпроси, но тя е печена и ги пързаляла. Накрая обаче нещата загрубели рязко. След като разбрали, че няма де вземат пари, те я заплашили със смърт. Дай 100 хил. лева или ще те заколим! Това я притеснило много“, разказа певецът пред Би Ти Ви. „След като им затворила, те пак се обадили. Тогава обаче вдигнал вуйчо ми и ги наредил здраво. Но е факт, че баба доста се притеснила след заплахата“, добави Орлин Павлов. „Искам да използвам случая и да кажа на възрастните хора да не се хващат на подобни измами. Винаги, когато някой започне да ви иска пари по телефона, става въпрос за измама. Не се хващайте. Когато попаднете в подобна ситуация, просто подайте сигнал и се обадете в полицията“, завърши певецът.", "date": "2018.01.05", "title": "Ало измамници налазиха бабата на Орлин Павлов: Дай 100 бона или ще те заколим!"}
{"url": "http://www.bnews.bg/article/234714-kak_tochno_iznasilvach_ubiva_kato_kilar_na_mafiyata_bryuksel_ahna_ot_bg_spetschastite_da_zhivee_evropredsedatelstvoto_tova_e_vazhno", "text": "Българските разследващи направо скриха шапката на Брюксел – две денонощия работа и вече знаят кой е убиецът на шестте жертви плюс едно куче в Нови Искър: изнасилвач! Само можем да ги похвалим за бързата работа! Изниква обаче съвсем резонният въпрос – психопрофилът на изнасилвача съвпада ли с този на професионален килър,  хладнокръвен убиец? Какво казват специалистите психолози, изследвали дълги години поведението, мотивите и действията на хора, които нападат деца и жени и убиват ли? Според изследване на американските психолози Кормър и Саймънс от 1982 г. сред 36 педофили, които са убивали жертвите си,за факторите, които отключват педофилията: \r\n- 46% са претърпели сексуално насилие; \r\n- 40% са живели извън семейството, преди да навършат 18 г. ; \r\n- 47% - бащата е напуснал семейството, преди да навършат 12 г.; \r\n- 70% се характеризират със следните поведенчески индикатори - натрапчиво желание за мастурбация, хронично лъгане, нощни напикавания, кошмари, рушене на материална собственост, предизвикване на пожари; \r\n- 69% са злоупотребявали с алкохол; \r\n- 33% от тях са били зависими от наркотици. \r\nИзследването показва още, че 13 души от 31 са били подлагани на системно физическо насилие и са наблюдавали такова между родителите си. 23 от 31 пък са претърпели психологическо насилие. \r\nОт всички подложени на проучването 25 от 36 са имали някаква психиатрична оценка или забрана като деца или възрастни. Тези момчета винаги имат  убеждението, че контактът с жена го наранява психологически. Специалистите посочват, че в пубертета той е бил разочарован от отношенията си с момичета  и затова се страхува, че дамите ще го отхвърлят. Разбира се в основата на нещата стои майката в детството – не е получавал любов от нея. От друга страна фигурата на бащата е липсвала и това се пренася в социалните му контакти. Усеща, че веднъж в живота си прави нещо, което контролира. НО: Въпреки че са агресивни, по принцип серийните изнасилвачи не убиват, категорични са психолозите профайлъри.  При тях действа желанието да унижиш обекта, да му причиниш страдание, да го смажеш.  В този ред на мисли никой не пита разследващите как точно изнасилвач убива като килър на мафията, какъвто е почеркът на това убийство. Освен Росен Ангелов да е изключение и полицията не знае за тези му умения. Или пък не иска да ги сподели с обществото. Важното е, че Брюксел ахна от ювелирното разкриване на престъплението. Да живее европредседателството!", "date": "2018.01.05", "title": "Как точно изнасилвач УБИВА като килър на мафията?! Брюксел ахна от БГ спецчастите! Да живее европредседателството… това е ВАЖНО! "}
{"url": "http://www.bnews.bg/article/234696-parva_zhertva_na_buryata_v_sasht", "text": "Снежната буря в района на източното крайбрежие на САЩ взе първа жертва, хиляди останаха без ток, хиляди полети бяха отменени. Жертвата е мъж, който се прибирал с пикап от работа по заледен път в щата Южна Каролина. Автомобилът поднесъл и ударил няколко дървета. Шофьорът починал от травми по главата. Бурята изсипа до 46 сантиметра сняг и донесе силни ветрове в района на източното крайбрежие на САЩ - от щата Мейн на север до Северна и Южна Каролина на юг. Близо 5000 полета в Съединените щати са били отменени. Над две трети от тях са били от или до Ню Йорк и Бостън. Над 100 000 домакинства в САЩ останаха без ток, в Канада същото се случи на над 85 000 домакинстваха. Части от регионалната столица Халифакс останаха на тъмно. По-голямата част от полетите от и до местното летище бяха анулирани. В Монреал, провинция Квебек, бяха отменени 85 полета.", "date": "2018.01.05", "title": "Първа ЖЕРТВА на бурята в САЩ "}
{"url": "http://www.bnews.bg/article/234699-shok_rayonat_okolo_sadebnata_palata_e_ottsepen_mazh_iska_da_se", "text": "Отцепен е районът на ул. „Алабин\" в столицата, в района около Съдебната палата заради мъж, който искал да се самонарани с нож, съобщава „Фокус\", като се позовава на информация от пресцентъра на МВР. Сигналът за мъж, който искал да се самонарани, е подаден към 8:20 часа. От МВР уточниха, че затова районът е отцепен и в момента се провеждат полицейски действия.", "date": "2018.01.05", "title": "ШОК: Районът около Съдебната палата е отцепен! Мъж иска да се… "}
{"url": "http://www.bnews.bg/article/234703-skandal_bivshi_chlenove_na_partiyata_na_toaletniya_ministar_prinuzhdavani_da_plashtat_chlenski_vnos", "text": "Бивши членове от управляващата партия НФСБ се оплакаха, че приближени на тоалетния министър ги притискат да плащат членски внос. Въпреки, че хората отдавна са се отказали от партията НФСБ, непрекъснато били притискани да плащат членски внос. Положението било нетърпимо особено в бургаско, в този район партийни емисари дори си позволявали да отправят намеци, че ще се използват властовите позиции, за оказване на принуда. Хората не искат и да чуят вече за тази партия. Някои дори разказват, че се срамуват от каруцарското поведение на лидерите на въпросната партия и не желаят по никакъв начин да бъдат повече свързвани с НФСБ. В същото време много от тях са притеснени възползвайки се от това, че НФСБ е във властта да не бъдат репресирани и подложени на уволнения. Хората заявяват, че нямат намерение да обслужват с парите си фирмите на партийните лидери, давайки пример с изплатените милиони левове от партийната субсидия към фирми на партийния вожд. Хората споделят, че ако не спре тормозът ще внесат колективна жалба в прокуратурата!", "date": "2018.01.05", "title": "Скандал! Бивши членове на партията на тоалетния министър принуждавани да плащат членски внос!"}
{"url": "http://www.bnews.bg/article/234704-luna_se_gadzhosa_sas_sina_na_nay_bogatiya_balgarin", "text": "Луна се е гаджосала със сина на най-богатия българин, твърди сама та певица, но не желае да разкрие самоличността му \r\n„Сами се сетете кой е“, подаде загадка към всички тя, но разкри, че тайнственото й гадже и изпраща всеки ден сутрин и вечер букети бели рози. Цветът е такъв за да пасва на бялото обзавеждане на хотелската стая, където Луна се измести, за да бъде известно време на спокойствие. Това се наложи след денонощна обсада на дома й от фенове и ТВ екипи, след като излезе от ВИП Брадър. \r\n„Лошото е, че половинката ми е по доверчив и наивен от мен, но това се дължи на неговата неопитност в сравнение с моите епични битки към президентсвото“, споделя пред „България днес“ Луна. Тя призна, че за ЧНГ той я дарил с бяло порше, а на волана има гравиран надпис „Луна президент“. Тя получила от изгората си и зимна градина с бели рози плюс градинар да се грижи за нея, а от хотела й осигурили шофьор за поршето с фуражка и бели ръкавици. \r\n ", "date": "2018.01.05", "title": "Луна се гаджоса със сина на най-богатия българин"}
{"url": "http://www.bnews.bg/article/234695-ubiets_na_svoboda_kade_se_ukriva_i_koi_sa_potentsialnite_mu_novi_zhertvi", "text": "Ако издирваният Росен Ангелов е извършителят на убийствата в Нови Искър, и е решил да се крие, вероятно е много далече. Той е опасен за цялото население, защото няма какво да губи, и всеки, който му се препречи, може да бъде потенциална жертва. Това коментира в предаването „Тази сутрин“ по bTV бившият следовател и един от най-известните адвокати у нас Людмил Рангелов. Той определи престъплението като „безпощадно“, а поведението на убиеца, като поведение на „социопат и психопат“. „Наистина е много опасен, този човек трябва да бъде намерен час по-бързо и да бъде неутрализиран“. Той обаче каза още и че е възможно издирваният изобщо да не е в района, в който го търсят, тъй като има предимство от два дни, а освен това и се твърди, че е добър планинар. С оглед на известните ни факти, е житейски правдоподобно и логично извършителят да е Ангелов. Това не означава непременно, че той го е извършил, добави той. Според него е възможно и извършителят да е само един и той самият поддържа тази версия. Възможно е, защото очевидно е имало някакъв конфликт, но жертвите не са очаквали да се стигне до такова изостряне, изтъкна Рангелов. Престъплението е „изцяло продиктувано от емоционални подбуди – страст, гняв, ревност – смята Рангелов. – За това говори обстоятелството, че има толкова много жертви. В най-лошия случай този човек има конфликт с Кети и Неделчо, останалите са невинни, (убил ги е) за да заличи свидетелите. А е възможно и да получи пълно удовлетворение, че до корен е изчистил всички близки хора на Кети Кюхова“. Оръжието на престъплението, по данните на разследващите, е малокалибрено. Вероятно е незаконно притежавано и просто до такова е успял да стигне. По законов път човек рядко избира такова оръжие, отделно Ангелов е осъждан и едва ли е получил разрешение за оръжие, коментира Рангелов.", "date": "2018.01.05", "title": "УБИЕЦ на свобода: Къде се укрива и кои са потенциалните му НОВИ жертви!?  "}
{"url": "http://www.bnews.bg/article/234702-grigor_sreshtu_svetovniya_nomer_50_za_myasto_na_polufinalite_v_brizbeyn", "text": "Григор Димитров продължава похода си към втора поредна титла от турнира в Бризбейн. След като вчера се наложи трудно с 2:1 сета над представителя на домакините Джон Милман, днес българинът ще се изправи срещу световния номер 50 Кайл Едмънд. Едмънт е ракета номер 2 на Великобритания. Той си заслужи мач срещу Димитров след успех над талантливия кореец Хьон Чун със 7:6(3), 5:7, 6:4. Гришо и британецът имат само един мач помежду си до момента - във Вашингтон миналия август, където световният номер 3 печели със 7:5, 4:6, 6:3. 22-годишният Едмънд все още няма титла при професионалистите, а върховото му класиране в световната ранглиста е 40-ото място от есента на 2016 г. Тогава той записа и най-големия си успех в турнирите от Големия шлем - осминафинал на US Open. Победителят от двубоя между Григор Димитров и Кайл Едмънд ще срещне на 1/2-финалите друг местен любимец - Ник Кириос. Австралиецът стигна до топ 4 след обрат срещу украинеца Александър Долгополов - 1:6, 6:3, 6:4.", "date": "2018.01.05", "title": "Григор срещу световния номер 50 за място на полуфиналите в Бризбейн "}
{"url": "http://www.bnews.bg/article/234701-nay_nakraya_yasno_e_zashto_mazhete_haresvat_blondinki", "text": "Американски учени доказаха, че мъжете наистина харесват повече жените с руси коси в сравнение с брюнетките, тъй като блондинките им се струват по-млади и по-здрави, пише в. \"Дейли мейл\". \r\nТаблоидът цитира проучване на екип от университета в Минесота. То обхванало предпочитанията на 110 мъже. Учените решили да разнищят проблема с блондинките, след като от други изследвания било установено, че русокосите сервитьорки получавали по-големи бакшиши от брюнетките. \r\nСъщо така мъжете били по-склонни да помогнат на закъсали блондинки, отколкото на брюнетки. \r\nПсихолозите показвали на доброволците фотографии на компютърно генерирани жени с еднакви физически данни с руси, кафяви и черни коси. Мъжете масово давали по-високи оценки на дамите с по-светли коси, като ги считали за по-атрактивни и по-склонни към авантюри. Участниците намирали блондинките за \"значително\" по млади и здрави на външен вид. \r\nДамите с дълги коси се сторили на участниците по-малко здрави и атрактивни в сравнение с онези със средно дълги фризури.", "date": "2018.01.05", "title": "Най-накрая: Ясно е защо мъжете харесват БЛОНДИНКИ! "}
{"url": "http://www.bnews.bg/article/234698-kuriozite_ot_112_razhdashta_kotka_i_reshete_mi_zadachata_po_matematika", "text": "На спешния телефон 112 понякога се получават куриозни обаждания. По празниците например имало сигнали за летящо НЛО и раждаща котка. Почти всяко второ позвъняване се оказва далеч от определението за спешен случай, отбелязва NOVA. \r\nНад 4 милиона обаждания са приели дежурните оператори на „Спешна помощ” за изминалата година. Повече от половината от тях обаче попадат в графата \"нерегламентирани\". Това са случайни набирания на 112, докато телефона е в джоба или така наречената \"грешна преценка\" -  когато подаващият сигнал мисли, че случаят е спешен, но за службите ситуацията не е такава. Само в новогодишната нощ са регистрирани 4200 обаждания. \r\nГълъб със счупено крило, салам с изтекъл срок на годност или спукан матрак - операторите твърдят, че са чували какво ли не от другата страна на линията. \r\n„Около Коледа мъж звъня многократно, защото го преследвали духове със сини очи, крият се зад пердетата, жена без ръце го притискала. Полицията беше ходила да установи, че няма джуджета при него”, разказва Диляна Димитрова, оператор към „Спешна помощ”. \r\nНякои от сигналите звучат като критични случаи, докато не се провери на място. Има и така наречените \"телефонни терористи\" - хора, които звънят почти всеки ден като баба Анастасия. \r\n„Тя се наспива до към 22.00-23.00 часа и започва да звъни и да иска някой да я посети непременно. Симптомите й са задушаване, сърцебиене, но тя всъщност е много самотна. Веднъж беше направила бухти и ни посрещна от вратата с: „Бухти, бухти... искате ли бухти?”, спомня си медикът Анелия Цонева. \r\nГоляма част от хората не могат да се ориентират кога реално са изпаднали в животозастрашаваща ситуация, твърдят от системата за спешни повиквания. \r\n„Граждани смятат, че 112 е отговорен да им смени изгорялата крушка”, възмущава се говорителят на „Национална система 112” Данка Недялкова. Или да ги информира докога важат годишните винетки. \r\n„Възрастни хора ни съобщават разтревожени, че са свидетели на нашествие на неидентифицирани летящи обекти. Впоследствие се оказва, че това са найлонови торбички или китайски фенери”, обяснява Недялкова. \r\nУченик пък се обадил с молба към диспечера да му помогне да реши трудна задача по математика.", "date": "2018.01.05", "title": "Куриозите от 112: Раждаща котка и РЕШЕТЕ ми задачата по математика! "}
{"url": "http://www.bnews.bg/article/234713-gotovi_li_sa_spetschastite_za_izvanredni_situatsii_po_vreme_na_evropredsedatelstvoto", "text": "„Тренираме съвместни действия при различни ситуации с всички ангажирани структури, за да постигнем идеално взаимодействие и максимална подготвеност за реакция“. Това съобщи преди началото на учебното занятие в района на НДК заместник-директорът на СДВР старши комисар Антон Златанов. Той уточни, че учението ще протече почти изцяло на територията на конгресния център, за да не бъдат причинявани неудобства  за жителите и гостите на столицата. Тренировката включва евакуация на хора, включително до превозните средства, при възникване на пожар и наличие на изоставен пакет в сградата. Тя е етап от поредица подобни занятия във връзка с председателството на Съвета на ЕС. Планирани са достатъчни мерки за сигурност в София, за прилагането на които са ангажирани различни институции. Направени са инструктажи и обучения както на различните служби – полицейски, пожарни, аварийни и медицински, включително и на специалните части, така и на персонала на НДК. Основната цел е през шестмесечния период заедно с гарантиране на сигурността да не бъде допускано излишно претоварване и блокиране на града и затрудненията при движение по основните булеварди да бъдат минимални – посочи заместник-директорът на СДВР и призова гражданите за разбиране и търпение. Всички системи за сигурност са тествани и работят, поетапното въвеждане на мерките започна от началото на месец декември миналата година – посочи още старши комисар Златанов.", "date": "2018.01.05", "title": "Готови ли са спецчастите за ИЗВЪНРЕДНИ ситуации по време на Европредседателството? "}
{"url": "http://www.bnews.bg/article/234700-goreshto_ot_veneta_raykova_s_tisho_se_razvezhdame_zabarkan_li_e_treti_chovek", "text": "Приятели, след 13 години брак с Тихомир се развеждаме. Споделям го тук, за да няма спекулации по темата. \r\nТова написа Венета Райкова във фейсбука си. \"Разделяме се като приятели, няма трети човек нито от моя, нито от негова страна. Интервюта по темата и двамата няма да даваме, много моля да ни оставите на спокойствие в името на спокойствието на детето\", написа тя. \r\nВенета Райкова и Тихомир се запознаха преди 14 години в тв предаване. Имат 1 дете.", "date": "2018.01.05", "title": "ГОРЕЩО от Венета Райкова: С Тишо се развеждаме! Забъркан ли е трети човек?!"}
{"url": "http://www.bnews.bg/article/234694-vnimanie_slantse_i_temperaturite_tragvat_nagore", "text": "Днес облачността ще е разкъсана. Ще духа слаб, в източните райони до умерен югозападен вятър. Ще се затопли и максималните температури ще са между 7° и 12°, в София - около 9°, показва прогнозата на НИМХ-БАН. Атмосферното налягане ще се повишава, но ще остане по-ниско от средното за месеца. В планините облачността ще е разкъсана, намаляваща до предимно слънчево. Ще духа до умерен, по билата временно до силен вятър от северозапад, който привечер ще отслабва. Максималната температура на височина 1200 метра ще е около 7°, на 2000 метра – около 2°. По Черноморието ще е предимно слънчево. Ще духа слаб до умерен югозападен вятър. Максимални температури 9°-12°. Температура на морската вода 9-10°. Вълнението на морето ще бъде 1-2 бала.", "date": "2018.01.05", "title": "Внимание: Слънце и температурите тръгват нагоре! "}
{"url": "http://www.bnews.bg/article/234706-skrivalishteto_na_choveshkiya_likvidator_angelov_s_onlayn_videonablyudenie_snimka", "text": "Интересен надпис има на къщата, в която се предполага, че се е укривал Росен Ангелов, който е предполагаемият извършител на зверското убийство на шестима души. Кметът на Луково заяви, че от години не е виждал въпросното лице, но знае за него ви предишни провинения. По информация на полицията се смята, че Ангелов се е самонастанил в къщата, която обаче не е негова собственост. Подозренията за това, че там може и да е бил Ангелов се засилват, тъй като има дупка в оградата, а това говори за евентуално бягство. Както е ясно, убиецът е бил добър планинар и познавайки добре гората, то може да е напуснал мястото преди там да бъдат изпратени екипи на жандармерия и полиция.  ", "date": "2018.01.05", "title": "Скривалището на човешкия ликвидатор Ангелов с ОНЛАЙН видеонаблюдение! (СНИМКА)"}
{"url": "http://www.bnews.bg/article/234708-psihobolniyat_se_predade_politsaite_go_otkaraha", "text": "Малко преди 10.00 ч. психоболният, който заплаши да се самонарани на централната столична улица \"Алабин\", излезе сам от заведението за бързо хранене \"Житената типка\", и се качи доброволно в полицейския автомобил, с който бе откаран за разпит в полицейски участък. Както пписа BNews, полиция отцепи част от ул. „Алабин“ към 8 ч. днес - от бул. „Княз Борис I“ до спирката на трамвая до сградата на БСК. Не се допускаха пешеходци, а трамваите и колите вървяха. Вече няма опасност за хората.", "date": "2018.01.05", "title": "Психоболният се предаде! Полицаите го откараха… "}
