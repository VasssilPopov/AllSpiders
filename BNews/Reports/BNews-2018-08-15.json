{"url": "http://www.bnews.bg/article/247006-pochina_eduard_uspenski_bashtata_na_cheburashka", "text": "\n \r\n\r\n Той е издъхнал в Москва след дълго боледуване, съобщи дъщеря му Ирина. Успенски е известен с книгите си „Чичо Фьодор, кучето и котаракът” и „Крокодилът Гена и неговите приятели”. \r\n\r\n По негови сценарии и произведения са заснети над 60 анимационни филма. \r\n\r\n \r\n \n\t\t\t\t\t\t", "date": "2018.08.15", "title": "Почина Едуард Успенски, бащата на Чебурашка"}
{"url": "http://www.bnews.bg/article/246999-zloupotreba_sas_sluzhebno_polozhenie_karakachanov_ostavil_vip_apartamenta_na_shefa_na_nso_v_konflikt_na_interesi", "text": "\n \r\nТърговия с влияние или злоупотреба със служебно положение е една поправка в наредба, която остави ВИП апартамент от жилищния фонд на военното министерство на сегашния шеф на НСО ген. Данчо Дяков. Това стана с поправка на подзаконов акт - поправка с име на жена - ”Теменуга” \r\n\r\n Преди време един приятел, който беше дошъл да работи в системата на отбраната от частния бизнес, ми каза: „Много дълго време ми трябваше да разбера какво значи израза „на военните им се полага“, е ако не им се полага, променяме законови и подзаконови актове, за да продължи да им се полага. \r\n\r\n Такъв е случая с поредната поправка на подзаконов акт в Министерство на отбраната. Става въпрос за „Наредба № Н-22 от 2010 г. за ползване под наем на имоти от жилищния фонд на Министерството на отбраната и за изплащане на компенсационни суми на военнослужещите и цивилните служители, които живеят при условията на свободно договаряне“. \r\n\r\n   \r\n\r\n Поправката е обнародвана в ДВ бр. 53, от дата 26.6.2018 г. и се състои само в една дума на § 1. \r\n\r\n   \r\n\r\n „ В § 1, т. 6, буква „б“ от допълнителнaта разпоредбa думите „началниците на болниците за продължително лечение и рехабилитация към Военномедицинската академия“ се заменят с „началниците, заместник-началниците и главните медицински сестри на болниците във Военномедицинска академия. \r\nТази поправка е направена за едно конкретно лице, твърдят запознати, а лицето е благоверната съпруга на новоизлюпения началник на НСО, генерал-майор Данчо Дяков. \r\nДълги години, откакто близкият му приятел Цветан Цветанов го докара в София като началник на Служба „Военна полиция“ през 2009 г., той обитава ВИП апартамент от жилищния фонд на МО.  До тази година, когато зае поста началник НСО и трябваше да освободи луксозно обзаведения апартамент в центъра на София за символичен наем и трябваше да излезе на свободен наем, който да плаща на пазарни цени. \r\nСилно притеснен от неочаквано големия разход, който излиза пред семейния бюджет, при вариант за тази локация и за нивото на качеството на обзавеждане на апартамента, който трябва да заплати от джоба си, както и предвид на \"скромната\" заплата, която взема като началник на НСО, а и по старата максима „че му се полага“, той впряга всички контакти и връзки, оказвайки натиск на министъра на отбраната да промени наредбата, с която се регламентират жилищните нужди в МО в полза на съпругата му, която е главна сестра на голяма болница. \r\nПоправката е обнародвана на 26.06.2018 г. , точно два месеца след като той оглави служба НСО. Тази корекция е подписана от заместник.- министъра на отбраната Анатоли Величков. \r\nТова много напомня за влияние или превишаване на служебните права, но все пак отговорът е в компетенцията на Военно-окръжна прокуратура. Ако тя въобще има смелост да се заеме с подобен казус. \r\n\r\n   \r\n\r\n В същото време ИА „Военни клубове и военно-почивно дело“ под чието разпореждане са служебните жилища на армията, услужливо не актуализират сайта си и не качват поправката в наредбата с надеждата, че са го направили тихомълком и никой няма да разбере. \r\n\r\n   \r\n\r\n Каква зависимост има министърът от ген.-майор Данчо Дяков, след като дори не ползва кола на тази служба?  \r\nСледват въпроси, на които министърът на отбраната Красимир Каракачанов, трябва да отговори: \r\n\r\n 1. Какво е наложило тази поправка в наредбата? \r\n\r\n 2. Кой е предложил тази корекция и с какви мотиви? \r\n3. Кой му разпореди да направи тази промяна и в замяна на какво? \r\n4. Знае ли президентът Радев, че за да се задоволят амбициите, да живее във ВИП жилище на генерал и медсестра, се променя цяла нормативната уредба ? \r\n\r\n Отговори, които дълбоко се съмняваме, че Каракачанов ще има смелостта да даде . \r\n \n\t\t\t\t\t\t", "date": "2018.08.15", "title": "ЗЛОУПОТРЕБА СЪС СЛУЖЕБНО ПОЛОЖЕНИЕ! Каракачанов оставил ВИП апартамента на шефа на НСО в конфликт на интереси"}
{"url": "http://www.bnews.bg/article/246985-simona_zagorova_se_sabra_s_bashta_si", "text": "\n Симона Загорова показа леля си, с която очевидно е много близка. Младата певица, която наскоро спечели конкурса „Бургас и морето“, бе почетна гостенка на рождения ден на Мария Загорова в ресторант в Кърджали-родния град на татко й. На макс се раздаде и брата на празнуващата Илия Загоров, който от години живее в Скандинавия. През лятото обаче той обича да се връща в родината и се събира с известната си щерка. \r\n\r\n Двамата показаха как пеят с пълен глас неостаряващи хитове в чест на Мария, която също е била фолкпевица, но за кратко. Лелята на Симона предпочела да се отдаде на преподаването, въпреки че Загоров написал за нея няколко песни, които имали всички шансове да се превърнат във фолк хитове. Илия и Глория се разделят през 2005 година, а малко по-късно бащата на Симона решава да търси щастието си в чужбина. След щурото парти Загорова отпраши за Гърция за поредната почивка зад граница. \r\n  \r\n \n\t\t\t\t\t\t", "date": "2018.08.15", "title": "Симона Загорова се събра с баща си"}
{"url": "http://www.bnews.bg/article/246986-otkriha_120_hil_kutii_kontrabandni_tsigari_skrita_v_daski", "text": "\n Столичната полиция откри над 120 хил. кутии за над 900 хил. лв. в склад в район „Кремиковци”, съобщи шефът на СДВР Ивайло Иванов. \r\n\r\n Те били добре скрити в дървени палета, уточниха от полицията. \r\n\r\n Цигарите са част от пратката, разкрита миналата седмица в Бургас. \r\nОттам дошла информация, че фирмата-получател е от София. \r\nСпоред полицията собствениците на склада нямат общо с контрабандата. \r\n \n\t\t\t\t\t\t", "date": "2018.08.15", "title": "Откриха 120 хил. кутии контрабандни цигари, скрита в дъски"}
{"url": "http://www.bnews.bg/article/246987-geri_nikol_yurka_ferari_za_polovin_milion", "text": "\n Кралицата на родната поп музика Гери-Никол се сдоби с мегатузарско „Ферари“ за половин милион лева, пише „Галерия“. \r\n\r\n Новата придобивка е подарък от баща й по случай 20-ия й рожден ден. \r\n\r\n Тийн идолката наскоро отпразнува юбилея си с пищно парти и за да е пълно щастието й, татко й Николай Георгиев-Цайса решил да изпълни една от мечтите й. А именно – най-накрая да си има собствена кола, и то – „Ферари“. \r\n\r\n Цайса успял да спазари новото возило за малко над 250 000 евро, като в тази сума не влиза транспортът на бегачката от Германия. Вече повече от две седмици Гери-Никол чака мечтаната кола, която по план трябваше да пристигне навръх рождения й ден. \r\n\r\n Певицата вече се бе похвалила на всичките си приятели за „Ферари“-то и забавянето му помрачи празника й. Гери си представяла как сама паркира тупалката пред заведението и обира погледите. Вместо това изпълнителката на „Ела и си вземи“ трябвало да се примири със служебното бронирано „Ауди“, с което шофьорът й я докарал в клуба. \r\n\r\n Причината Гери едва сега да се сдобие със собствен автомобил е, че нямаше шофьорска книжка. \r\n\r\n Певицата не намираше време да изкара курсовете, а след като най-накрая успешно взе изпитите, баща й настоя известно време да се учи на една от служебните коли. \r\n\r\n Цайса силно се притеснявал дъщеря му да не направи някоя беля с бегачката, тъй като е млад шофьор. \r\n\r\n Всъщност, още преди да навърши 18 години, Яката дупара имаше собствена кола - „Порше Кайен“. Заради поредица от провинения в училище обаче, баща й я лиши от возилото. Едва за кръглата й годишнина, Цайса решил, че е време дъщеря му да си има собствена кола. \r\n\r\n Освен с новото „Ферари“, за рождения си ден Гери получи и нови фасети, които й бяха поставени от един от най-добрите дентални специалисти у нас. Неслучайно блестящата й усмивка не слизаше от лицето й по време на празника. \r\n \n\t\t\t\t\t\t", "date": "2018.08.15", "title": "Гери-Никол юрка \"Ферари\" за половин милион "}
{"url": "http://www.bnews.bg/article/247005-makedoniya_s_kampaniya_za_referenduma_za_imeto_si", "text": "\n В Македония официално започва кампанията за предстоящия на 30 септември референдум. \r\n\r\n Македонците ще отговорят на въпроса \"Дали сте \"за\" членството в Европейския съюз и НАТО с приемане на договора с Гърция за новото име \"Република Северна Македония\". \r\n\r\n Кампанията се финансира с бюджетни средства, а целта й ще бъде да се разясни какви са предимствата от членство в НАТО и Евросъюза и какво съдържа договорът с Гърция. \r\n \n\t\t\t\t\t\t", "date": "2018.08.15", "title": "Македония с кампания за референдума за името си "}
{"url": "http://www.bnews.bg/article/246971-simona_ot_sofiya_den_i_nosht_nadu_pazvata_sas_silikon_snimki_predi_i_sega", "text": "\n Една от звездите в хитовия сериал „София ден и нощ“ Симона наля яко силикон в гърдите си \r\n\r\n Любимката на мало и голямо от продукцията вече гордо пъчи новите си бомби край морето. Гърдите на актрисата са като огромни дини и хващат погледите на мъжете още отдалече. \r\n\r\n  Калина Иванова, както е истинското име на екранната Симона, реши да се тунингова за първи път в живота си. Мацката от дълго време се замисля да си надуе гърдите, тъй като имала комплекс, че са прекалено малки, писа „България Днес“. \r\n\r\n  Звездата от сериала е естествено красива и мъжкото внимание към нея е огромно, но Калина е категорична, че с големи цици по-лесно ще успее във всяко едно начинание. Някои от нейните колежки в сериала са наблъскани със силикон и Симона вижда, че жънат успех след успех и са още по-търсени отпреди. \r\n\r\n  Още в първата серия на новия сезон през есента на „София ден и нощ“ зрителите ще могат да изплакнат очите с новите цици на бунтарката. \r\n\r\n  В началото на пролетта Калина заряза половинката си Еди Канхуш, с когото играят гаджета и в сериала. Двамата бяха любимци на зрителите, тъй като любовта им пламна още в началото на продукцията. \r\n\r\n Снимките вижте  \r\n \n\t\t\t\t\t\t", "date": "2018.08.15", "title": "Симона от \"София ден и нощ\" наду пазвата със силикон (Снимки преди и сега)"}
{"url": "http://www.bnews.bg/article/246995-spipaha_i_tita_da_pafka_treva", "text": "\n В интернет се появи клип на 19-годишната певица Христина Христова – Тита, в който се вижда как пуши тревa. Въпросното клипче бе качено в профила на поета Константин Трендафилов, нашумял под псевдонима Папи Ханс. В него първо се появяват той и гаджето му Дара и се забелязва, че са навън с шумна компания и се забавляват, писа „Телеграф“. \r\n\r\n В същия момент Константин взима камерата и я насочва към Тита, която се опитва да запали веселата цигара. Когато обаче вижда, че я снима, тя я скрива, отива при него и казва: „Много си гаден“ и видеото приключва. \r\n\r\n Скандалният клип се появи в Инстаграма на Папи около 3:00 часа през нощта, а 7 часа по-късно го нямаше. Миналата година Гери-Никол се похвали, че пуши трева в деня на канабиса. \r\n \n\t\t\t\t\t\t", "date": "2018.08.15", "title": "Спипаха и Тита да пафка трева"}
{"url": "http://www.bnews.bg/article/246996-agentsiyata_po_lekarstvata_e_s_nov_shef", "text": "\n Богдан Кирилов е новият изпълнителен директор на Изпълнителната агенция по лекарствата (ИАЛ), съобщиха от правителствената пресслужба. \r\n\r\n От ноември 2017 г. до момента той е зам.-директор на (ИАЛ). Досегашният шеф на агенцията – проф. Асена Стоименова, напуска по собствено желание, за да стане съветник на здравния министър в областта на лекарствената политика. \r\n\r\n Богдан Кирилов е завършил „Фармация“ във Фармацевтичен факултет, Медицински университет – София. Има специалност „Обществено здраве и здравен мениджмънт“ от Факултета по обществено здраве.ю \r\n \n\t\t\t\t\t\t", "date": "2018.08.15", "title": "Агенцията по лекарствата е с нов шеф"}
{"url": "http://www.bnews.bg/article/246997-ot_petak_klientite_na_zk_olimpik_sa_bez_grazhdanska_otgovornost", "text": "\n От днес системата, която следи „Гражданската отговорност”, позволява сключването на втора гражданска отговорност за клиентите на ЗК „Олимпик”. От петък те остават без задължителната полица. \r\n\r\n Ощетените, които чакат да им се платят щети, след вече случили се катастрофи, ще трябва да си ги поискат от кипърския гаранционен фонд, обясниха от Асоциацията на застрахователите у нас. \r\n\r\n Онези, които ще платят гражданска отговорност или друг тип застраховка за втори път, ще чакат да приключи юридически фалитът в Кипър и да се надяват да им бъдат върнати пари.  \r\n\r\n Пред bTV ликвидаторът съобщи, че това ще стане през септември, колко пари ще получат клиентите зависи от това колко са активите в компанията. \r\n\r\n „Ако си представите фалит на български застраховател, оперирал в Европа, в крайна сметка българският гаранционен фонд е този, който ще плати извън границите на България. Същото е и със ситуацията в Кипър, но с обратен знак. Кипър има ангажимент да поеме тези щети”, каза в предаването „Тази сутрин” Светла Несторова, председател на Асоциацията на българските застрахователи. \r\n\r\n От Асоциацията прогнозираха и възможно двойно увеличение на полицата. \r\n\r\n Според тях сред причините за срива на „Олимпик” може да се окаже и цената на „Гражданска отговорност”. \r\nСлед като Върховният касационен съд разшири обхвата на близките, които могат да искат обезщетение след катастрофи, ще се наложи ново двойно поскъпване на полиците. \r\n \n\t\t\t\t\t\t", "date": "2018.08.15", "title": "От петък клиентите на ЗК „Олимпик” са без „Гражданска отговорност”"}
{"url": "http://www.bnews.bg/article/246979-mara_otvarachkata_krade_idei_ot_svetlana_gushterova", "text": "\n Мария не жали средства, когато трябва да зарадва дъщеря си Мария. \r\n\r\n Днес двете празнуват имен ден, а още вчера малката бе затрупана от рози от майка си. Не став дума обаче за традиционни букети, а за много модерните напоследък мечета от малки рози, който изглеждат като играчки. \r\n\r\n Мария неведнъж е споделяла, че винаги спазва традициите и обичаите на Голяма Богородица, но явно е отворена и за новото, след като се е решила да даде поне 300 лева за трите мечета. Цената на всяко едно е около 100 лева, затова си ги позволяват предимно заможни господа като подарък за техните половинки. По ирония на съдбата една от първите, която се похвали с подобно мече бе сегашната госпожа Гущерова, тогава още Светлана Василева, пише Хотнюз. \r\n \n\t\t\t\t\t\t", "date": "2018.08.15", "title": "Мара Отварачката краде идеи от Светлана Гущерова"}
{"url": "http://www.bnews.bg/article/246976-yavor_baharov_gadzheto_na_yahta", "text": "\n Лудо влюбен в новата си изгора е актьорът Явор Бахаров. Звездата от „Стъклен дом” се наслаждава на слънчева ваканция край морето като води гаджето си дори на разходка с яхта. Двамата се радват като деца на свободното време в открити води и изглеждат по-влюбени от всякога. Щастливата двойка е отседнала в курорта Лозенец, но не се задържа дълго там. Двамата не пропускат да документират всеки прилив на радост и да затворят устите на своите недоброжелатели, които наскоро дори пуснаха слух, че вече не са заедно, пише „България днес”. \r\n\r\n Актьорът и екранната Поля от „Скъпи наследници” са заедно отдавна. Познават се от близо 15 години, но едва сега се събират като двойка. Преди около две години излезли заедно на по чашка и от там — насетне нещата тръгнали към сериозни отношения. Отскоро те живеят в обща квартира, а връзката им е толкова силна, че вече говорят за брак. Рая Пеева обаче все още не е отказала съвсем Бахаров от лудите купони по мъжки. Наскоро актьорът отишъл на купон до Мадрид с Бойко Кръстанов. Преди това си устроили рейд чак до Колумбия, при това пак без дамите. \r\nЗаради партито веднага тръгнаха клюки, че Рая и Явор са разделени, но само преди дни те опровергаха мълвата. Напук на слуховете, че Бахаров е съкрушен от брака на бившата си Луиза Григорова, актьорът сияе до новата си приятелка. Той дори намери начин да й се реваншира за мъжкия купон в Испания, като я поглези на почивка с луксозна яхта. \r\n \n\t\t\t\t\t\t", "date": "2018.08.15", "title": "Явор Бахаров гаджето на яхта"}
{"url": "http://www.bnews.bg/article/247003-idva_vremeto_gerb_i_borisov_da_se_izmakvat_otnovo_ot_vlastta", "text": "\n \r\nИдва времето ГЕРБ и Борисов да се измъкват отново от властта. Нанасят се поредица силни, да не кажа смъртоносни удари по коалицията „Обединени патриоти“. Тя вече е в клинична смърт, разпада се и управленската коалиция, заяви политологът проф. Александър Маринов. \r\n\r\n Въпросът е кой тласка Сидеров в тази посока. Единият възможен отговор, който изглежда малко вероятен, е това да са сили външни на правителството, които искат да го съборят. Втората възможност, което аз отдавна прогнозирам, е, че идва времето ГЕРБ и Борисов да се измъкват отново от властта, както го правят винаги досега. Трябва им повод. Поводът вероятно ще бъде отново невъзможността да управляват заради партньорите, тъй като те са се разпаднали, изпокарали и не може вече да се управлява. Тази логика изцяло обслужва намеренията на Борисов да се измъкне. Той никога не е изкарвал докрай управление и сега още по-малко ще има намерение да го изкара, защото нещата не са добре. Сидеров върши тази работа, а той на какво разчита, не ми е ясно, коментира още той пред БНР. \r\n\r\n Политологът смята, че скоро ще трябва да се отговаря на много тежки въпроси и е по-лесно да се излезе от управлението. \"Реалното положение е много по-различно от розовите сънища и отчети на правителството\", категоричен е той. \r\n\r\n Според проф. Маринов е вярно твърдението, че кризата в държавността и институциите е докарала криза в Търговския регистър: \r\n\r\n „Едната версия е, че са изгорели дисковете, има и други версии, които циркулират. Това е само един пример как към сложни въпроси се подхожда елементарно, примитивно, все едно че завъртаме крушка на полилея. Колкото по-сложни са механизмите за управление на държавата, толкова по-сериозни изисквания има към тези, които ги ръководят. Сравненията на министър-председателя са много елементарни. Предназначението на Строителния надзор е едно. В случая става дума за управленски и политически контрол, тъй като имаме цяла Агенция „Електронно управление“. \r\n\r\n \"Защо сега, след като е избухнала такава криза, трябва да се направи подобен одит? За да се отива към електронно управление, за да се внедряват тези различни онлайн услуги, нали трябва един предварителен одит, който да установи какво е наличното състояние и доколко можем да си позволим или сме готови за такива практики. С една дума – нашата държавност е едно лустро – фино, тънко лустро, а под него е прогнило. Нищо чудно утре да се случи нещо подобно на второ и на трето място, то непрекъснато се случва в различни области. Защо тази гениална идея на Борисов да важи само за обществените поръчки за електронно управление. Навсякъде това е валидно съображение – че най-ниската цена се превърна в една вратичка за далавери“, коментира проф. Маринов. \r\n\r\n По думите му най-важно е качеството и обществото е готово да плаща, стига да плаща за качество и надеждност. \r\n \n\t\t\t\t\t\t", "date": "2018.08.15", "title": "Идва времето ГЕРБ и Борисов да се измъкват отново от властта"}
{"url": "http://www.bnews.bg/article/246998-siderov_obvini_simeonov_che_reketira_sas_svoi_rodnina_ot_rzi_burgas_morskiya_biznes", "text": "\n \r\nОставката на шефа на РЗИ-Бургас поиска лидерът на парламентарната група на Обединени патриоти Волен Сидеров. Причината е, че той бил роднина на Валери Симеонов. \r\n\r\n Ето и какво написа Сидеров, публикуваме текста без редакторска намеса: \r\n\r\n \"Внасям писмено искане до здравния министър Кирил Ананиев, с което искам оставката на шефа на РЗИ-Бургас Георги Паздеров, заради многобройни нарушения на нормативите, по които работят здравните инспекции и за конфликт на интереси. \r\n\r\n Паздеров е в роднински връзки с вицепремиера Валери Симеонов и под негов натиск рекетира определени обекти по Черноморието, които са бизнес конкуренти на съветник на Симеонов в политическия му кабинет\", написа той. \r\n \n\t\t\t\t\t\t", "date": "2018.08.15", "title": "Сидеров обвини Симеонов, че рекетира със свои роднина от РЗИ Бургас морския бизнес!"}
{"url": "http://www.bnews.bg/article/246988-sasht_udvoyavat_voyskite_v_norvegiya_do_granitsata_s_rusiya", "text": "\n САЩ ще удвоят контингента си от пехотинци в Норвегия в съответствие с план, който е обявен още през юни, съобщи норвежкото военно министерство, цитирано от \"Ройтерс\". \r\n\r\n Планът за увеличаване на броя на пехотинците в Норвегия от 330 на 700 и придвижването им в близост до границата с Русия предизвика остра реакция от Москва, която нарече действията \"недружелюбни\". \r\n\r\n Правителството в Осло, което е обезпокоено след руското анексиране на Крим през 2014 г., уверява, че увеличеното американско присъствие е само с тренировъчна цел и не трябва да бъде тълкувано като военна ескалация. \r\n\r\n Пехотинците по план трябваше да напуснат Норвегия до края на тази година, след като първият контингент пристигна през 2017 г. за военно обучение в зимни условия. Това са и първите чуждестранни войски в Норвегия от Втората световна война. \r\n\r\n Външният министър на скандинавската страна Ине Ериксен Сорейде успокои, че решението не представлява установяване на постоянна военна база на САЩ в държавата и не е насочено към Русия. \r\n\r\n Ротацията на сили ще продължи до пет години в сравнение с първоначалната информация, че ще бъде за шест месеца от началото на 2017 г. През юни беше взето решение за удължаването й. \r\n \n\t\t\t\t\t\t", "date": "2018.08.15", "title": "САЩ удвояват войските в Норвегия до границата с Русия"}
{"url": "http://www.bnews.bg/article/247001-s_badeshtite_prihodi_ot_tol_sistemata_borisov_zapochva_remonti_na_mostovete_no_shte_stroi_i_magistralite", "text": "\n Всички мостове от пътната и железопътната инфаструктура да се ремонтират едновременна е заръчал премиерът Бойко Борисов на заседанието на правителството в сряда. До една седмица трябва да бъде предложно решение как да се осигурят средства за това. Според Борисов парите може да дойдат от целеви заем, който евентуално да се връща през постъпленията от несъществуващата още топ система. \r\n\r\n За заръката на премиера се разбра от разпространена от правителствения пресцентър стенограма от заседанието на кабинета. От нея не става ясно какво точно е провокирало Борисов да повдигне темата, но тя се пуска в общественото пространство ден, след като рухна мост от магистрала в Италия. \r\n\r\n Премиерът нарежда на регионалният министър Николай Нанков “да ми подготвиш решение и не един по един да ги правим, а едновременно да врезнем и да ги правим всички мостове- дали да се търси заем през Българската банка за развитие, дали през финансите(Министерство на финансите-б.а.), говорете за целево да се изпратят.” \r\n\r\n От стенограмата става ясно, че според регионалния министър Николай Нанков 211 моста по пътищата в страната са в лошо състояние и трябва да се ремонтират.  В това число влизат и 17 съоръжения, които са част от магистралите. Той обяснява, че повечето от тях са строени преди 35- 40 години, а през последните години се правят ремонти на част от съоръженията по аутобаните. \r\n\r\n Нанков припомня, че мостовете по магистралите и първокласните пътища са обследвани, за тях има проекти и ремонтите им може да започнат бързо. По –късно при откриване на път във Варненско Нанков обясни, че само за поправката на 17-те моста по магистралите трябват 130 млн.лева. \r\n\r\n Транспортният министър Ивайло Московски се включи в разговора по време на правителственото заседание, за да предложи да се търсят пари за поправка не само на пътните, но и на железопътните мостови съоръжения. \r\n\r\n След таз вметка Борисов нарежда на Московски и нанков да седнат с финансовия министър Владислав Горанов и да намерят начин за финансиране на ремонтите. \r\n\r\n “Аз искам да свършим работа, защото от празнодумци ми е омръзнало, да тръгнем да обясняваме, че 45 години не са пипаи е безмислено. Така че, и двете министерства да подготвят и всичко да започне да се отремонтира и да се укрепва. Ние строим нови съоръжения, пак казвам, но никой няма да излезе от тези пред  нас и да каже:”Ние сме виновни”. Защото вместо преди 20 години да отремонтират този мост, преди 25, преди 15, никой няма да поеме тази отговорност”, казва премиерът и добавя:”Затова подгответе се и за сряда, ако трябва целеви заеми, след това ТОЛ системата да ги връща, или целево да търсим пари от бюджета , това искам навсякъде да се влезе и да се ремонтира”. \r\n\r\n Ремонтът на мостовете е поредният разход, за който правителството обяснява, че може да се паеме от приходите от бъдещата тол система. Досега тя е посочвана като източник на средства за доизграждане на магистрали, за ремонти на пътища, за пълнене на дупки, а сега и за поправка на пътни и железопътни мостове. \r\n\r\n В темата за мостовете се включи и вицепремиерът Валери Симеонов, който парви забележка, че не трябва да се създава “впечатлението да катастрофичност и че, едва ли не, тези съоръжения не са поддържани.” “напротив достатъчно показателен е фактът, че до момента нямаме пътно съоръжение, което да е повредено, което означава, че се работи и плановите ремонти си вървят, и че не се допускат такива ситуации, на каквито  сме свидетели примерно сега в Италия, колкото и гродно да звучи, или пък от малко по- силен валеж да бъде отнесена магистрала, както стана в Германия”, казва Симеонов. \r\n\r\n Според него липсата на подобни инциденти означав, че качеството на ремонтите до момента е добор, но просто трябва да се засили и да се оглди всичко. \r\n\r\n Думите му са изтълкувани от Борисов като съгласие за плана за ускоряване на ремонтите на мостовете. \r\n\r\n   \r\n \n\t\t\t\t\t\t", "date": "2018.08.15", "title": "С бъдещите приходи от тол системата Борисов започва ремонти на мостовете! Но ще строи и магистралите..."}
{"url": "http://www.bnews.bg/article/247002-zornitsa_daskalova_nyama_izgubena_informatsiya_ot_targovskiya_registar", "text": "\n Има 2 бекъп-а на информацията в Търговския регистър- в резервния център в столичния квартал Младост и  в Шумен. Получила съм увуруние, че няма загубена информация, съобщи на брифинг шефката на Агенцията по вписванията, към която е Търговският регистър, Зорница Даскалова. \r\n\r\n Тя посочи, че за срива са дефектирали 4 диска. Защо обаче са излезли извън строя, все още не е ясно. \r\n\r\n Тя е поръчала незабавно доклад за причините, който да бъде изготвен от фирма “Лирекс”, която поддържа Търговския регистър. \r\n\r\n Слжители на ГДБОП и ДАНС са проверили Даскалова, че няма манипулиране на информацията. Тази сутрин в 5:40 хората вече могат да правят справки за актуалното състояние на фирмите. \r\n\r\n Търговският регистър ще заработи изцяло другата седмица, но не мога са се ангажирам с по- конкретна дата, каза Даскалова. Тя се извини на всички граждани за причиненото неудобство. \r\n\r\n По повод появилите се информации, че козметично студио е спечелило обществена поръчка за надграждане на системите на Търговския регистър, Даскалова обясни, че въпросната фирма единствено имала ангажиминта за изготвянето на рекламни материали на стойност 2 000 лева. Тъй като дагаварът не бил изпълнен изцяло, било им платено само частично. \r\n \n\t\t\t\t\t\t", "date": "2018.08.15", "title": "ЗОРНИЦА ДАСКАЛОВА: Няма изгубена информация от Търговския регистър "}
{"url": "http://www.bnews.bg/article/246919-ralitsa_paskaleva_kato_istinska_printsesa_na_svatbata_na_viktor_yosifov", "text": "\n През уикенда 32-годишният ни волейболен национал Виктор Йосифов се ожени за приятелката си Виолина. Сватбата беше във Варна, а кумове - колегата му Теодор Салпаров и звездата от \"Откраднат живот\" Ралица Паскалева. \r\n\r\n След венчавката актрисата публикува снимка от празника, от която се видя, че двойката е присъствала на събитието с новородения си син Максим. Ралица написа, че за тях е огромна чест да кумуват. По-късно тя сподели още един кадър в цял ръст, на който изглежда като истинска принцеса. Паскалева е била невероятно красива в рокля с телесен цвят, която в горната си част е обсипана с перли. Салпаров избра за повода елегантен тъмен костюм и светлосиня вратовръзка. Снимка вижте \r\n \n\t\t\t\t\t\t", "date": "2018.08.15", "title": "Ралица Паскалева като истинска принцеса на сватбата на Виктор Йосифов "}
{"url": "http://www.bnews.bg/article/246981-pri_aktsii_nad_20_tona_kanabis_ozhanali_politsaite_do_momenta", "text": "\n 20 тона канабис са \"ожънали\" до този момент органите на реда, които започнаха масирана операция вчера. Открити са няколко ниви, които вече са унищожени. \r\n\r\n Операцията се провежда на територията на Кюстендил, Смолян и Благоевград със съдействието на Специализирания отряд за въздушно наблюдение на ГДГП. \r\n\r\n В Благоевградско теренът е изключително труден, достъпът е ограничен, на места непроходим за автомобили и за да бъдат открити тези ниви. Канабисът се отглежда в държавен горски фонд, в които има участъци, трудно видими дори и от хеликоптера. Затова в операцията е включен и оглед на територията с хеликоптер, поясни главен комисар Светлан Кичиков. \r\n\r\n Основно действията по откриването на засетите ниви с канабис са в труднодостъпните райони на планините Огражден, Беласица и Малашевска. \r\n\r\n Общо от началото на сезона унищоженото количество канабис възлиза на 58 тона зелена маса, от тях 48 тона са открити от граничните служители. \r\n\r\n Образувани са 27 досъдебни производства. Задържани са 12 лица, на повечето от които са с наложени парични гаранции. \r\n\r\n Според информация на полицията дрогата е предназначена за разпространение в региона и на територията на страната, но разследващите не изключват и опити за износ извън страната. \r\n\r\n Специализираната операция ще продължи докато не се \"ожънат\" всички ниви в региона, закани се главен комисар Кичиков. \r\n\r\n Припомняме, че миналата седмица премиерът Бойко Борисов лично предупреди производителите и \"жътварите\" на канабис да очакват службите.  \r\n \n\t\t\t\t\t\t", "date": "2018.08.15", "title": "ПРИ АКЦИИ! Над 20 тона канабис ожънали полицаите до момента "}
{"url": "http://www.bnews.bg/article/246963-petkanovi_chakat_bliznatsi", "text": "\n Александра Богданска и Даниел Петканов са в очакване на наследник. Това обявиха те в социалните мрежи, но ни спестиха подробността, че бебето не е едно, а цели две. Двамата съобщиха новината, че чакат бебе, като пуснаха тяхна обща снимка, на която държат снимка на плода от видеозон. Техни близки издават пред „Шоу“, че всъщност има два ембриона и след около 7 месеца Петканови ще станат родители на близнаци. Това породи съмнение, че Александра се е подложила на изкуствено осеменявавне, при което почти винаги се получават два плода. Към момента полът на бебчетата не е уточнен на 100%, но съмненията клонят към две момчета. Очаква се да видят бял свят в началото на 2019 година и вероятно ще бъдат под знака на Козирог. Алекс се е впрегнала да снима различни реклами, възползвайки се от това, че все още изглежда слаба и най-вече да задели някой лев, тъй като ги очакват и двойни разходи. \r\n  \r\n \n\t\t\t\t\t\t", "date": "2018.08.15", "title": "Петканови чакат близнаци "}
{"url": "http://www.bnews.bg/article/246982-mazh_na_29_g_e_arestuvan_zaradi_atentata_v_london", "text": "\n Един мъж е арестуван по подозрения за терористични престъпления, след като кола се блъсна в заграждения пред британския парламент във вторник сутринта. \r\n\r\n Арестуваният се казва Салих Катер, британски гражданин на 29 години, роден в Судан. Той е бил отведен за разпит. \r\n\r\n Скотрант Ярд съобщават, че мъжът е бил арестуван по подозрения за опит за убийство. \r\n\r\n Трима души бяха ранени вчера след като кола мина през колоездачи и пешеходци в близост до метростанция Уестминстър в сутрешния час пик. \r\n\r\n Заподозреният се вярва, че е живеел в апартамент на първия етаж, над търговски обект в Бирмингам до преди 4 месеца, когато се мести в северно лондонско предградие. \r\n\r\n Според съседите му той е един тих мъж, който често посещава интернет кафенета и близките барове за наргиле, които се намират на улица Стратфорд. \r\n\r\n Местен жител на име Ахмед Абди го описва като човек, който \"никога не говори с никого\" и добавя, \"познах го от снимките по новините и бях шокиран\".  \r\n \n\t\t\t\t\t\t", "date": "2018.08.15", "title": "Мъж на 29 г. е арестуван заради атентата в Лондон"}
{"url": "http://www.bnews.bg/article/246983-politsay_chuchelo_pazi_selo_ot_agresivni_shofyori", "text": "\n Кмет на видинско село реши да се справи с джигитите на пътя  и направи полицай с подръчни материали. Ефектът е голям, хората се плашат, намалят скоростта, а някои дори и се снимат с полицая. \r\n\r\n Отскоро Пешо е полицаят в малкото белоградчишко село Протопопинци. Там постоянно полицай няма, но за сметка на това си имат  права и гладко асфалтирана отсечка, която преминава през цялото село. \r\n\r\n „Карат като на скоростна отсечка с над 100 километра в час”, разказва Евгения Тодорова, жител на село Протопопинци. \r\n\r\n За да не фучат, кметът на селото решил сам да се справи с проблема. \r\n\r\n „Никой не му е зор, че има възрастни хора, че има много деца, особено сега през лятото, които играят тук по пътя”, заявява Ваньо Тодоров - кмет на село Протопопинци. \r\n\r\n И си направил полицай- от старо тротоарно кошче за тяло, пластмасова бутилка за врат и малко подръчни материали. \r\n\r\n „Всеки даде кой каквото има от хората и го облякохме. С двама, трима приятели го направихме. Преди бях му сложил каска, а сега го повишихме и му сложих фуражка”, разказва Тодоров. \r\n\r\n Изкуственият полицай струвал на кмета почти колкото един хляб. \r\n\r\n „Жилетките само 1,50, където е купих. Другото от хората го събрах. Знаех от хората, кой, какво има и сега и палка му намерихме”, обяснява кметът. \r\n\r\n Засега на полицая му откраднали само очилата. \r\n\r\n „Имаше слънчеви очила, но ги откраднаха една нощ. Спря един джип, черен, около 50 хил. лева, но човекът сигурно не е имал 1,50 да даде за очила и ги открадна”, разказва Ваньо Тодоров. \r\n\r\n А нестандартна мярка дори вече дава положителен ефект. \r\n\r\n „Карат бързо и щом го видят, бият спирачки и минават тук с 20 км, слагат колани и всички са изрядни”, разказва кметът. \r\n\r\n Освен като превантивна мярка, изкуственият полицай се превърнал и в атракция. \r\n\r\n Идеята на местните е, след изкуствения полицай да си направят и камера, отново с подръчни материали. \r\n \n\t\t\t\t\t\t", "date": "2018.08.15", "title": "Полицай чучело пази село от агресивни шофьори "}
{"url": "http://www.bnews.bg/article/246984-germaniya_vavezhda_treti_pol", "text": "\n Германското правителство одобри днес въвеждането на трети пол в официалните регистри, като човек ще има възможност да се вписва като \"различен\", предаде Асошиейтед прес. \r\n\r\n През ноември Федералният конституционен съд постанови, че трябва да се разреши хора да бъдат вписвани в регистрите нито като жени, нито като мъже, и нареди на властите или да въведат възможност за посочване на трети пол, или изобщо да премахнат графата \"пол\". \r\nРешението беше по дело, заведено от ищец, чието искане в данните за него в регистъра на ражданията полът му да бъде променен от \"женски\" на \"интерсексуален/различен\" или \"различен\" не било удовлетворено. \r\n\r\n Досега единствената друга възможност беше квадратчето за пол да се остави празно, отбелязва АП. \r\n\r\n Днешното решение да бъде добавено квадратче за трети пол с формулировката \"различен\" в регистъра на ражданията изисква и парламентарно одобрение. \r\n\r\n Министърът по въпросите на семейството Франциска Гифай, която е представител на левоцентристите - по-малкия партньор на консерваторите в управляващата коалиция - заяви, че това е \"важна стъпка напред в правното признаване на хората, чиято полова идентичност не е нито мъжка, нито женска\". \r\n\r\n В съседна Австрия Конституционният съд постанови през юни, че властите трябва да позволят в официалните регистри да бъдат вписвани хора като лица с различен от мъжкия и женския пол, ако желанието им е такова. Той обаче постанови и че няма нужда да се променя съществуващото законодателство, защото в него не е изрично упоменато, че полът на хората трябва да бъде мъжки или женски, отбелязва АП. \r\n \n\t\t\t\t\t\t", "date": "2018.08.15", "title": "Германия въвежда трети пол"}
{"url": "http://www.bnews.bg/article/246969-kali_i_kolezhkite_mi_peyat_piyani_no_ne_si_priznavat", "text": "\n Фолкпевицата Кали разкри, че като по-млада често е излизала да пее подпийнала . Вече обаче не си позволява подобни волности. \r\n„Много отдавна не си позволявам да бъда пияна по време на участия. Като по-млада ми се е случвало да пийна повече и да не мога да контролирам себе си“, признава певицата. Тя твърди, че много нейни колежки също пеят почерпени, но не си признават, пише „България Днес“. \r\n \n\t\t\t\t\t\t", "date": "2018.08.15", "title": "Кали: И колежките ми пеят пияни, но не си признават!"}
{"url": "http://www.bnews.bg/article/246977-sled_tragediyata_v_genua_211_balgarski_mosta_sa_za_remont", "text": "\n Министерствата на транспорта и на благоустройството трябва в близките дни да предложат вариант, при който да се започне едновременен ремонт на голяма част от пътната и транспортна инфраструктура у нас. Това разпорежда премиерът Бойко Борисов на министрите Николай Нанков и Ивайло Московски на днешното правителствено заседание, става ясно от разпространената стенограма. \r\n\r\n Коментарите в Министерския съвет идват на фона на падналия вчера виадукт в Генуа, който отне живота на десетки хора. \r\n\r\n „Откакто са построени в България мостовете не бяха ремонтирани по магистралите, имаме по над 120 метра високи мостове и в момента продължаваме да ги укрепваме и да им правим основни ремонти, по „Тракия“ и по „Витиня“ те са по план. Искам да ми подготвиш решение и не един по един да ги правим, а едновременно да влезем и да ги правим всички мостове”, казва премиерът на строителния си министър. \r\n\r\n Нанков отбелязва, че 211 моста у нас се нуждаят от ремонт, като сред тях са и половината (17) от тези, през които минават автомагистрали. Московски допълва, че в подобно положение е голяма част от аналогичната инфраструктура, използвана от железниците. \r\n\r\n Темата ще се обсъжда и на заседанието на кабинета след седмица, като Борисов предлага ТОЛ системата да връща парите от евентуален заем или пък да се заделят целево пари от бюджета. \r\n\r\n „Да знаем, да се влезе, и хората да знаят, че тези огромни съоръжения се правят. Да благодарим на тези които са ги направили 80-та година или 85-та, защото са добре направени. Да се ядосаме на тези, където не са ги поддържали през годините”, разпорежда Бойко Борисов. \r\n \n\t\t\t\t\t\t", "date": "2018.08.15", "title": "След трагедията в Генуа: 211 български моста са за ремонт"}
{"url": "http://www.bnews.bg/article/246978-turtsiya_nalozhi_mita_na_sasht", "text": "\n Турция с ответни мерки срещу Съединените щати. Анкара рязко повиши митата върху някои вносни стоки. С цели 120 процента се увеличава налога въху автомобилите, а със 140 процента -върху алкохола. \r\n\r\n По-високи стават още митата за тютюн, козметика, ориз и въглища. \r\n\r\n Вицепрезидентът Фуат Октай нарече мерките \"отговор на преднамерените атаки на американското правителство срещу нашата икономика\". \r\n\r\n В петък президентът на Съединените щати Доналд Тръмп разпореди увеличаване на митата върху вноса на алуминий и стомана от Турция. Това беше единият от факторите, довели до рязък спад на курса на турската лира, който още не е овладян. \r\n \n\t\t\t\t\t\t", "date": "2018.08.15", "title": "Турция наложи мита на САЩ"}
{"url": "http://www.bnews.bg/article/247004-remontat_na_graf_ignatiev_e_v_pati_po_skap_ot_tozi_na_magistralite", "text": "\n Ремонтът на част от ул. “Граф Игнатиев”  ще струва 25 млн.лева. Този участък е не повече от километър и половина и ако сравним цената, с тази за километър магистрала, става ясно, че този ремонт ще излезе в пъти по- скъпо. Това заяви лидерът на БСП- софия и председател на групата на социалистите в СОС Калоян Паргов. Той цитира министър Нанков, според когото цената за километър магистрала е 3, 5 милиона евро. Това съобщиха от пресцентъра на БСП- София. \r\n\r\n “Този ремонт е ярък пример за безотговорното пилеене на обществени средства- А тези пари можеше са бъдат вложени в изграждането на досттъчно детски ясли, така че повече от 4000 родители да не бъдат в патова ситуация къде децата им да бъдат настанени за дневно отглеждане. Столичната община им е длъжник, защото те са данъкоплатци и с техните пари се пълни бъджета на София”, категоричен е Паргов. \r\n\r\n Председателят на БСП- София е убеден, че столицата има нужда от друга посока на развитие. “Очевидно е, че управлението на Йорданка Фандъкова започва да се амортизира. Пример за това е, че независимо от шумните медийни инспекции на ремонтите, след края им се налага да бъдат деремонтирани, а дори да се прави ремонт на ремонта. Явно контролът по време на строително- ремонтните работи е силно занижен”, каза Калоян Паргов. Той посочи, че напълно погрешно е цялото внимание и финансов ресурс да се средоточават само в центъра на София, а изобщо да не се инвестира в инфрструктурата в крайните квартали и жилищни комплекси. “Има квартални улици, които не са асфалтирани от времето на социализма, а горе-долу от тогава не са и мити”, констатира Паргов. \r\n \n\t\t\t\t\t\t", "date": "2018.08.15", "title": "Ремонтът на \"Граф Игнатиев\" е в пъти по-скъп от този на магистралите "}
{"url": "http://www.bnews.bg/article/246980-shterkata_na_fatik_zabi_mega_bogatash", "text": "\n Голямата дъщеря на покойния подземен бос Филип Найденов-Фатик най-сетне намери любовта. Александра Тюркмен има сериозна връзка с богат французин на име Албърт Виньо, научи единствено „Галерия“ от свои сигурни източници. \r\n\r\n Ал, както го наричат приятели, от години живее в Ню Йорк, където се занимава с хедж фондове. От няколко години е финансов директор във фонд за здравно обслужване с баснословно годишно възнаграждение. \r\n\r\n Освен с тлъстия си портфейл, Ал може да се похвали и с привлекателна външност на фотомодел. Той е само с няколко години по-възрастен от Алекс и е луд по нея, твърдят нейни приятелки. \r\n\r\n Тюркмен обаче се старае да запази връзката си извън публичното пространство. Мафиотската щерка веднъж вече се опари покрай авантюрата с актьора Явор Бахаров, заради когото името й редовно бе спрягано в светските хроники. След раздялата им Тюркмен се зарече никога повече връзката й да не става публично достояние. \r\n\r\n Но докато аферата й с Бахаров бе кратка, пък макар и бурна, отношенията й с Албърт доста са се задълбочили. 26-годишната Алекс вече мисли за семейство и въпреки че с французина не живеят заедно, идеята не й е чужда. Единственото й притеснение било, че е твърде красив и вероятно никога няма да бъде само неин, признала Тюркмен пред приятелки. \r\n \n\t\t\t\t\t\t", "date": "2018.08.15", "title": "Щерката на Фатик заби мега богаташ"}
{"url": "http://www.bnews.bg/article/246960-tsetsi_krasimirova_se_iznese_ot_ispaniya", "text": "\n Цеци Красимирова избяга от жегата в Барселона. Бившата топ манекенка от дълго време живее в Испания. Но в най-топлия период от годината обикновено пътува за скандинавските страни, пише „България днес”. Цеци си подари екскурзия до Норвегия и Финландия, където по цял ден разглежда забележителностите. \r\nКрасимирова се радва на невероятно красиви гледки по морето и тъне в лукс, тъй като няма проблем да си го позволи. Само преди броени седмици тя бе на почивка във Фиджи, където запали мрежата с провокативни снимки. \r\n \n\t\t\t\t\t\t", "date": "2018.08.15", "title": "Цеци Красимирова се изнесе от Испания"}
{"url": "http://www.bnews.bg/article/247000-valeri_simeonov_s_lyubovnitsa_na_plazha_na_bratya_dinevi_sega_nali_razbirate_zashto_nyama_proverki_tam", "text": "\n На страницата „Неутрална България“ във Фейсбук се появиха снимки на вицепремиера Валери Симеонов със следния текст: \r\n\r\n „Валери Симеонов с любовницата си Марияна Николова (шеф на кабинета му) на плажа на братя Диневи в Св. Влас. Сега нали разбирате, защо няма проверки там?!“ \r\n\r\n \r\n\r\n afera.bg \r\n \n\t\t\t\t\t\t", "date": "2018.08.15", "title": "ВАЛЕРИ СИМЕОНОВ С ЛЮБОВНИЦА НА ПЛАЖА НА БРАТЯ ДИНЕВИ. СЕГА НАЛИ РАЗБИРАТЕ ЗАЩО НЯМА ПРОВЕРКИ ТАМ?"}
{"url": "http://www.bnews.bg/article/246968-turski_moryak_izgorya_na_korab_pri_pozhar_v_nashi_vodi", "text": "\n \r\nОкръжната прокуратура във Варна ръководи разследване на инцидент с кораб, плаващ под турски флаг, при който е загинал член на екипажа. Разследването е поето от следовател от Окръжния следствен отдел към Окръжната прокуратура и се води по член 330, ал. 3 от Наказателния кодекс. \r\nДнес, 15 август 2018 г., след полунощ, в български териториални води в района на село Крапец е възникнал пожар на борда на турски кораб. При гасенето на пожара е загинал член на екипажа. \r\nКорабът е провлачен на буксир до пристанище Варна, където следовател и инспектори от специализираното звено за разследване на морски произшествия при Министерството на транспорта ще извършат първоначалните действия по разследването. \r\n  \r\n \n\t\t\t\t\t\t", "date": "2018.08.15", "title": "Турски моряк изгоря на кораб при пожар в наши води"}
{"url": "http://www.bnews.bg/article/246970-sabraha_parite_za_lechenieto_na_d_r_irena_ivanova", "text": "\n Необходимите 20 000 лева за лечението на д-р Ирена Иванова, която на 20 юли падна от 7-ия етаж на жилищен блок в столичния жк \"Люлин\", вече са събрани. \r\n\r\n 35-годишната жена бе настанена в Централната реанимация в „Пирогов“, където лекарите все още се борят за живота й. Инцидентът с д-р Иванова предизвика вълна от съпричастност не само в социалните мрежи. Десетки хора - познати и непознати, дариха кръв, за да я спасят. \r\n\r\n Последните липсващи средства за лечението й пък бяха дарени от Асоциацията на университетските болници, чиито членове решиха да преведат по сметката на Фондация „Направи добро – Александровска“ 3000 лева, както и от Сдружението на работещите в Спешна помощ, което помогна с 1000 лева. Преди това 5000 лева преведоха и от Столичната лекарска колегия. \r\n\r\n Сега на д-р Иванова й предстоят множество операции на таза и крайниците, като събраните средства са за медицински консумативи, които не се поемат от здравната каса. Колегите й от спешното отделение на Александровска болница обаче са сигурни, че тя ще се оправи и я чакат на работа, за да се борят заедно за спасяването на други животи, както са го правили само до преди месец, съобщи Дир.бг. \r\n \n\t\t\t\t\t\t", "date": "2018.08.15", "title": "Събраха парите за лечението на д-р Ирена Иванова"}
{"url": "http://www.bnews.bg/article/246972-za_robi_li_ni_imat_avstriets_udari_kamerierka_v_zlatni_pyasatsi_globiha_go_samo_300_lv", "text": "\n Австрийски турист е задържан за нападение над камериерка в к.к. Златни пясъци. Това съобщиха от ОДМВР-Варна. \r\n\r\n На 13 август, около 10.00 часа, в хотел в КК „Златни пясъци“, 33-годишен турист от Австрия е извършил непристойни действия, изразяващи се в демонстриране на провокативно и агресивно поведение в коридора на хотела, викане спрямо служители от персонала и нанасяне на удар с ръка по врата на 51-годишна камериерка. \r\n\r\n Лицето е задържано за срок до 24 часа, материалите по случая са докладвани на прокурор при ВРП, на лицето е съставен акт по УБДХ и в съдебно заседание му е наложена наказание – глоба от 300 лева! \r\n\r\n Това е вторият подобен случай на българското Черноморие. \r\n\r\n  Шведът, който изрита камериерка в „Слънчев бряг”, си  , която му беше наложена от съда. В началото на лятото без видима причина Ралф Сундберг ритна в главата Диана Петкова в коридора на хотел в курорта. \r\n\r\n Дали и на този австриец ще му се размине така както на шведа? \r\n\r\n   \r\n \n\t\t\t\t\t\t", "date": "2018.08.15", "title": "За роби ли ни имат? Австриец удари камериерка в Златни пясъци! Глобиха го САМО 300 лв.!"}
{"url": "http://www.bnews.bg/article/246973-nacheva_zabravi_li_yaytsata_vav_vratsa_lekarite_prodalzhavat_da_nyamat_zaplati_borisov", "text": "\n Само три месеца след като във врачанската болница  , отново има протест на медиците от врачанската болница. Работещите в здравното заведение, което с над 13 милиона лева задължения, не са получавали заплати от месеци. \r\n\r\n За последно е изплатен частичен аванс за юни. \r\n\r\n От ръководството обещаха пари до петък и обявиха, че се прави всичко възможно за стабилизиране на дейността на лечебното заведение. „Всеки ден едно и също – лъжи, лъжи и само лъжи, а ние си работим, болницата е пълна” – не скри възмущението си хирургичната сестра Елеонора Колева. \r\n\r\n Медиците споделят, че се чувстват унизени, предаде БТВ. \r\n\r\n Припомняме, че през май т.г.   След това шефът му Борисов го нахока: „И на теб от февруари да ти спрем заплатата и ти ще си недоволен, оправете този проблем”, разпореди още Борисов. \r\n\r\n Видно е, че проблемът изобщо не е оправен. Времето мина, може и да забравят. Сметките и токът не забравят, г-н Борисов. \r\n \n\t\t\t\t\t\t", "date": "2018.08.15", "title": "Начева, забрави ли яйцата във Враца? Лекарите продължават да нямат заплати, Борисов!"}
{"url": "http://www.bnews.bg/article/246975-mis_silikon_nalazi_zvezda_na_payner", "text": "\n Явно на миската Виктория Петрова й е писнало да се занимава с дърти богати чичковци, които й създават само проблеми. \r\n\r\n Миналата вечер на десетото издание на конкурса Мис Силикон моделката се залепи за младата звезда на Пайнер Арти. Въпреки, че беше член на журито, силиконката през цялата вечер демонстрираше близост с изпълнителя, което личи и от кадри публикувани на стената й в социалната мрежа. \r\n\r\n Припомняме, че Мис Силикон бра доста ядове с ревнивата съпруга на богат любовник, която дори я шамароса пред собственото й студио в центъра на София. След резила Вики се закани, че ще заведе дело заради унижението. \r\n \n\t\t\t\t\t\t", "date": "2018.08.15", "title": "Мис Силикон налази звезда на Пайнер"}
{"url": "http://www.bnews.bg/article/246957-rachkov_potvardi_za_parvi_pat_da_zaedno_sme_s_mariya", "text": "\n Мария Игнатова и Димитър Рачков се събраха \r\n\r\n Новината разкри Маги Халваджиян, който първи пусна в интернет профила си снимка, на която ясно се вижда как един срещу друг освен родата му, Гала и Стефан седят Рачков и Игнатова. \r\n„Да, заедно сме с Мария в Италия!“, сподели и самият Рачков, който видимо грее от щастие, че двамата са отново заедно, пише „България Днес“. \r\n„Този път намирисва на сватба“, коментират приятели близки до двойката. Преди година Рачков обяви в официално  писмо до медиите, че се разделят с Мария, без да назове причина. Продуцентът Джуди Халваджиян не можел да се примири с публичната раздяла, която била негативна реклама за ‚Господари на ефира“. Той не губил и секунда и започнал да обработва Митко да прибере любимата си обратно. Не се отказвал да го води в чужбина само и само да може двамата спокойно да обсъдят създалата се ситуация. И ето, че успя. \r\n \n\t\t\t\t\t\t", "date": "2018.08.15", "title": "Рачков потвърди за първи път: Да, заедно сме с Мария!"}
{"url": "http://www.bnews.bg/article/246959-gadzheto_na_krisko_go_sasipva_ot_revnost", "text": "\n Гаджето на Криско не му дава и миг спокойствие. Брюнетката Цветелина е неотлъчно до рапъра по време на всичките му участия на морето. Цветелина изобщо не харесвала младите фенки на Криско, които пърхат около него и не пропуска участие в нощен клуб на любимия си, пише „България днес”. \r\nЯвно нещо се е случило между двамата, защото доскоро мацето, което е стюардеса, си летеше със самолетите, без да я е грижа, къде пее Криско. Сега положението е различно и любимата на музиканта не го изпуска от поглед. При нито едно участие. \r\n  \r\n \n\t\t\t\t\t\t", "date": "2018.08.15", "title": "Гаджето на Криско го съсипва от ревност "}
{"url": "http://www.bnews.bg/article/246974-genua_podpali_kabineta_nashite_mostove_na_kolko_godini_sa_211_mosta_se_nuzhdayat_ot_remont", "text": "\n След страховития трагичен инцидент в Генуа вчера, където виадукт се срути и уби, и рани десетки граждани, кабинетът на Борисов се сети, че у нас със страшна сила виси същата огромна опасност. \r\n\r\n У нас мостовите съоръжения са на по 40 г., твърди министърът на регионалното развитие Николай Нанков. Явно темата доста е стреснала управляващите, защото Нанков е  дошъл подготвен за днешното заседание на МС. Като се има предвид как строят и след месец построеното от тях се нуждае от следващ ремонт, със сигурност изобщо не поглеждат старите съоръжения. \r\n\r\n Бойко Борисов разпореди на министрите Николай Нанков и Ивайло Московски да предложат решение, което да дава възможност ремонтите на мостовете по пътната и транспортна инфраструктура да се реализират едновременно. \r\n\r\n Ето и пълния текст на стенограмата по тази тема от заседанието на кабинета: \r\n\r\n \"БОЙКО БОРИСОВ: Нанков, знаете откакто са построени в България мостовете не бяха ремонтирани по магистралите, имаме по над 120 метра високи мостове и в момента продължаваме да ги укрепваме и да им правим основни ремонти, по „Тракия“ и по „Витиня“ те са по план. Искам да ми подготвиш решение и не един по един да ги правим, а едновременно да влезем и да ги правим всички мостове - дали да се търси заем през ББР, дали през финансите, говорете за целево да се изпратят. Кои години са правени? \r\n\r\n \r\n\r\n Миналата година отремонтирахме 7 мостови съоръжения по „Хемус“ и по „Тракия“, в момента 5 планово извършваме, но нямаме осигурено финансиране. Споменах 17 мостови съоръжения са в лошо състояние. Много често не сме разбирани и от шофьорите, ние го правим разбира се за тяхна безопасност, за безопасност на българските граждани, за това, че правим ремонти на долното строене, на колоните на мостовете, където арматурата е корозирала, нуждаят се от основно подменяне на арматура, на бетонните постаменти. Примерът с „Тракия“, примерът с „Хемус“ на моста на Коренишки дол, който в момента отремонтираме. Те виждат, че няма работници отгоре по автомобилните платна, критикуват ни, но ще ни разберат. Паралелно с това изнасяме тежкото движение от „Хемус“ сме спрели тежкотоварното движени, тъй като конструктивните ….. \r\n\r\n БОЙКО БОРИСОВ: Те когато правят основите на моста няма как да пуснем движението по магистралата. \r\n\r\n НИКОЛАЙ НАНКОВ: Абсолютно. \r\n\r\n БОЙКО БОРИСОВ: Второ, ремонтите на тези съоръжения са изключително скъпи и за фирмите, защото самите работници, които трябва да работят на 90, 100 и 80 метра височина да ги укрепват и да работят е много сложна специфична дейност и много трудно се намират специалисти да го правят това. \r\n\r\n ИВАЙЛО МОСКОВСКИ: Господин премиер, ако е възможно да предложа, освен съоръженията по пътната инфраструктура, да бъдат добавени по принцип съоръженията в транспортната инфраструктура, защото същият казус, който коментира колегата Нанков за виадуктите и мостовите в пътната инфраструктура, стои и в железопътната. \r\n\r\n \r\n\r\n \r\n\r\n \r\n\r\n Ние строим нови съоръжения, пак казвам, но никой няма да излезе от тези преди нас и да каже: „Ние сме виновни“, защото вместо преди 20 години да отремонтират този мост, преди 25, преди 15, никой няма да поеме отговорност. \r\n\r\n \r\n\r\n НИКОЛАЙ НАНКОВ: Хубаво е господин премиер, освен че ремонтирахме 2016-та и 2017-та и тази година планово мостови съоръжения по автомагистралите. Хубаво е, че за всички мостови съоръжения по автомагистралите и пътищата от първи клас имаме и конструктивни обследвания направихме през 2017 година и тази година и работни проекти и можем да влезем още другата седмица. \r\n\r\n В сряда ще имате график и ще имате механизъм, по който ще стартираме и ще осигурим финансирането. \r\n\r\n БОЙКО БОРИСОВ: В понеделник още искам с Московски и Горанов да седнете това да ми го отработите и в понеделник да ми го докладвате. В сряда трябва да вземем решението на Министерски съвет, а до понеделник трябва да имаме решението как да стане. \r\n\r\n НИКОЛАЙ НАНКОВ: Ще сме готови. \r\n\r\n БОЙКО БОРИСОВ: Симеонов! \r\n\r\n ВАЛЕРИ СИМЕОНОВ: Не искам да се създаде впечатлението, за катастрофичност и, че едва ли не тези съоръжения не са поддържани. Напротив достатъчно показателен е фактът, че до момента нямаме пътно съоръжение, което да е повредено, което означава, че се работи и плановите ремонти си вървят, и че не се допускат такива ситуации, на каквито сме свидетели примерно сега в Италия, колкото и грозно да звучи, или пък примерно от малко по-силен валеж да бъде отнесена магистрала, както стана в Германия. Такива случаи в България няма, което означава, че качеството на ремонтите до момента е добро, но просто трябва да се засили и да се огледа всичко. \r\n\r\n БОЙКО БОРИСОВ: Не си против, това да го ускорим. \r\n\r\n ВАЛЕРИ СИМЕОНОВ: Така че все пак в България има много добра традиция по отношение на строителството, не само на пътното, но и на жилищното и точно по тази причина ние нямаме и поражения примерно при земетресения и т.н., нека да си го отчетем това. \r\n\r\n БОЙКО БОРИСОВ: Колегата Симеонов подкрепя нашето решение да ускорим тези ремонти, за да сме спокойни за всички. \r\n\r\n Това че, сме направили повече от всички досега взети заедно по укрепването и ремонтите е факт и не сме допуснали, но да стартираме и да влезем и на другите места, а да не чакаме догодина януари или март, когато им идва срока и плана. Да знаем, да се влезе, и хората да знаят, че тези огромни съоръжения се правят. \r\n\r\n Да благодарим на тези които са ги направили 80-та година или 85-та, защото са добре направени. Да се ядосаме на тези, където не са ги поддържали през годините и сега ние да ги доосигурим тези, които ни остават, а да не чакаме сроковете на плановите ремонти. Това решение взехме. \r\n \n\t\t\t\t\t\t", "date": "2018.08.15", "title": "Генуа подпали кабинета: Нашите мостове на колко години са? 211 моста се нуждаят от ремонт!!!"}
{"url": "http://www.bnews.bg/article/246967-barekov_vlastta_dokoga_shte_vdiga_ramene_za_izgubenite_spestyavaniya_na_balgarite", "text": "\n Пълното безхаберие на властта когато става дума за изгубените спестявания на българите, в конкретния случай с тези 200 000 души, които са сключили застраховки с фалиралата ЗК \"Олимпик\" предизвика резонния коментар на евродепутата Николай Бареков: \r\n\r\n \"По  повод фалита на ЗК \"Олимпик\" и \"законовата дупка\". Ако фалира чужда банка с български клон, пак ли властта ще вдига рамене за спестяванията на хората?\". \r\n\r\n Нелепата ситуация коментира и Николай Димитров в социалната мрежа Фейсбук: \r\n\r\n \"В КФН кой ще подаде оставка, че под носленцата им източваха застрахователна комnания с милиони от няколко години насам, а от правната комисия кой ще бъде обвиняем за това, че създаде законов капан в България да действа застраховател, който да е четвърти по брой сключени застраховки, по гражданска отговорност на автомобилистите, а да не бъде регулиран от КФН? Делата, щетите и ненастъпилите застрахователни събития за общ размер от 200 000 000 лв. Кой и как ще ги регулира?\" \r\n\r\n   \r\n \n\t\t\t\t\t\t", "date": "2018.08.15", "title": "Бареков: Властта докога ще вдига рамене за изгубените спестявания на българите?"}
{"url": "http://www.bnews.bg/article/246966-zapochva_natsionalnata_antispin_kampaniya", "text": "\n От днес започва лятната Национална антиспин кампания, която ще продължи месец. Всяка от регионалните здравни инспекции разкрива пунктове за безплатно и анонимно изследване за коварния вирус. \r\n  \r\nПланирани дейности от 28-те Регионални здравни инспекции във връзка с провеждането на лятна антиспин кампания в периода 15 август - 15 септември 2018 г. \r\n\r\n 90 на сто от новорегистрираните с ХИВ у нас тази година са се инфектирали по сексуален път. Едва в 9 на сто от случаите заразата е осъществена при инжекционна употреба на наркотици, съобщиха от здравното министерство. Оказва се, че в България разпространението на вируса е двойно по-ниско, в сравнение със средното за Европа. \r\n  \r\nПочти половината от инфектираните през 2018 година са във възрастовата група между 30 и 39 години, запазва се и тенденцията в съотношението между серопозитивните мъже и жени - 6 към 1. \r\n \n\t\t\t\t\t\t", "date": "2018.08.15", "title": "Започва националната антиспин кампания"}
{"url": "http://www.bnews.bg/article/246958-erdogan_otvarna_na_udara_povishi_mitata_na_vnosni_stoki_ot_sasht_tyutyun_avtomobili_i_alkohol", "text": "\n Турция рязко повиши митата върху някои внасяни от САЩ стоки, в това число пътнически автомобили, алкохол и тютюн, съобщи днес турският държавен вестник, цитиран от Ройтерс. \r\n\r\n С указ, подписан от президента Реджеп Тайип Ердоган, се повишава със 120% митото върху автомобилите, със 140 на сто - върху алкохолните напитки, а с 60 на сто - върху тютюна на листа. Увеличават се също митата и върху козметиката, ориза и въглищата. \r\n\r\n Турската валута падна под психологически важната граница от 6 лири за щатски долар тази сутрин. В един момент тя се разменяше за 5.9652 за един долар. \r\n\r\n Това все още е изключително слаба позиция в сравнение с преди четири месеца, когато един долар се разменяше за 4 лири. \r\n\r\n В последните 5 дни турската лира се обезцени с 14% спрямо долара; с 25% за един месец; 36% за три месеца и 71% за година. \r\n\r\n   \r\n \n\t\t\t\t\t\t", "date": "2018.08.15", "title": "Ердоган отвърна на удара: Повиши митата на вносни стоки от САЩ - тютюн, автомобили и алкохол"}
{"url": "http://www.bnews.bg/article/246962-britanskite_sluzhbi_razkriha_koy_e_atentatorat_ot_london", "text": "\n Британските власти официално съобщиха името на мъжа, който вчера се вряза с автомобила си в защитните заграждания на парламента в Лондон, ранявайки трима души. Това е 29-годишният Салих Хатер, британски гражданин, от судански произход, предаде БНР. \r\n\r\n Хатер все още е в полицейски участък в Южен Лондон, където е разпитван. Междувременно полицията продължава да претърсва три адреса в Бирмингам и Нотингам в рамките на разследването, което бе поето от Отдела за борба с тероризма. Салих Хатер не е познат на тайните служби, но за него има информация в полицията в Бирмингам, където е живял. Скотланд ярд продължава да разследва инцидента като терористичен акт. \r\n\r\n Салих Хатер е пристигнал в Лондон от Бирмингам през нощта в понеделник срещу вторник, като е прекарал часове на различни места преди да се вреже с колата си в защитните бариери пред парламента. Трима души - пешеходци и велосипедисти - бяха ранени, двама постъпиха в болница, но по-късно бяха изписани. \r\n\r\n Политиците дадоха висока оценка на полицията за бързата реакция и за минималния брой на пострадалите. \r\n \n\t\t\t\t\t\t", "date": "2018.08.15", "title": "Британските служби разкриха кой е атентаторът от Лондон!"}
{"url": "http://www.bnews.bg/article/246964-kmetat_iznasilvach_ot_strelcha_izleze_predsrochno_ot_zatvora", "text": "\n Преди минути Окръжният съд в Пазарджик освободи условно предсрочно от затвора бившия кмет на Стрелча Иван Евстатиев, съобщи за БЛИЦ неговият адвокат Ташкена Колчева. Ексградоначалникът на курортния град се очакваше да лежи още една година и два месеца. \r\n\r\n Той прекара зад решетките 2 години и 7 месеца. Определението на съда ще влезе в сила след една седмица. Евстатиев ще е прибере при съпругата си в Пазарджик. \r\n\r\n При произнасянето на решението на съда затворникът е запазил пълно мълчание, а пред БЛИЦ неговият адвокат коментира, че решението на магистратите е по всички законови изисквания. Иван Евстатиев ще се среща веднъж месечно с пробационен служител до изтичане на присъдата. БЛИЦ припомня, че той е признат за виновен в изнасилването на 16-годишната тогава Ирена Белухова в хотел в Стрелча. \r\n  \r\n \n\t\t\t\t\t\t", "date": "2018.08.15", "title": "Кметът-изнасилвач от Стрелча излезе предсрочно от затвора"}
{"url": "http://www.bnews.bg/article/246965-el_maestro_tsska_shte_bie_kopenhagen", "text": "\n Треньорът на ЦСКА Нестор Ел Маестро каза преди реванша срещу Копенхаген от третия квалификационен кръг на Лига Европа, че „червените“ ще имат сили да отстранят датския си съперник. \r\n\r\n „Настроението в отбора е добро. Все още се надяваме, че може да направим нещо в реванша. Ние все още сме живи в сблъсъка. Ще видим какво ще се случи утре вечер“, заяви Ел Маестро. \r\n\r\n „Едвин Джеси пътува с нас. Станислав Манолев също ще пътува с нас. Джеси е почти готов. Той тренира с нас вчера. Шансовете му да играе не са малки“, каза треньорът на \"червените\". \r\n\r\n „Г-н Солбакен може да говори, каквото иска. Аз съм сигурен, че той в никакъв случай няма да ни подцени. Той е добър треньор и е много опитен.“ \r\n\r\n „Може би напрежението върху нас ще бъде по-малко в сравнение с първия мач, но не знам дали това е добре. Ние няма какво да губим вече. Никой не очаква от нас да продължим напред. Трябва да се възползваме от шансовете, които се открият пред нас“, добави Ел Маестро.   \r\n\r\n „Футболистите по някаква причина са много по-уверени от мен, че е възможно да отстраним Копенхаген.“ \r\n\r\n „Трябва да играем много емоционално, но в същото време трябва да се контролираме. Не смятам, че Божидар Чорбаджийски заслужаваше червен картон в първия мач. Ако погледнем по-генерално в нашите мачове, играем малко по-емоционално, отколкото трябва. 4 червени картона в 5 мача не е нормално. За тези картони не са причина единствено съдиите“, каза треньорът на ЦСКА, предаде Канал 3. \r\n\r\n „Не знам кога Жоржиньо и Жеферсон ще бъдат в състояние да се завърнат, но техните контузии не са толкова тежки. Жоржиньо все още е в процес на диагностициране, но най-оптимистичният сценарий за него е да се завърне в игра до няколко седмици, а не няколко месеца. Аз съм малко по-притеснен за Жеферсон, защото той вече трябваше да се върне в игра, но почувства отново болки. Бодуров и Малинов са много важни за мен и за отбора. Аз им казах, че ние все още имаме шансове да продължим напред в турнира. Резултатът от първия мач не е добър за нас, но шансовете ни все още са живи“, добави Ел Маестро. \r\n \n\t\t\t\t\t\t", "date": "2018.08.15", "title": "Ел Маестро: ЦСКА ще бие Копенхаген!"}
{"url": "http://www.bnews.bg/article/246956-na_tsyaloto_nyamane_mvr_stroi_dvorets_na_pasporta_za_370_mln_leva", "text": "\n МВР иска да се построи нова сграда, в която да се печатат всички видове документи за самоличност. Бъдещият \"Дворец на паспорта\" е част от обществената поръчка, която от вътрешното ведомство ще обявят в сряда - 15 август. \r\n\r\n Към 370 млн. лв. е прогнозната цена на търга за новата система за лични документи, съобщава “Труд”, като се позовава на източници в МВР. В сумата се включва не само строежът на новата печатница, но и цялостен ремонт на сградата на бившата дирекция на полицията на Лъвов мост. Системата ще е централизирана, точно обратното на сегашната, която действа от 2010 г. \r\n\r\n В момента в страната работят 30 пункта, в които се издават паспорти, лични карти, шофьорски книжки, документи за временно и постоянно пребиваващи чужденци и др. Занапред всички документи ще се печатат в новата сграда, която ще се строи на терен, собственост на Академията на МВР близо до столичния квартал “Симеоново”. \r\n\r\n Помещенията ще бъдат под засилена охрана с контролиран достъп – камери, сензори за движение и т.н., а системата ще притежава усилена защита от хакерски атаки. В центъра за услуги на Лъвов мост ще се приемат заявления на граждани от всички квартали на София и населени места в страната, което цели избягването на опашки. В същото време ще останат и сегашните паспортни служби, но с двойно по-малък персонал. \r\n  \r\n \n\t\t\t\t\t\t", "date": "2018.08.15", "title": "На цялото нямане: МВР строи \"Дворец на паспорта\" за 370 млн. лева?!"}
{"url": "http://www.bnews.bg/article/246922-kardashiyan_nagrabi_gadzheto", "text": "\n Риалити звездата Клои Кардашиян и гаджето й - баскетболистът Тристан Томпсън, зарязаха бебето си и отпрашиха на почивка. \r\n\r\n Двамата разпускат в Мексико. Те се настаниха в курорта Пуерто Валарта, където наеха вила. \r\n\r\n Кардашиян явно е простила изневерите на спортиста, докато беше бременна. Двамата се награбиха край басейна, а папараците запечатиха милувките им. \r\n \n\t\t\t\t\t\t", "date": "2018.08.15", "title": "Кардашиян награби гаджето  \r\n\r\n"}
{"url": "http://www.bnews.bg/article/246961-kfn_do_klientite_na_olimpik_pobarzayte_ot_dnes_mozhe_da_sklyuchvate_novite_politsi", "text": "\n \r\nВсички, които имат задължителна застраховка „Гражданска отговорност“ в Застрахователна компания \"Олимпик\" АД клон България, която ще се прекрати на 17 август 2018 г., че е създадена необходимата организация и Гаранционният фонд е осигурил техническа възможност за сключване на нови полици с други застрахователи от днес 15 август 2018 г. съобщиха от Комисията за финансов надзор. \r\n\r\n Периодът на покритие по новата полица трябва да започва най-рано от 18.08.2018 г. (събота) от 00:00 ч. \r\nПолиците, сключени със Застрахователна компания Олимпик АД, ще осигуряват покритие до 23:59:59 часа на 17 август 2018 г \r\n  \r\n \n\t\t\t\t\t\t", "date": "2018.08.15", "title": "КФН до клиентите на \"Олимпик\": Побързайте, от днес може да сключвате новите полици!"}
{"url": "http://www.bnews.bg/article/246955-boyko_reshi_darzhavno_hranilishte_se_sabira_dannite_ot_vsichki_registri", "text": "\n Правителството прави единно държавно хранилище на данните от всички регистри като превантивна мярка, за да не се допускат подобни кризи, като тази с Търговския регистър. \r\n\r\n Търговският регистър (ТР) към Агенцията по вписванията беше недостъпен заняколко дни и вписването на промени в търговски дружества и юридически лица с нестопанска цел беше невъзможно. \r\n\r\n Надзор ще следи създаването на единното държавно хранилище, защото фирмите, които участват с най-ниски цени, слагат и калпавите дискове. Това каза министър-председателят Бойко Борисов преди днешното правителствено заседание във връзка с идеята на вицепремиера Томислав Дончев за създаване на единно държавно хранилище, където всеки държавен регистър още веднъж ще трябва да прави копие на своята информация, предаде \"Фокус\". \r\n\r\n Борисов обясни, че така на практика ще се направи един склад, в който да отива информацията от всеки регистър. \"Много важно е, като правим това да има и надзор, защото в строителството имаме надзор, който контролира строителството, но в изграждането на тези електронни системи няма надзор, така че това трябва да го отрегулираме. Защото фирмите, които участват с най-ниските цени, в последствие слагат и калпавите дискове. Така че да се направи надзор, който да може да следи този процес\", коментира премиерът. \r\n\r\n От днес Търговският регистър възстанови частично работата си  -  потребителите могат да извършват справки за актуалното състояние на фирмите в Търговския регистър и регистър на юридическите лица с нестопанска цел. \r\n\r\n Продължава работата по възобновяване на достъпа до останалите функционалности на регистъра. Характерът на технологичните процеси предполага регистърът да функционира пълноценно и с пълния си набор от вписани данни не по-рано от следващата седмица, съобщиха от Агенцията. \r\n \n\t\t\t\t\t\t", "date": "2018.08.15", "title": "Бойко реши: Държавно хранилище се събира данните от всички регистри"}
{"url": "http://www.bnews.bg/article/246954-nyama_izgubeni_danni_ot_sriva_na_targovskiya_registar", "text": "\n Няма изгубени данни от Търговският регистър, който прекрати работа заради срив в системата.    \r\n\r\n Преди заседанието на правителството в сряда се очаква да бъде докладвано какво е състоянието на регистъра, както и да започне инвентаризация на информационната инфраструктура. \r\n\r\n След като от края на миналата седмица фирмите нямаха никакъв достъп и работата им бе сериозно затруднена заради срива, от Агенцията по вписванията съобщиха, че работата му \"ще бъде възобновена поетапно до пълно отстраняване на техническите причини за преустановения достъп\". \r\n\r\n От изпълнителната агенция към министъра на правосъдието обещават справки за актуално състояние на фирмите да могат да бъдат извършвани от сряда. \r\n\r\n Поетапно ще бъде възстановяван достъпът до останалите функционалности на регистъра. \r\n\r\n \"Агенция по вписванията гарантира, че за времето на нарушаване на достъпа до регистрите, действия спрямо данните в тях не са извършвани и възможности за злоупотреби не съществуват\", се казва в съобщението ѝ до медиите. \r\n\r\n Всички останали регистри на Агенция по вписванията работят с пълните си функционалности. \r\n\r\n Агенцията се извинява на потребителите си и уточнява, че причините за срива \"са изцяло технически и не са резултат от злонамерена външна намеса\". \r\n\r\n ИТ експерти от Агенция по вписванията, ИТ експерти на ангажираната с поддръжката фирма и съвместно с други държавни ведомства продължават да работят в непрекъснат режим в изпълнение на Плана за действие за възстановяване на регистъра в пълната му работоспособност. \r\n\r\n От прессъобщението обаче не стават ясни две неща: какво се случва с фирмите, които не са успели да подадат документи в срок, изтекъл, докато регистърът буксува и кой ще понесе отговорност за срива му. Име на отговорен за случилото се в прессъобщението не се споменава, пише OFFNews. \r\n\r\n Междувременно вицепремиерът Томислав Дончев обяви, че  , както и че с премиерът Борисов вече са се разбрали, да бъде изграден единно хранилище на данните от всички регистри. \r\n \n\t\t\t\t\t\t", "date": "2018.08.15", "title": "Няма изгубени данни от срива на Търговския регистър"}
{"url": "http://www.bnews.bg/article/246951-berbatov_stana_sased_na_lili_ivanova", "text": "\n Бербатов стана съсед на легендата Лили Иванова. Футболистът си е купил имот в същия блок, където такъв има и певицата. \r\n\r\n С нова два апартамента, оценявани на близо един милион лева, се обзавел Димитър Бербатов, показа проверка на \"България Днес\". Жилищата са с площ от по 107 квадрата, а към тях вървят и просторни гаражи. Както подобава на звезда от неговия ранг, имотите на Берба са на тиха уличка в топцентъра на София. Заради престижното си местоположение цената на жилищата в района не пада под 2500 евро за квадратен метър. За това и основни купувачи са известни бизнесмени, чужденци и хора с контакти в подземния свят. Подобни суми не са проблем и за самия Бербатов, който изкара десетки милиони по време на футболната си кариера. Богатството на някогашната звезда на „Манчестър Юнайтед“ не му пречи да минава и тънко в опит да спести някой лев, когато може. Такъв очевидно е и случаят с двата апартамента, показва справка в Имотния регистър. Според документите по сделката Берба е платил за двете жилища и гаражите едва 97 701 лв. Подобна цена според брокери е минимум десет пъти под пазарната, което подсказва, че сделката вероятно е реализирана по данъчна оценка. Така купувачът си спестява солидни суми, дължими като данъци на държавата, и нотариални такси. \r\n\r\n Апартамент в свръхлуксозната новоизградена кооперация на Бербо отскоро има и Лили Иванова. Жилището е с площ от 196 квадрата, а за него естрадната прима плаща далеч по-реална цена, обясняват експерти. Любопитно е, че апартаментът на Лили е разположен на един етаж с единия имот на Бербатов. Такава двете звезди ще могат преспокойно да си другаруват и ходят на по кафе и торта по чехли и домашен халат. \r\n\r\n Близките срещи между певицата и футболната звезда за момента са по-скоро хипотетични, обясняват запознати. Твърди се, че апартаментите на Бербатов в момента стоят празни. Докато си е у нас, Митко обитава луксозната къща в столичния кв. Бояна. Твърди се, че жилищата на Бербо са купени като инвестиция. Далечните му планове са в тях един ден да се нанесат двете му дъщери Деа и Елиа \r\n \n\t\t\t\t\t\t", "date": "2018.08.15", "title": "Бербатов стана съсед на Лили Иванова"}
{"url": "http://www.bnews.bg/article/246946-shte_sezira_li_volen_siderov_glavniya_prokuror_za_koruptsiya_v_pravitelstvoto", "text": "\n \r\nВолен Сидеров в прав текст заяви, че всеки, който дойде на власт получава апартамент в Св. Влас! Означава ли това, че управлението в България е корумпирано? \r\n\r\n За развитието на корупционния потенциал на това правителство предупредиха точно преди една година евродепутатът Николай Бареков и журналистът Димитър Байрактаров в предаването \"Презареди България\". \r\nСидеров потърси сметка на шефа на РЗИ - Бургас Георги Паздеров за действията по затварянето на култови заведения. Паздеров е известен като вечно оцеляващият при всяко управление. Заповед за уволнение Паздеров получи и от министър Москов, която дори беше публично обявена от Москов. \r\nПаметливи припомнят, че по време на управлението на Орешарски Паздеров отново бе в положение на отиващ си от РЗИ-то, но същият излезе в продължителен болничен и дори получи инсулт. \r\nДнес обаче е видно, че от болестите на Паздеров няма и помен и той отново продължава да бъде шеф на РЗИ- Бургас.Дали пък Сидеров наистина не е прав и дали наистина не става въпрос за сериозна корупция, в която РЗИ- Бургас да се явява инструмент за наказване на непослушните и предупреждение към всички останали да знаят какво ги очаква, ако не се подчиняват? При всички случаи лидерът на Атака вероятно разполага с информация, която е длъжен да предостави на главния прокурор Сотир Цацаров. \r\n  \r\n \n\t\t\t\t\t\t", "date": "2018.08.15", "title": "Ще сезира ли Волен Сидеров главния прокурор за корупция в правителството?"}
{"url": "http://www.bnews.bg/article/246953-200_000_klienta_na_zk_olimpik_tryabva_da_sklyuchat_novi_zastrahovki_grazhdanska_otgovornost", "text": "\n Клиентите на застрахователна компания \"Олимпик\" ще трябва да сключат нови застраховки до петък. След петък 200 000 българи, застраховани в компанията остават без задължителната застраховка \"Гражданска отговорност\" за автомобилите си, заради фалит. \r\n\r\n Това не е обичайната процедура, тъй като първо се прекратява стара полица, а след това се сключва нова застраховка. Това каза председателят на Управителния съвет на Асоциацията на българските застрахователи (АБЗ) Светла Несторова в ефира на bTV. \r\n\r\n „ЗК „Олимпик“ е кипърска компания и не е член на Асоциацията. Дейността й се развива основно у нас. Специализирана е в автомобилното застраховане“, разясни тя „Нямам преки наблюдения дали в случая не е имало неизплащане на застрахователни обезщетения. Не знам дали можем да говорим за умишлен фалит. Професионалната ми оценка е че са се предлагали нереално ниски цени на пазара. Премиите по Гражданската отговорност са недостатъчни“, подчерта Несторова. \r\n\r\n По думите й кипърският гаранционен фонд трябва да плати обезщетения на засегнатите. Българския гаранционен фонд би следвало да плати, ако става въпрос за фалирала компания, регистрирана у нас. Клиентите, които ще загубят своите застраховки, могат да си търсят обезщетения, но дали активите на компанията са достатъчни, за да покрият тези разходи? \r\n\r\n Тя коментира и информацията, че Гражданска отговорност може да скочи до 400-500 лева. „Пазарът на Гражданската отговорност е безкрайно регулиран. На практика пазарът няма конкуренция и не се влияе, и работи на загуба. Индустрията не може да финансира по този начин пътнотранспортните произшествия повече. Недостатъчността на премията е очевидна. Със сигурност ще има още един скок на цената на Гражданската отговорност. Премията трябва да нарасне 2 пъти или 100%, за да изпълни условията на ВКС“, подчерта председателят на Управителния съвет на Асоциацията на българските застрахователи. \r\n  \r\n \n\t\t\t\t\t\t", "date": "2018.08.15", "title": "200 000  клиента на ЗК\"Олимпик\" трябва да сключат нови застраховки \"Гражданска отговорност\""}
{"url": "http://www.bnews.bg/article/246949-koy_upravlyava_darzhavata", "text": "\n \r\nПрез последните години в България се наложи порочен модел на управление, при който на практика държавата се управлява от така наречените ПР-и! Да, правилно разбрахте, държавата се управлява от ПР-и, които се разпореждат в парламента и на всички нива във властта. \r\n\r\n ПР-ите са тези, които определят кой депутат например да вземе участие в дадена медия и дали въобще да участва ако медията не е от удобните. В това отношение ГЕРБ са първенци, тъй като ако всеизвестния за медиите Николчо коли и беси и на практика като че ли управлява парламентарната група. Едва ли избирателите на ГЕРБ са знаели, че  гласувайки за своите избраници те ще бъдат командвани от ПР-а Николчо, който нито се е явявал на избори, нито е разпознаваем за избирателите на ГЕРБ, но Николчо е този, който разрешава и определя публичните изяви на народните избраници от партията. Този \r\nпорочен модел на управление е пренесен във всички институции, където отговорните длъжностни лица са под диктовката на други Николчовци, които диктуват действията и условията. \r\n\r\n Повечето медии не смеят да повдигат този въпрос, тъй като от Николчовците зависи дали ще имат договори за медийно отразяване и дали ще приберат подобаващ пай от партийната субсидията по време на избори. Май, май Николчовците отдавна управляват държавата! \r\n  \r\n \n\t\t\t\t\t\t", "date": "2018.08.15", "title": "Кой управлява държавата?"}
{"url": "http://www.bnews.bg/article/246944-gori_chitalishteto_v_glozhene_ima_14_500_toma_knigi", "text": "\n   \r\n\r\n Гори читалището в село Гложене. Пожарът е лумнал на втория етаж на масивната сграда, където се е помещавало бившето кино. \r\n\r\n Културната институция съществува над 100 години и в библиотеката има над 14 500 тома литература, предаде Нова тв. \r\n \n\t\t\t\t\t\t", "date": "2018.08.15", "title": "Гори читалището в Гложене, има 14 500 тома книги!"}
{"url": "http://www.bnews.bg/article/246947-misha_zverev_se_izpravya_sreshtu_grigor_v_sinsinati", "text": "\n Миналогодишният шампион Григор Димитров ще играе с немския тенисист Миша Зверев във втори кръг на Мастърса в Синсинати. Като поставен под №5 българинът почива в първи кръг, а 30-годишният немец победи босненеца Дамир Джумхур с 6-3, 6-4 само за 67 минути. \r\n\r\n Зверев направи три пробива и сбърка веднъж на своя сервис. Григор победи германеца три пъти миналата година, като всички мачове се играха на твърди кортове. Двубоят между двамата ще се проведе тази вечер и ще започне някъде около 22:00 часа. \r\n\r\n Междувременно Роджър Федерер премина първия кръг с победа над Петер Гойовчик от Германия с 6-4, 6-4. На Маестрото му бяха необходими 72 минути, за да елиминира съперника си. В следващия кръг швейцарският ветеран ще спори с аржентинеца Леонардо Майер, който надви французина Лука Пуй със 7-6, 6-4. \r\n\r\n Белгиецът Давид Гофен отстрани в два сета гърка Стефанос Циципас, който сътвори фурор миналата седмица с достигането си до финала на Мастърса в Торонто, съобщава Канал 3. \r\n \n\t\t\t\t\t\t", "date": "2018.08.15", "title": "Миша Зверев се изправя срещу Григор в Синсинати"}
{"url": "http://www.bnews.bg/article/246943-poreditsa_ot_zvezdni_sabitiya_akostirat_vav_varna", "text": "\n Поредица от събития за жителите и гостите на морската ни столица станаха повод градът да се нажежи до краен предел. \r\n\r\n Музикални прояви на известни родни и световни величия превърнаха града в притегателен център за десетки хиляди хора в рамките на няколко сцени през укенда. \r\n\r\n Грандиозно шоу с модерно звучене, светлинни ефекти, атрактивна хореография и технологични иновации разтърси меломаните по повод 3-тия рожден ден на мега проекта InMotion. \r\n\r\n Друго дългоочаквано събитие от музикалния календар на града беше „MTV Presents: Varna Beach\". В продължение на осем часа от голямата сцена на известния музикален канал пяха обичани български и международни изпълнители, като звездата на тазгодишното събитие беше британската поп певица от албански произход Рита Ора. \r\n\r\n Същевременно по повод 139-та годишнина на Военноморските сили на Морска гара във Варна акостира и националната гордост на страната - фрегата „Дръзки“. Събитието се превърна в истинска атракция и хиляди се подредиха на опашка, за да разгледат военния кораб. \r\n\r\n \r\n \n\t\t\t\t\t\t", "date": "2018.08.15", "title": "Поредица от звездни събития акостират във Варна"}
{"url": "http://www.bnews.bg/article/246950-ekskluzivno_hristo_ivanov_stoyal_zad_sriva_na_targovskiya_registar", "text": "\n Бившият правосъден министър Христо Иванов заложил бомбата в Търговския регистър. Той оставил изградения резервен център неработещ, като отказал да даде 100 000 лв. за лиценз на \"Oracle\". \r\n\r\n Това научи \"Труд\" от уволнени по времето, докато Иванов бе министър на правосъдието, IT специалисти от Агенцията по вписванията. Малко преди той да влезе в правосъдното министерство, бил изграден резервен център, в който да се дублира цялата информация. Ако имаше такъв център, нямаше да има срив на системата. \r\nСамият Христо Иван ов днес предупреди в социалната мрежа: \"Ситуацията със срива на Търговския регистър е безпрецедентна криза на националната сигурност\". \r\n\r\n Даде и съвет на премиера да свика Съвета по сигурността в началото на 2015 г. бяхме готови с резервния център. Спазени бяха всички условия за сигурността му - да е извън София, на друга тектонична плоча. Затова избрахме секретен обект на Държавната агенция 'Електронно управление', който се намира на 350 км от София. Помещението е под земята, ремонтирахме го и го климатизирахме. И до днес климатиците сигурно работят, но единствено те. \r\n\r\n Сториджът (системата за съхраняване на данни), за който бяха платени около 350 000 лв., така и не заработи\", разказаха бивши служители на Търговския регистър. \r\nПричината била в категоричния отказ на Иванов да заплати допълнителен лиценз на \"Оracle\". Идеята била изнесеният извън София аварийн о-възстановителен център веднага да заработи, след като стане срив в системата. \r\n\r\n Не е ясно защо правосъдните министри след Христо Иванов - Екатерина Захариева и Цецка Цачева, не са направили нищо, за да заработи този център. \r\n \n\t\t\t\t\t\t", "date": "2018.08.15", "title": "Ексклузивно: Христо Иванов стоял зад срива на Търговския регистър!"}
{"url": "http://www.bnews.bg/article/246926-zlatna_svatba_za_dashteryata_na_nikola_gyuzelev", "text": "\n Златна сватба вдигна единствената дъщеря на оперния ни гигант Никола Гюзелев - Адриана. Красавицата каза заветното \"да\" на любимия си Доб Василев на изискано тържество в събота в заведение в покрайнините на София. \r\n\r\n Влюбените организираха за себе си и гостите си истинска златна сватба, като темата, избрана от младоженците, бе злато, перли и бяло. Въпреки че на сватба по традиция само булката се облича в бяло, майката на Адриана - легендарната балерина Анна Мария-Гюзелева, бе с бели мотиви на празничната си рокля и сияеше до щастливата си дъщеря. \r\n\r\n Освен майката на Ади в бяло грееха почти всички от приятелите на младоженците, включително и някои от дамите, както и оркестърът, който радваше гостите по време на вечерната част на сватбата. \r\n\r\n Булката смени две рокли, като се врече на любимия си в бяло и златно, а за вечерната част на купона бе избрала златист тоалет от две части - златен топ и бледозлатиста пола. Букетът й също бе строго по сватбената тема - снежнобели орхидеи със златисти орнаменти. Съпругът й пък се врече във вечна вярност в снежнобял костюм. \r\n\r\n Актьори като Даниел Цочев, изпълнители като народната певица Смиляна Захариева, която зарадва младоженците с разтърсващи родопски песни, кулинари, италиански и родни приятели на семейството напълниха масите под фенерите в сватбената нощ. Въпреки че на тържеството имаше народни песни, Адриана решила сватбата да е издържана в по-изискан и американски стил - младоженците се врекоха под арка, украсена с цветя, и дори размениха брачни клетви пред свидетелите по чуждоземен обичай. \r\n\r\n Ади и Доб разрязаха и тематична торта в златно, украсена с бронзови цветя, а през това време шаферките на Адриана снимаха специалните гривни, които красивата булка им бе избрала. Златни извивки с красиви перли и цветя красяха ръцете на всяка една от помощничките на булката по време на дългия сватбен ден. \r\n\r\n \"Носете ги с любов и спомени\", пожела на приятелките си младата съпруга. Адриана от години е заедно с любимия си, като двамата не спират да обикалят из обожаваната от Ади и покойния й баща Италия. Детето на операта, както приятелите наричат красивата Адриана, наскоро се прочу и като кулинарен блогър и дори организира тематична вечеря с куверти, подготвена лично от нея, на италианска тема, пише България Днес. \r\n \n\t\t\t\t\t\t", "date": "2018.08.15", "title": "Златна сватба за дъщерята на Никола Гюзелев"}
{"url": "http://www.bnews.bg/article/246952-ubiha_bit_tv_po_stsenariya_s_tv7_sobstvenikat_izbyaga_nyama_zaplati", "text": "\n Служители на телевизия BiT излязоха с открито писмо до институциите и медиите, в което алармират за тежкото състояние на медията, след като тя беше продадена в началото на годината.  \r\n\r\n В него се посочва, че е спряло изплащането на заплатите, отскоро са спрени новинарските емисии, а новият собственик на телевизията бил неоткриваем. Журналистите от BiT настояват институциите да се намесят за разрешаване на ситуацията.  \r\n\r\n През февруари в интервю за OFFNews тв продуцентът Миро Янев, който придоби 100% от телевизия с компанията си \"Интерактив ТВ Системс България\" АД, заяви, че плановете са за нов тип съдържание \"с различни елементи за всички популярни платформи и така да умножим източниците на приходи\", а голямата инвестиция на компанията му при покупката на медията и нейният успех били жизнено важни.  \r\n\r\n Ето и пълния текст на отвореното писмо на работещите в телевизията: \r\n\r\n \"В телевизия Би Ай Ти трайно се настани тишината. Мълчанието в медиите обаче не е злато. Там, за разлика от старата поговорка, мълчанието означава липса на въздух, а всички знаем какви са последствията от това. Водени от убеждението, че ролята на журналистите е да търсят истината и да говорят, когато тишината буди подозрения, ние, екипът на телевизия Би Ай Ти, се обръщаме към институциите, медиите и обществото, за да запознаем всички с проблема, с който се сблъскваме. Той, за съжаление, не е само наш. \r\n\r\n След продажбата на телевизията в началото на годината новият собственик спря всички предавания с презумпцията, че предстоят промени и нова програмна схема. Много от служителите бяха освободени. До миналата седмица в ефир се излъчваха единствено новините. Поради възникнал технически проблем вече и това не е възможно. \r\n\r\n Информация липсва, собственикът е неоткриваем, а служителите не са получавали заплатите си за последните два месеца. Продължаваме да идваме на работа в един нефункциониращ и обезкървен нюзрум. От два дни дори достъпът ни до него е спрян. Създалата се ситуация провокира редица въпроси: коя пазарна логика налага подобен развой само няколко месеца след продажбата; защо не получаваме адекватна информация за случващото се; защо телевизия, купена за милиони, няма пари за заплати и спря да работи? \r\n\r\n Всяка частна компания, разбира се, има свободата да избира как да се развива и дали да продължи да съществува. Важно е това да не става за сметка на служителите и на фона на нарушени трудово-правни отношения. \r\n\r\n Настояваме за адекватни действия от страна на ръководството на телевизията и компетентните органи в държавата. Само така ще докажем, че България е страна-член на ЕС, а не територия от Третия свят. Само фактът, че четете това отворено писмо, означава, че и обществото, и медиите имат много дълъг път пред себе си, преди да се нарекат истински свободни.\" \r\n \n\t\t\t\t\t\t", "date": "2018.08.15", "title": "Убиха BiT тв по сценария с ТВ7! Собственикът избяга, няма заплати!"}
{"url": "http://www.bnews.bg/article/246945-zagubihme_bashtata_na_krokodila_gena_i_cheburashka", "text": "\n Писателят Едуард Успенски, създател на персонажи като Чебурашка и Крокодила Гена и известен с книги като \"Крокодилът Гена и неговите приятели\" (1966), , \"Надолу по вълшебната река\" (1972), \"Чичо Фьодор, кучето и котаракът\" (1974) почина в Москва на 80-годишна възраст, съобщи дъщеря му Ирина. По сценарии и произведения на Успенски са заснети над 60 анимационни филма. \r\n\r\n По-рано бе съобщено, че на Успенски е открито злокачествено образувание. На 9 август медицински източник в Москва заяви, че писателят е загубил съзнание в дома си и му е била нужна спешна помощ, припомня ТАСС, цитирана от БТА. \r\n\r\n Едуард Успенски е роден на 22 декември 1937 г. в Егоревск, РСФСР, СССР. Има двама братя. Като ученик му се отдава математиката и получава много награди от олимпиади. Завършва през 1961 г. инженерна специалност в Московския авиационен институт. \r\n \n\t\t\t\t\t\t", "date": "2018.08.15", "title": "Загубихме бащата на крокодила Гена и Чебурашка"}
{"url": "http://www.bnews.bg/article/246942-tsetska_ya_nyama_bukvalno_i_prenosno_gerb_prati_tezhkata_artileriya_tomislav_donchev_da_govori_za_sriva_v_targovskiya_registar", "text": "\n ГЕРБ се опитва да си изиграе правилно картите по скандални срив на Търговския регистър, който вече 7 ден не функционира. Вместо да изпратят обаче ресорния министър Цецка Цачева да дава обяснения какво се случва, от партията пуснаха напред вицето Томислав Дончев, който поне се радва на повече доверие от майката на нацията. Въпреки тези му качества на фона на Цецка и Цецо обаче, чинното мълчание на водещата на сутрешния блок на Нова тв Аделина Радева помогна обществото да чуе поредните големи обещания за намаляване на администрацията и бъдещето на електронното правителство. \r\n\r\n Дончев заяви, че в конкретния скандален случай не може да се говори за загуба на информация от Търговския регистър. Второ, не може да се говори за манипулиране на каквато и да е информация и някой да се възползва от нея. МВР и службите са през цялото време с техниците.\" \r\n\r\n Регистърът започва да работи поетапно от днес. Основните задачи били да се възстанови цялостната дейност на регистъра и да се установи вина, обясни Дончев.  По думите му става въпрос за технически проблем, но това не означава, че няма и човешка вина.  \r\n\r\n Той заяви, че не подозира сривът да е следствие на злонамерени действия, но не изключва някой да не си е свършил работата както трябва - може да става въпрос за немарливост, безотговорност на служители. Заместник министър-председателят обясни и че от вчера се прави одит на всички информационни системи, така че да се разбере къде е проблема - софтуерен или хардуерен. \r\n\r\n \"Всички специалисти ме уверяват, че загубени данни няма да има\", подчерта отново Дончев. Специалистите уверявали, че системата ще бъде възстановена в състоянието, в която е била към момента на срива.  . Последните 6-7 дни се работи постоянно за възстановяването на 25 терабайта информация. Това е огромно количество данни\", обясни още Дончев. \r\n\r\n Според събеседника към момента не се изнася повече информация, защото тече разследване. \"Извършва се проверка от прокуратурата, служби, МВР... съвсем разбираемо е да не се обявяват данни за намесени лица\", обясни той. След като службите си свършат работата, те ще обявят кой е отговорен за проблема. \r\n\r\n Дончев обясни и че до 10 дни ще предложи в Министерски съвет да се създаде \"един специален държавен център, където да се \"складира\" още един път цялата информация на държавните регистри и архиви\". Според него без значение дали става въпрос за софтуерен или хардуерен проблем, държавните архиви и регистри трябва да бъдат обезпечени - информацията да се пази на още едно място. Междувременно още от понеделник се очаква Държавната агенция \"Електронно управление\" (ДАЕУ) да започне проверка на всички държавни информационни системи.   , каза още вицепремиерът.  \r\n  \r\n \n\t\t\t\t\t\t", "date": "2018.08.15", "title": "Цецка я няма буквално и преносно, ГЕРБ прати тежката артилерия Томислав Дончев да говори за срива в Търговския регистър"}
{"url": "http://www.bnews.bg/article/246939-golyama_bogoroditsa_e_sbadvat_se_nay_silnite_zhelaniya", "text": "\n Днес е  Голяма Богородица - денят, в който християнската църква почита Света Богородица, като покровителка на майчинството, жените и семейното огнище. \r\n\r\n Според преданието това е денят, в който Божията майка на 64-годишна възраст напуска земния живот и отива при сина си. Три дни преди смъртта архангел Гавраил ѝ съобщава, че Бог е пожелал да я вземе при себе си в своето царство, за да царува вечно с него. Исус обаче не е пожелал да вземе и баща си, дърводелеца Йосиф. Последното ѝ желание е да види Светите апостоли заедно. \r\n\r\n По чуден начин те се пренасят пред вратите на дома ѝ в Йерусалим. Три дни след това сам Иисус Христос в небесна слава, обкръжен от ангелски ликове и светци, слиза от небесата за душата на Света Богородица. Погребват я в една пещера край Гетсимания и затварят входа с камък. Когато няколко дни по-късно го отварят, за да се поклони пред светицата закъснелият апостол Тома, намират само плащеницата ѝ. Ставайки от трапезата, апостолите чуват ангелско пеене и виждат в облаците пречистата Божия майка, обкръжена от ангели, която им казва: „Радвайте се, защото съм с вас през всичките дни.“ \r\n\r\n Това е най-светлият летен празник и с него свързваме много поверия, традиции и обичаи. \r\n\r\n На този ден не се работи никаква работа. Добрият стопанин трябва да е свършил вършитбата до Голяма Богородица. Ако на този ден вали дъжд, ще има голямо плодородие в следващата година. \r\n\r\n Старо поверие съветва в този ден всички млади жени да не се докосват до нищо с червен цвят, за да не останат бездетни. Има и поверие, че на този ден молбите отправени към Божията майка, са чути и бездетните жени могат да заченат. На Богородица младите бездетни булки носят дарове за светицата в църквата - цветя, кърпи и дрехи - като ги поставят под нейната икона. \r\n\r\n Друго поверие гласи, че още на 14 август вечерта, жените, които искали да имат дете, молели Богородица да им помогне, носели дарове и оставали да преспят в църквите носещи нейното име. Те вярвали, че тя ще им помогне да се сдобият с отроче. \r\n\r\n Много хора в нощта срещу празника преспиват на свято място, където се молят за здраве и благополучие, пожелават си нещо хубаво, надявайки се с помощта на благословията на Богородица то да се сбъдне. \r\n\r\n Едно от светите места е в с. Арбанаси в манастира „Света Богородица“, където в църквата „Успение Богородично”, се намира една от чудотворните икони на Богородица, която според преданието помага на бездетните да заченат. На този празник там пристигат и много болни, молещи се за изцеление. Поверието гласи, че само тези, които първи зърнат иконата на сутринта, могат да измолят чудото. \r\n\r\n Негово Светейшество патриарх Неофит ще отслужи в Троянския манастир \"Успение Богородично\" света литургия по повод днешния християнски празник. Очаква се стотици християни да се поклонят пред чудотворната икона на света Богородица Троеручица, която се съхранява там от векове. \r\n\r\n   \r\n \n\t\t\t\t\t\t", "date": "2018.08.15", "title": "Голяма Богородица е! Сбъдват се най-силните желания!"}
{"url": "http://www.bnews.bg/article/246940-mnogo_visoki_temperaturi_vse_pak_prevalyavaniya_shte_ima_nad", "text": "\n Днес ще е предимно слънчево. Ще има и временни увеличения на облачността, но само на отделни места, главно в планинските райони на Югозападна България, след обяд ще превали слабо. Ще духа слаб, в Дунавската равнина и източните райони до умерен вятър от североизток. Максималните температури ще са предимно между 30° и 35°. \r\n\r\n Такава е прогнозата за времето на Националния институт по метеорология и хидрология (НИМХ), съобщи дежурният синоптик Евгения Егова. \r\n\r\n Атмосферното налягане е и ще остане около средното за месеца. Над Черноморието ще бъде предимно слънчево с до умерен североизточен вятър. Максималните температури ще са 28–31°. Температурата на морската вода е около 27°. Вълнението на морето ще бъде 3 бала. \r\n\r\n Над планините ще бъде предимно слънчево, с временни увеличения на облачността, но главно след обяд, на отделни места в масивите на Югозападна България ще превали слаб дъжд. Ще духа до умерен вятър от изток-североизток. Максималната температура на височина 1200 метра ще е около 24°, на 2000 метра – около 17°.  \r\n  \r\n \n\t\t\t\t\t\t", "date": "2018.08.15", "title": "Много високи температури, все пак превалявания ще има над..."}
{"url": "http://www.bnews.bg/article/246941-targovskiyat_registar_tragna_no_ne_savsem", "text": "\n От тази сутрин, 15 август 2018 г., и в изпълнение на поетия ангажимент от Агенция по вписванията, потребителите могат да извършват справки за актуалното състояние на фирмите в Търговския регистър и регистър на юридическите лица с нестопанска цел. \r\n\r\n Продължава работата по възобновяване на достъпа до останалите функционалности на регистъра. Характерът на технологичните процеси предполага регистърът да функционира пълноценно и с пълния си набор от вписани данни не по-рано от следващата седмица. \r\n\r\n Агенция по вписванията отново подчертава, че нарушаването на работата на регистъра не е свързано със злонамерена външна намеса, нито е свързано с инцидент в киберпространството. Рискове за злоупотреби с наличните данни не съществуват, гарантират от Агенцията по вписванията. \r\n  \r\n \n\t\t\t\t\t\t", "date": "2018.08.15", "title": "Търговският регистър тръгна, но не съвсем"}
{"url": "http://www.bnews.bg/article/246948-eto_koy_e_izdal_malkiya_sin_na_kostinbrodskiya_za_krazhbata_na_yake", "text": "\n Момиче е издало малкия син на Йоско Костинбродския за свит шушляк. Девойката разпознала 17-годишния Валентин, въпреки че той и двамата му приятели били с маски. Това разказали пред \"Телеграф\" от МВР и прокуратурата. \r\n\r\n Софийския градски съд пък пусна без мярка Йоско-младши. Учениците са обвинени за това, че на 2 януари със заплаха за побой са откраднали шушляково яке \"Адидас\" за 55 лева от непълнолетно момче. Престъплението станало в Северния парк в столицата. \r\n\r\n Ден след Нова година Валентин и двама негови приятели отишли в Северния парк. Били с маски на главите. Приближили се до компания от момчета и момичета. Един от аверите на Йоско-младши се обърнал към непълнолетното момче с думите: \"Сваляй си якето, за да не те започнем.\"  \r\n\r\n Детето се уплашило и дало шушляка си на нападателите. След това подало сигнал във 2-ро РПУ. На разпит като свидетел отишли и децата от компанията, които били на мястото. \r\n\r\n Една от девойките били категорична, че Валентин и друго момче на име Емилиян били сред нападателите. Познала ги въпреки маските, твърдят от обвинението. Затова и малкият син на Костинбродския бил задържан. Тъй като е непълнолетен, бил освободен от Софийския районен съд без мярка, а същото решение взеха вчера и градските съдии. Валентин категорично отрича да е взимал чуждо яке. Той ще бъде съден като непълнолетен. \r\n  \r\n \n\t\t\t\t\t\t", "date": "2018.08.15", "title": "Ето кой е издал малкия син на Костинбродския за кражбата на яке!"}
