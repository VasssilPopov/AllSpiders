{"url": "http://www.bnews.bg/article/252777-izvanredno_dzhambazki_bil_s_pistolet_zaradi_gotveni_provokatsii", "text": "\n \r\nЕвродепутатът Ангел Джамбазки е бил хванат с пистолет \"Макаров\" в сака му на летище София миналата сряда /21 ноември/ преди обяд. Пътувал е за Брюксел. Служители на летищната охрана са открили оръжието. Последвала процедура по временно отнемане на пистолета. Ето и разказа за случая на Ангел Джамбазки пред Dir.bg. \r\n\r\n \"Притежавам разрешително за лично оръжие за самоотбрана \"Макаров\", което не е нападателно оръжие - калибър 9x18, с 8 патрона. В неделя вечерта преди две седмици го взех в мен, защото имах причина - имах информация, че се готвят провокации по време на наши посещения в регион, където има силно влияние на ДПС и има цигани. Прибрах се много рано през нощта, от там отидох сутринта рано на гости на ваши колеги в една телевизия, а от там отидох на Летището\", заяви Джамбазки. \r\n\r\n Той коментира още: \"Когато носиш оръжие открито, то предизвиква агресия, аз го сложих в сака, защото не го взимам с мен обикновено. Ако го носех открито, селските интелектуалци имаше вероятност да се възбудят. Забравяйки за него, метнах сака на рентгена на Летището и видях оператора как се ококори. Дойдоха служителите на Гранична полиция и казаха: \"Извинявайте г-н Джамбазки, но имате в сака оръжие\" и няма как да ви се получи. Аз, разбира се, отреагирах: \"Кажете какъв е редът. Не съм уведомявал никого. Подписахме протокол, представих лична карта, представих валидно разрешително за оръжие. Те провериха в МВР дали е валидно разрешителното, номерата на документите. Оставих оръжието на съхранение и отговорно пазене с доброволен протокол за предаването му в Гранична полиция. На следващия ден, когато се прибрах обратно, си го взех. Нито един гражданин не видя оръжието, то не е показвано в салона, в който имаше поне 300 пътници. Ако имаше някакъв скандал, щяха да снимат. Но не е имало скандал\", поясни Джамбазки. \r\n\r\n \"Причината, поради която не исках да коментирам, е, че граничните полицаи бяха изключително компетентни и добронамерени и изпълняваха протокола. Тези хора са професионалисти и доказаха, че България пази своята въздушна граница. А това бе и в мой интерес, защото ако те го бяха проспали, щях да се отзова на летище Франкфурт без изобщо да си представям какво нося в багажа. Щеше да настъпи такъв купон, че нямаше да ми се вярва на мен. Представяте ли си да се бях появил там с този сак. Така че мое недоглеждане, моя грешка\", призна Джамбазки. \r\n\r\n Той отрече да е имало патрон в цевта, както някои медии писаха. Това са фантасмагории. \"Оръжието си има правила, при които се транспортира. Както и твърденията, че е имало скандал с гражданите, също не е вярно. Оттук нататък тръгва друга история, която е непочтена и гнусна. Това се случи преди една седмици, ако имаше скандал, то щеше веднага да бъде разпространено - неминуемо някой буден гражданин щеше да снима с телефон. Щеше да каже ето го този носи пистолети, пушки, гаубица, гранати мъкне, но такова нещо не се е случило. Как така се появява тази информация след две седмици в навечерието на пресконференция по вътрешния ред на заместник-министър председателя и министъра на вътрешните работи. И тези, които го пуснаха, ако наистина бяха почтени журналисти, можеше да ми се обадят по телефона\", възмути се Джамбазки. \r\n\r\n По-рано днес случаят бе коментиран и от министъра на отбраната от ВМРО Красимир Каракачанов, който го определи като банален. Той потвърди, че Джамбазки е забравил да извади от сака личното си оръжие. \r\n\r\n Един банален случай, в който човек в командировка, в личния си сак за пътуване е забравил да извади законно притежаваното си лично оръжие. Така вицепремиерът и министър на отбраната Красимир Каракачанов коментира случката с евродепутата Ангел Джамбазки. \r\n\r\n \"Не Бих казал, че има нещо много дълго или пикантно за обсъждане, каза още вицепремиерът. \r\n\r\n По правило преноса на оръжие на самолет в багажа не е забранен, превозването на всякакъв вид огнестрелни оръжия обаче трябва да бъде съобщавано на превозвача предварително и при регистрация за полет на летището. \r\n\r\n Вчера зам.-главният редактор на в.\"Дума\" Йордан Мичев написа, че евродепутатът от ВМРО Ангел Джамбазки е бил хванат със зареден пистолет \"Макаров\" на летище София миналата сряда преди обяд. Според публикацията членът на Европарламента е носел в себе си зареден \"Макаров\" с осем патрона и един в цевта. По време на конфискуването Джамбазки започнал да спори с проверяващите го служители, пише още вестникът, който описва разправията. Съставен му е бил и протокол за изземане на пистолета заради мерките за сигурност. \r\n\r\n   \r\n \n\t\t\t\t\t\t", "date": "2018.11.27", "title": "Извънредно: Джамбазки бил с пистолет заради готвени провокации!"}
{"url": "http://www.bnews.bg/article/252766-dashteryata_na_dzheki_chan_sklyuchi_brak_s_zhena", "text": "\n Дъщерята на Джеки Чан - Ета Енджи, обяви в профила си в Инстаграм, че се е оженила и сподели снимка с брачното свидетелство. \r\n\r\n Избраницата на дъщерята на Чан се подвизава в социалните мрежи с името Анди Отъмн. Тя има над 100 000 последователи в Инстаграм, където публикува свои снимки, преобразена като героиня от манга комиксите. \r\n\r\n Двете жени са сключили брак в Канада на 8 ноември, а в момента живеят в Хонконг. \r\n\r\n Младоженките написаха: \r\n\r\n \"Всички сме били наранявани, но ако можеш да мечтаеш за любовта, можеш и да я откриеш. Любовта е милостива, тя не съди. Любовта е и сила, и слабост. Любовта може да предизвика големи промени. Любовта побеждава!\" \r\n \n\t\t\t\t\t\t", "date": "2018.11.27", "title": "Дъщерята на Джеки Чан сключи брак с жена\r\n"}
{"url": "http://www.bnews.bg/article/252776-tereza_mey_na_obikolka_zashtitava_brekzit_pred_naroda", "text": "\n Британският премиер Тереза Мей защити нейната сделка за Брекзит след казаното от американския президент Доналд Тръмп, че на базата на споразумението Великобритания може би няма да успее да сключи търговска сделка със САЩ. \r\n\r\n В изявление от Уелс Мей заяви, че от документа е видно, че Обединеното кралство може да сключва свободни търговски сделки по света. \r\n\r\n Основна задача на премиера обаче в момента е да убеди британското обществено мнение, че нейната сделка няма алтернатива, преди гласуването в парламента на 11 декември. Ето защо тя е на обиколка в страната. След като посети Уелс тази сутрин, тя вече е в Северна Ирландия. \r\n\r\n Тереза Мей неслучайно поставя специален акцент върху Северна Ирландия. Демократичната юнионистка партия (ДЮП) е тази, която ѝ осигурява мнозинството в парламента и която заплаши, че няма да гласува за сделката и че ще преосмисли бъдещите си отношения с Консервативната партия. Това може да означава загуба на мнозинството. \r\n\r\n Премиерът се среща с представители на различните общности в Белфаст, а по-късно и с петте основни политически партии в местния парламент. Идеята на Тереза Мей с тази обиколка е да се опита да въздейства „отвътре“ на депутатите чрез гласувалите за тях хора, съобщава БНР. \r\n\r\n Юнионистите не изразяват мнението на мнозинството в Северна Ирландия. Останалите партии подкрепят сделката на Тереза Мей. Освен това мисленето на някои хора се промени след референдума през 2016 г. с оглед на неочакваните трудности, произтичащи от Брекзит. \r\n\r\n Доколко депутатите ще се вслушат в гласа на хората е отделен въпрос, но Тереза Мей иска да превърне този вот във вот по съвест след като депутатите са се запознали с мнението на избирателите. \r\n\r\n Лидерът на ДЮП Арлийн Фостър обаче остава непреклонна: \r\n\r\n „Най-разочароващото нещо за мен е, че премиерът се предаде и казва, че стигнахме дотук и трябва да приемем нейната сделка. Но ако Мей се е отказала от постигане на по-добра сделка, аз не съм. Убедена съм, че има по-добър начин да се върви напред и че трябва да го намерим.“ \r\n\r\n Междувременно Тереза Мей получи още един малко неочакван удар под кръста. Той дойде от бившия министър на отбраната Майкъл Фалън, който не е асоцииран с враждебни на премиера групировки и по-скоро е смятан за лоялен човек на Мей. Фалън заяви, че сделката е лоша, необходимо е предоговаряне и че ако на сделката бъде сложен край в парламента, това ще бъде края и на Тереза Мей: \r\n\r\n Ефект: „Това не е добра сделка. Нуждаем се от по-добра сделка. Ако е възможна по-добра сделка, да изпратим преговарящите обратно в Брюксел за два-три месеца. Дори да отложим датата за излизане  с два-три месеца.“ \r\n\r\n Тереза Мей реагира на изявленията и на Арлинй Фостър и на Майкъл Фалън, докато бе в Уелс. Тя заяви, че не се е предала, дори напротив, твърдо е отстояла на много от исканията на Брюксел. \r\n\r\n По повод на думите на лоялен човек като Фалън, че няма да подкрепи сделката тя отговори: \r\n\r\n „Мисля, че това, което е важно, когато депутатите гласуват, е да мислят за националния интерес. А това означава постигане на Брекзит, но в интерес на хората, на тяхната сигурност, на защитата на работните им места, на средствата им за препитание.“ \r\n \n\t\t\t\t\t\t", "date": "2018.11.27", "title": "Тереза Мей на обиколка, защитава Брекзит пред народа"}
{"url": "http://www.bnews.bg/article/252753-vera_kochovska_predrekla_smartta_na_andrey_batashov_shokirashti_razkritiya", "text": "\n \"Ти си прероден Яворов! Ние с теб ще си отидем един след друг!”. Така Вера Кочовска предрекла смъртта на големия актьор Андрей Баташов, научи HotArena. \r\nКакто го казва, така се и случва. „На 29 септември 2010 година излезе последният му спектакъл. Той се взе в ръце, но си свали халката. На 14 октомври Андрей се срещна с Боряна, за да се договорят по взаимно съгласие за развода. От тази дата той отново се срина. \r\nИмам подозрения, но не смея да ги кажа, сякаш някои хора му помогнаха да си отиде от този свят. Заедно сме минали през много перипетии. И болести, и катастрофи. Той обичаше живота. Че са му правили магия, го каза Вера Кочовска. \r\nДумите й бяха. „Ти си прероден Яворов. Ние с теб ще си отидем един след друг. И така стана”, спомня си Теодора. \r\nБаташов мечтаел за дъщеря и малко преди смъртта си казал на майка си, че иска да си осинови момиченце. Само след броени дни — на 29 ноември той умира от полиорганна недостатъчност. Тази година се навършват 8 години от кончината на талантливия актьор. \r\n„Никой не го е забравил. Постоянно се чувам с приятелите му. Андрей имаше успех в професията, но нямаше успех сред жените, въпреки че му се хвърляха на врата”, споделя Теодора, която още сънува сина си и говори с него, сякаш е жив. \r\n„Събуждам се нощем и чувам гласа му. Вика ми: „Мамо, мамо!”, Все чакам да отвори вратата. Не мога да повярвам, че го няма”, споделя Теодора. \r\nИ тази година тя няма да пропусне събирането, което организират приятелите на Баташов за именния му ден—30 ноември в Театър 199. Там в памет на Баташов ще се изявяват Йорданка Христова, Васил Петров, Георги Христов, Васил Найденов, Аня Пенчева, Орлин Горанов, Георги Мамалев, Мария Сапунджиева, Иван Лечев, Стефан Спасов и още много, много приятели и близки на Баташов. \r\n„Тези хора никога не го забравиха. Много съм им благодарна. Подкрепяха ме през цялото време, след като Андрей си отиде”, споделя Теодора. \r\nСамата тя пише книга за покойния си син—„С любов в душата”, в която събира снимки от личния архив и спомени от колегите му. \r\n„Понякога мисля, че можеше да бъде жив. Усещах, че в личния му живот не върви, но драмата беше твърде лична, за да се намеся. Не случи на жена до себе си. Разминаха се в живота”, спомня си още майка му, пише „България днес”. \r\nПървата му любов от студентските години е Наталия Дончева—дъщеря на французойка и актьора Пламен Дончев. Театралният доайен обаче не одобрява семейството на Баташов и нарежда на дъщеря си да остане във Франция. „Твърде много слушаше баща си. Леля й го уговаряше да сключат брак там, но той не отстъпи. „Аз имам една майка и тя трябва да присъства на сватбата ми. След това с Наталия се срещнаха, малко преди да си отиде. Боряна вече го беше напуснала. \r\nТой й казал „Сега вече можем да се съберем, да поискам ръката от баща ти”, но за нея беше много късно. Живееше с мъж, гледаше децата му и куче”, с болка си спомня Теодора. \r\nАндрей бил изцяло отдаден на всяка от жените в живота си. След тежката раздяла с Наталия среща Мира. Добро и хубаво момиче, с което живеят седем години. Но заради слухове за изневяра, пуснати от негови „приятели”, двамата се разделят. \r\nПоследната му любов, преди да се запознае с Боряна е Кристина. Той дори изгражда ателие, за да създаде дом с нея. „Андрей с голямо желание го направи, бяха почти седем години заедно. Беше вече депутат, беше в командировка, когато го напусна. Връща се от Любляна, дойдох си от работа да му отворя. Той онемя — намери вратата отворена, ключовете от апартамента на масичката—Кристина се беше изнесла. Защо, никой не разбра”, тъжна е майката на Баташов. \r\nА малко преди това руска циганка му предсказала, че ще има дете, ако бракът им с Кристина бъде благословен. \r\n„Двамата се запознаха в Народния театър. Тя е танцьорка в ансамбъл „Филип Кутев”, а той участва в спектакъла „Ритъм”. Дори се врекоха в любов на Божи гроб, но може би това не бе достатъчно, за да се сбъдне предсказанието на руската врачка”, смята Теодора. \r\nАктьорът среща съпругата си Боряна в караоке бар край НДК. След спектакъл на фолклорен ансамбъл, той отишъл в заведение с приятели и Боряна пеела на сцената. Любовта била от пръв поглед. \r\nБаташов само за 1 седмица организира сватбата им, сдобрява я с баща й и иска ръката й от двамата й родители. Година и два месеца по-късно обаче съпругата му го напуска. \r\n„Синът ми искаше да се разберат, но тя беше категорична. Задушавала се в Лозенец, искала си в „Люлин”. А той я гледаше като царица—пазаруваше, готвеше. Синът ми беше в невероятен стрес и това отключи много неща. И въпреки това вярвах, че ще се оправи”, спомня си Теодора. \r\nТя вярва в чудото дори когато й казват, че на 28 ноември органите му отказват и той е на машини. Ден по-късно обаче той умира. \r\n„Не знам дали би продължил да живее, дори и ако трансплантацията беше успешна. Без сцената, без театъра? Дали би го понесъл? И не преставам да се питам—защо Господ не взе мен, а него?”, тъгува Теодора Баташова. \r\n \n\t\t\t\t\t\t", "date": "2018.11.27", "title": "Вера Кочовска предрекла смъртта на Андрей Баташов (ШОКИРАЩИ РАЗКРИТИЯ)"}
{"url": "http://www.bnews.bg/article/252762-shterkata_na_yuliyan_vergov_leti_iz_sofiya_sas_skeytbord", "text": "\n Любимото хоби на актьора Юлиян Вергов е да кара мотор, а това на щерка му е да кара скейтборд. „Искам да не ме знаят само като дъщерята на Юлиян Вергов, а като отделна личност“, твърди Албена. И не крие, че от малка си пада по екстремните спортове. Но също и по театър и българско кино, писа „Шоу“. \r\n\r\n „Баща ми ме водеше на паметника на Съветската армия, където гледах как по-големите карат. Реших, че е нещо по-различно и го пробвах. Така, постепенно с годините натрупах опит и до ден днешен си го практикувам. На практика се движа със скейта. Ходя с него и на училище“, добавя още тя. \r\n\r\n Юлиян се качва на скейта, за да се опита да узнае с какво толкова е привлечена Албена от него. Експериментът му се оказва злополучен. „Баща ми веднъж направи опит като беше с мен. Явно му хареса, но при третия опит падна и си удари главата в рампата. Не помня да е правил след това още опити“, издава го Албена. \r\n\r\n А тя самата си е чупила лявата ръка – пет пъти, а дясната – два-три. Чупила си е и десния крак – два пъти, като при втория е била оперирана и са й сложили дори пирони. \r\n \n\t\t\t\t\t\t", "date": "2018.11.27", "title": "Щерката на Юлиян Вергов лети из София със скейтборд "}
{"url": "http://www.bnews.bg/article/252758-stana_yasno_zashto_kavanch_tatlatu_ne_mozhe_da_ima_detsa", "text": "\n Къванч Татлъту и съпругата му Башак Дизар изпитвали затруднения в създаването на поколение. Двамата са женени от почти 2 години, а темата за наследниците била на първи план. Оказало се обаче, че половинката на турския Брад Пит имала репродуктивни проблеми и двамата се принудили да потърсят медицинска помощ, за да може красавицата да зачене. \r\n\r\n Още преди да срещне Къванч, на Башак ѝ била направена операция за отстраняване на киста на яйчника. Заради интервенцията шансовете ѝ да стане майка намалели драстично. Откакто с актьора започнали сериозно да обмислят да имат деца, се наложило дизайнерката да започне медикаментозно лечение, което да нормализира хормоните ѝ. Паралелно с това двамата с Къванч опипвали почвата около метода на изкуствено оплождане и дори вече се подготвяли за първото си инвитро, доверяват техни близки. \r\n\r\n За процедурата Къванч и Башак се доверили на американски лекари и поддържали топла връзка с няколко щатски болници непрекъснато. Не е ясно дали обаче процедурата ще бъде извършена зад Океана или в родната им Турция. Затрудненията им обаче по никакъв начин не са повлияли на брака им. Двамата все още били толкова влюбени, колкото и в самото начало. Наскоро звездата от „Искрите на отмъщението“ сюрпризирал съпругата си с невиждан подарък. За рождения ден на Башак той я завел в Лондон, а изнeнaдaтa, ĸoятo пocлeдвaла, нaдминaла вcичĸи нейни oчaĸвaния. Apтиcтът и жена мy пoceтили няĸoлĸo вaжни ĸyлтypни cъбития в aнглийcĸaтa cтoлицa, eднo oт ĸoитo била излoжбa нa ĸapтини на любим неин художник. \r\n\r\n Baĸaнциятa в Лoндoн била caмo чacт oт пoдapъĸa зa Бaшaĸ. Cпeциaлнo зa любимaтa cи aĸтьopът пoxapчил нaд 300 000 eвpo, зa дa oтĸyпи нa тъpг 4 мoдepни ĸapтини, в които тя се влюбила. Бaшaĸ Дизep e eдин oт нaй-ycпeшнитe мoдни дизaйнepи, a ocвeн тoвa и cъздaтeл нa ĸocтюми зa тв пpoдyĸции. Aĸтьopът нeвeднъж e изиcĸвaл тя дa бъдe чacт oт eĸипитe, c ĸoитo paбoти, caмo и caмo зa дa бъдe близo дo нeя. Двамата подписаха в турското посолство във френската столица на 14 февруари 2016 г., а сватбеното им тържество е беше 5 дни по-късно. Церемонията бе в тесен кръг от 40 гости и се проведе в изискания хотел „Шангри-Ла“. \r\n \n\t\t\t\t\t\t", "date": "2018.11.27", "title": "Стана ясно защо Къванч Татлъту не може да има деца"}
{"url": "http://www.bnews.bg/article/252773-parvi_sme_po_nasilie_i_vandalizam_v_es", "text": "\n \r\nПроучване на Европейската статистическа служба Евростат за 2017 година показва, че България води класацията на ЕС за престъпност, насилие и вандализъм. \r\n\r\n Спрямо данните страната ни е на върха в черната класация. От всички запитани българи цели 23.6% са отговорили, че са ставали обект или са свидетелствали престъпления, насилие или вандализъм. \r\n\r\n   \r\n\r\n Проучването на Евростат е имало за цел да определи какъв дял от населението на държавите в ЕС е бил изправен пред проблеми, свързани с престъпността, насилието или вандализма в различните райони на база личен опит. \r\n\r\n На второ място след България се нарежда Холандия. Разликата между двете страни обаче е стряскаща - ако при нас 23.6% потвърждават за случаи на престъпление или насилие, в Холандия този процент е 15%. Третата страна в класацията на е Германия, където 14.2% от запитаните отговарят положително. \r\n\r\n В Гърция е на 5-о място с 13.8% криминално навлизане сред населението. \r\n\r\n Румъния се нарежда на 11-о място според данни на Евростат. Там 11.3% докладват за престъпления, насилие или вандализъм, което е по-малко от средното за ЕС. \r\n\r\n Освен Хърватска (3%) с най-добри резултати от проучването са Полша (5.4%), Словакия (6.2%), Финландия (6.2%), Унгария (7.2%), Естония (7.3%), Дания (7.8%), Португалия (7.9%), Словения и Латвия (8%), както и Литва (8.2%). \r\n\r\n   \r\n \n\t\t\t\t\t\t", "date": "2018.11.27", "title": "Първи сме по насилие и вандализъм в ЕС"}
{"url": "http://www.bnews.bg/article/252769-ivelin_popov_stava_stroitelen_magnat", "text": "\n Капитанът на националния отбор по футбол Ивелин Попов вече мисли за бъдещето си и след футбола. Спортистът започва да инвестира парите си в недвижими имоти и строителство, твърдят негови близки. Футболистът на московския „Спартак” вече успя да направи една успешна инвестиция и не смята да спира до там, пише „България днес”. \r\nПопето вдигна баровски жилищен комплекс, оценяван на над 5 млн евро. Самата инвестиция Попов прави през фирмата си „ИКИ Билдинг-2017”. \r\nФутболистът влиза в съдружие с двама опитни строителни предприемачи, като по техен съвет купува парцел на столичната улица „Отец Паисий за близо 1,5 милиона лева. \r\nСлед което вдига жилищна сграда с обща площ от 5730 кв.м. При цена на имотите в района около 1300 евро на квадрат, Попов печели приходи от над 5 милиона евро. \r\nПопето не е първият български футболист, който се ориентира на пазара на недвижими имоти. От години с този бизнес се занимава и Красимир Балъков. \r\nМагичният халф обаче предпочита да купува и препродава имотите, прибирайки солидни печалби. При това развива дейността си в почти цяла Южна Европа, а не само в България. \r\n \n\t\t\t\t\t\t", "date": "2018.11.27", "title": "Ивелин Попов става строителен магнат "}
{"url": "http://www.bnews.bg/article/252764-i_gugal_po_patya_na_feysbuk_prenebregva_reglamenta_za_zashtita_na_lichnite_danni", "text": "\n Технологичният гигант Гугъл беше обвинен, че пренебрегва европейския регламент за защита на личните данни, като проследява местоположението на потребителите си, съобщи Би Би Си. \r\n\r\n Коалиция от седем потребителски организации е подала е подала оплакване до местните регулаторни органи за защита на данните. То се основава на изследване, което показва, че хората са принудени да използват системата за местоположението. \r\n\r\n Гугъл се защитава с твърдението, че проследяването е изключено по подразбиране, освен това може да бъде спряно по всяко време от потребителите. \r\n\r\n Коалицията твърди, че платформата използва „измамни практики“, за да накара потребителите си да включат проследяващата система и твърдят, че често съгласието не се дава на база свободната воля на човека. Освен това твърди, че от Гугъл не са дали \"ясна информация\" за причините за искането на данните. \r\n\r\n Според тях данните за местоположението могат да позволят задълбочено проучване на начина на живот, включително да дадат информация за религиозните му убеждения, политическата активност, здравето и сексуалната ориентация. \r\n\r\n „Непочтената практика оставя потребителите „на тъмно“ относно използването на личните им данни“, казват от BEUC. \r\n\r\n Организациите в Холандия, Полша, Гърция, Норвегия, Словения, Швеция и Чехия планират да подадат жалби до своите местни регулатори съгласно общия европейски регламент за защита на личните данни. \r\n\r\n Седемте организации членуват в BEUC – група, която представлява и лобира за европейските групи за защита на потребителите в Брюксел. \r\n\r\n В отговор от Google казват, че „Опцията за локация е изключена по подразбиране и може да бъде сменяна, изтривана или поставяна на пауза по всяко време“. „Когато е включена, ни помага да подобрим услугите си и да предвидим трафика на мястото, на което се намирате“. \r\n\r\n Всеки, който е натиснал пауза на проследяването, е казал, че Google все пак може да събира данни в зависимост от настройките на телефона и приложенията на потребителя. \r\n\r\n \"Ние непрекъснато работим за подобряване на контрола и ще четем този доклад внимателно, за да видим дали има неща, които да вземем под внимание\", казват още от Гугъл. \r\n \n\t\t\t\t\t\t", "date": "2018.11.27", "title": "И Гугъл по пътя на Фейсбук -  пренебрегва регламента за защита на личните данни!"}
{"url": "http://www.bnews.bg/article/252749-golyama_beda_spoletya_bivshata_na_yuksel_kadriev", "text": "\n След като се разведе с тв водещия, оперната певица напусна България.Тя заряза и певческата си кариера. Георгиева замина за Сърбия, където сключи брак със заможен сръбски гражданин. От години бившата на Юксел Кадриев живее в западната ни съседка. \r\n\r\n Именно там се е разиграла неприятната случка. Крадци проникнали в дома на Бонка и сърбина. Бандитите откраднали 8 от кучетата на бившата оперна певица. Домашните любимци са порода померан. Пет от тях са от женски пол, а останалите три – от женски. \r\n\r\n Бонка изпаднала в шок след кражбата. Тя е готова на всичко, за да си върне откраднатите кучета. Бившата на Юксел Кадриев е обявила солидно парично възнаграждение за намирането на любимците си. Тя дори се е свързала с Гранична полиция и е подала сигнал и там. Ако крадецът направи опит да изведе кучетата зад граница, веднага ще бъде заловен. \r\n\r\n От години Бонка се занимава с организацията на кучешки състезания. Самата тя често участва като жури в тях. Тя е силно привързана към откраднатите кучета и приема тежко раздялата с тях, пише Пик. \r\n\r\n След развода Бонка заряза щерка си при Юксел и вероятно кучетата са единствената й утеха след раздялата с наследницата й. \r\n \n\t\t\t\t\t\t", "date": "2018.11.27", "title": "Голяма беда сполетя бившата на Юксел Кадриев"}
{"url": "http://www.bnews.bg/article/252768-ukrainskite_moryatsi_priznaha_che_sa_bili_predupredeni_che_presichat_granitsata", "text": "\n Федералната служба за сигурност на Русия разпространи запис от разпита на украинските моряци, задържани в Черно море. Във видеото те признават, че са били предупредени, че пресичат границата с Русия. Единият от разпитаните е Андрей Драч, член на екипажа на катера „Никопол” . \r\n\r\n По думите му, на 23 ноември той е получил задача да следва маршрута Одеса-Мариупол през Керченския проток. Той уточнява, че следвайки курса, катерът е влязъл в териториалните води на Русия. „Бреговата охрана на Русия ни предупреди, че нарушаваме законодателството и нееднократно поиска да напуснем териториалните й води и да изчакаме решение за преминаване на Керченския пролив до град Мариупол \", казва той. \r\n\r\n Друг моряк от „Никопол” - Сергей Цибизов, признава, че е осъзнавал, че катерът извършват провокативни действия. Той пояснява, че пограничните служби на няколко пъти са поискали да спрат, но украинските кораби са продължили да „изпълняват задачата си”.„Руските кораби помолиха да спрем, иначе ще открият огън. Командирът взе решение и спря катера. Свалиха ни от катера и това бе всичко”, разказва Цибизов. Третият разпитан - Владимир Лесовой, заявява, че е изпълнявал нареждане на длъжностно лице. Той уточнява, че след навлизането в руски води, РФ е „наблюдавала визуално” корабите чрез граничните охранителни кораби на ФСБ. „Напълно съзнателно пренебрегнах исканията, които идваха по радиостанцията. \r\n\r\n По време на прехода на борда имаше огнестрелно оръжие, картечници с боеприпаси. Осъзнавах, че действията са провокативни”,  добавя капитанът. Във връзка с разпространеното видео шефът на украинските военноморски сили Игор Воронченко обаче обяви, че тримата моряци са били заставени да дадат лъжливи показания. \"Познавам тези момчета и зная, че винаги са били честни и големи професионалисти в това, което вършат. Това, което казват сега, е лъжа\", заявява той.  \"Екипажите на корабите сега се намират на различни места. \r\n\r\n Трима военни, които бяха ранени, се намират в болница в град Керч. Корабите се намират в базата, където са катерите на ФСБ. И вече има определени доказателства за даване на лъжлива информация от нашите моряци\", казва Воронченко пред ICTV. Той е категоричен, че тримата моряци са дали показания под психологичеко и физическо въздействие. \"Аз познавам тези моряци от \"Никопол\", те винаги са били честни професионалисти. И това, което казват сега, не е истина\", казва още той.  По думите му с тях вече са се срещнали адвокати.  \r\n\r\n Воронченко коментира и разпространена от ФСБ информация, според която на борда на украинските кораби е имало агенти на тайните служби. \"Те могат да кажат, че сме долетели от небето на космически кораб\", обяви той.  По думите му най-важната задача сега е моряците да бъдат върнати у дома, за което Украйна полага всички възможни усилия. \"Вие действахте в рамките на закона, професионално, в съответствие с нормите на международното морско право и действащите договори. Законът, правото са на наша страна и това го разбира целия свят. Да чувствате страх е нормално. Най-важното е да вярвате в силата на духа си, да пазите достойнството си и да разбирате, че зад вас стои Украйна и целия цивилизован свят\", посочва още той.   \r\n\r\n Припомняме, че на 25 ноември три кораба на украинските ВМС - „Бердянск”, „Никопол”  и „Яни Капу”, навлязоха в руската част на Черно море. Те не реагираха на исканията, отправени им от съпровождащите ги кораби на руската ФСБ и Черноморския флот и извършваха опасни моменти. Наложи се руските военни да използват оръжие, за да спрат принудително плавателните съдове. В резултат трима украински военнослужещи получиха леки наранявания. И трите плавателни съда на Украйна бяха задържани. На фона на инцидента президентът на Украйна Петро Порошенко обяви въвеждането на военно положение, което влиза в сила от 28 ноември и ще продължи 30 дни. Междувременно бе съобщено, че Районният съд на Симферопол е решил трима от арестуваните за нарушаване на руската граница украински моряци да бъдат задържани под стража за два месеца. Във вторник се определят мерките на още 11 от 24-те арестувани украинци във връзка с неделния инцидент в Керченския пролив, съобщи БЛИЦ. \r\n  \r\n \n\t\t\t\t\t\t", "date": "2018.11.27", "title": "Украинските моряци признаха, че са били предупредени, че пресичат границата"}
{"url": "http://www.bnews.bg/article/252770-danail_kirilov_predlaga_globa_ot_750_lv_za_otsastvie_na_deputat_ot_plenarna_zala", "text": "\n Депутатите да бъдат глобявани със 750 лева всеки път, когато поименната проверка ги уличи, че отсъстват от пленарната зала. \r\n\r\n Предложението за строгата санкция направи шефът на правната комисия Данаил Кирилов от трибуната. \r\n\r\n Той ще го защити и по време на следващото заседание на комисията, което е в сряда. \r\n\r\n В случая, за да стане факт тази санкция за в бъдеще, се налага промяна на парламентарния правилник. \r\n\r\n Кирилов лансира предложението си след поредната разправия между управляващи и опозиция на тема проверка на кворума. \r\n\r\n Този път Таско Ерменков отбеляза, че проверката показва 134 депутати, а гласуват по-малко. Къде се изпаряват останалите, възмути се народният представител. Човек оставал с впечатлението, кворумът се наглася, за да минават закони, усъмни се соцдепутатът, предаде Канал 3. \r\n \n\t\t\t\t\t\t", "date": "2018.11.27", "title": "Данаил Кирилов предлага глоба от 750 лв. за отсъствие на депутат от пленарна зала"}
{"url": "http://www.bnews.bg/article/252772-rumen_radev_zashtiti_iskaniyata_na_horata_ot_cherven_bryag_obadi_se_na_karakachanov_da_reshi_problema", "text": "\n Държавният глава Румен Радев проведе днес телефонен разговор с вицепремиера и министър на отбраната Красимир Каракачанов във връзка с постъпили сигнали в президентската институция от страна на местните власти и граждани за разрушен мост между Червен бряг и Чомаковци на река Искър, което създава затруднения за транспорта, медицинското обслужване и снабдяването с лекарства на хиляди граждани от 6 населени места в Община Червен бряг. \r\n\r\n Жителите на Чомаковци настояват за навременна реакция от страна на държавните институции и за изграждането на временен мост, който да разреши техните проблеми. \r\n\r\n Президентът апелира за бързото разрешаване на този въпрос и вицепремиерът Красимир Каракачанов подчерта, че Министерството на отбраната следи ситуацията и работи за предоставянето на понтонен мост за възстановяване на транспортните връзки между Червен бряг и Чомаковци. \r\n\r\n Припомняме, че , който определи искането им за оставка като твърде голяма амбиция на малко хора и каза, че няма да я подаде. \r\n \n\t\t\t\t\t\t", "date": "2018.11.27", "title": "Румен Радев защити исканията на хората от Червен бряг, обади се на Каракачанов да реши проблема!"}
{"url": "http://www.bnews.bg/article/252763-vav_frantsiya_shte_razdavat_bezplatni_prezervativi_sreshtu_retsepta", "text": "\n Във Франция от 10 декември желаещите ще могат да получават безплатно презервативи, които са предписани с рецепта от лекар, съобщи здравната министърка Анес Бюзен, цитирана от радио France Inter. \r\n\r\n Разчита се, че мярката ще помогне в борбата срещу болестите, предавани по пополв път, включително СПИН. \r\n\r\n „Без значение от възрастта и пола всеки ще може да вземе рецепта от лекаря и да получи безплатно презервативи“, отбеляза Бюзен. \r\n\r\n Разходите ще бъдат за сметка на бюджета, каза още министърката и добави, че вече е избрана фирма-производител. Тя обаче отказа да съобщи коя е фирмата. \r\n \n\t\t\t\t\t\t", "date": "2018.11.27", "title": "Във Франция ще раздават безплатни презервативи срещу рецепта"}
{"url": "http://www.bnews.bg/article/252775-bsp_vnasya_byudzheta_za_nzok_v_ks", "text": "\n БСП ще внесе Законопроекта за бюджета на НЗОК в Конституционния съд. Това съобщи от парламентарната трибуна лидерът на БСП Корнелия Нинова. \r\nОт левицата са категорични, че е напълно неприемливо 16 закона да се променят чрез преходните и заключителните разпоредби на бюджета на Касата. \r\nАко в някои от тези промени просто сменяте имената на агенциите, то с текстовете се прави коренна промяна в системата чрез промени в Закона за здравето. Чрез промени на преходни и заключителни разпоредби на Касата променяте Изборния кодекс, Закона за обществените поръчки, Закона за данъците върху доходите на физическите лица, Закона за закрила на детето и така 16 закона, обърна се Нинова към управляващите. \r\n\r\n Това е звучен шамар върху българското право, това е тежък удар по българския законодателен процес и петно върху лицето на българския парламент, категорична бе тя. Ето защо на основание на Закона за нормативните актове, правилника за неговото приложение и Конституцията на България „БСП за България“ внасяме Закона за бюджета на НЗОК в Конституционния съд, заяви Нинова. \r\nЛидерът на БСП коментира, че в програмата на правителството пише, че здравеопазването е сред приоритети номер едно. \r\nЕто как се пази той – повече от 3 часа дебати, едно изказване на ГЕРБ и нула на „Обединени патриоти“. Представям си ако не ви беше приоритет, какви дебати щяха да се водят. Второто твърдение на управляващите е, че няма алтернатива. 41 алтернативни предложения на този закон има от БСП, заяви още Корнелия Нинова, пише \"Дума\". \r\n \n\t\t\t\t\t\t", "date": "2018.11.27", "title": "БСП внася бюджета за НЗОК в КС"}
{"url": "http://www.bnews.bg/article/252771-prezidentat_izprati_zakona_za_korporativnoto_podohodno_oblagane_na_konstitutsionniya_sad", "text": "\n Президентът Румен Радев сезира днес Конституционния съд с искане да бъдат обявени за противоконституционни и за несъответстващи на международни договори отделни разпоредби от Закона за  изменение и допълнение на Закона за корпоративното подоходно облагане (ЗИД ЗКПО). \r\n\r\n Конституционно неприемливо е предвиденото прекратяване на правоотношенията с висши държавни служители без предизвестие по преценка на директора на Агенция „Митници“. Така се ликвидира стабилитетът, който е основен принцип на държавната служба съгласно чл. 116, ал. 1 от Конституцията, и се създават условия за политически зависимости. Уволнените се лишават от пълноценна съдебна защита, което не съответства на чл. 56 от Конституцията, на чл. 8 от Всеобщата декларация за правата на човека и на чл. 6, параграф 1 от Конвенцията за защита правата на човека и основните свободи. В противоречие с чл. 6, ал. 2 от Конституцията се създава неравенство по признак обществено положение. Освобождаването „по преценка“ е предпоставка за административен произвол, който е несъвместим с правовата държава. \r\n\r\n В искането се оспорва въвеждането на по-високи данъци за имоти в населени места от Списъка на курортите в България. Така се нарушават изискванията на чл. 60 от Конституцията за законоустановеност на данъците и за съобразяването им с доходите и имуществата на данъкоплатците. Поставянето на размера на данъчната ставка в зависимост от списък, приет от Министерския съвет, означава, че не само Народното събрание, както предвижда Конституцията, а и правителството със свой акт ще участва в определянето на размера на данъка. Обвързването на размера на данъка с използването на имота смесва по конституционно недопустим начин подоходни и имуществени данъци. Затова лицата, които не получават наеми от своите имоти, ще дължат по-висок данък за имота си в сравнение с лицата, които не само притежават имот, но и получават доходи от него. \r\n\r\n Според държавния глава незачитането на граждански права и вменени задължения води до нарушаване на конституционно установени принципи, които са особено важни при взаимоотношения с властнически характер, каквито имаме в сферата на данъците и държавната служба. С тези аргументи на 13 ноември 2018 г. държавният глава наложи вето на ЗИД ЗКПО. Сезирайки Конституционния съд, президентът отстоява тази своя позиция по отношение на отделни разпоредби от повторно приетия от Народното събрание закон. \r\n \n\t\t\t\t\t\t", "date": "2018.11.27", "title": "Президентът изпрати Закона за корпоративното подоходно облагане на Конституционния съд"}
{"url": "http://www.bnews.bg/article/252774-balgarite_sami_da_poiskat_10_uvelichenie_na_zaplatite_si", "text": "\n Според лидера на КНСБ работещите българи трябва да искат 10% увеличение на заплатите си от работодателите. \r\n\r\n \"Има обещание за 10% ръст на разценките и поне 5% увеличение на основните заплати на нормените работници в пристанището. Работни групи ще подготвят и нова методика за заплащане на отделните категории работещи в държавното предприятие. Увеличението ще струва около 2 млн. лв. и не е непосилно при очакваната близо 12 млн. лв. печалба, но докато парите не бъдат осигурени и преговорите не приключат, стачната готовност остава под въпрос.\" Това каза във Варна лидерът на КНБС Пламен Димитров. \r\n\r\n Димитров пристигна в морската столица, след като служителите на пристанище \"Варна Запад\" обявиха стачна готовност и поискатха да бъдат отделени финансово от \"Варна Изток\", да им бъдат увеличени заплатите и да имат по-добри условия на труд. \"За такава децентрализация не бива да се говори. Но е факт, че 70% от заплатите на 580 работници се формират от заработената норма, а разценките за обработка на тон товари не са пипани от 2011 г.\", обясни Димитров. \r\n\r\n По неговите думи всеки работещ българин трябва да поиска поне 10% увеличение на заплатата. \"Навсякъде хората трябва да разберат едно - независимо от протестите, на които казват, че искат по-достойно заплащане, ако не настояват за това пред своя работодател, няма кой да им вдигне заплатите\", добави обясни синдикалният лидер. Той добави, че за 2019 г. КНСБ ще преговаря с община Варна и за 10-12% среден ръст на заплатите на работещите в \"Градски транспорт\", предаде \"24 часа\". \r\n \n\t\t\t\t\t\t", "date": "2018.11.27", "title": "Българите сами да поискат 10% увеличение на заплатите си"}
{"url": "http://www.bnews.bg/article/252765-zakriha_fonda_za_lechenie_na_detsa", "text": "\n До 31 март догодина Фондът за лечение на деца ще бъде закрит, решиха окончателно депутатите. \r\n\r\n Според приетите текстове от бюджета на Здравната каса функциите на Фонда ще се поемат от Касата. Също така ще бъде закрит Общественият съвет към Фонда. Закрива се и Комисията за лечение в чужбина, която отговаряше пълнолетните. Министърът на здравеопазването Кирил Ананиев аргументира промяната: \r\n\r\n \"Искам да ви уверя, че не се отменят никакви съществуващи права на нашите деца като пациенти за лечение в чужбина. Ние преследваме преструктурирането с цел уеднаквяване процедурите по финансирането и структурирането на тази дейност, независимо от това дали са малки или големи хора“, каза Ананиев, цитиран от БНР. \r\n \n\t\t\t\t\t\t", "date": "2018.11.27", "title": "Закриха Фонда за лечение на деца"}
{"url": "http://www.bnews.bg/article/252756-banevi_kleknaha_ne_obzhalvaha_reshenieto_za_ekstraditsiya", "text": "\n Бизнесмените Евгения и Николай Баневи няма да обжалват решението на френския Апелативен съд, съобщи Нова телевизия, позовавайки се на адвоката на семейството Венсан Пенар. \r\n\r\n Обвиняемите имаха 3-дневен срок да обжалват решението, но са решили да не го правят. \r\n\r\n Припомняме, че на 21 ноември стана ясно, че френски съд е разрешил екстрадицията на Баневи и те могат да бъдат върнати в България. \r\n\r\n Следва процедура по тяхната екстрадиция, която ще се осъществи в следващите 10 дни. \r\n\r\n По думите на адвоката точната дата и подробностите около самия акт на предаване не могат да бъдат съобщавани.  \r\n\r\n Още след обявяване на решението на съда адвокатът заяви, че Баневи държат да се знае, че няма да опитат да се укрият от българските власти. \r\n\r\n В България бизнесмените могат да бъдат съдени единствено по точките от двете европейски заповеди за арест, но не и за други провинения. \r\n\r\n В момента Евгения Банева е в арест в Марсилия, а Николай Банев се намира в Люин, близо до Екс Ан Прованс. \r\n \n\t\t\t\t\t\t", "date": "2018.11.27", "title": "Баневи клекнаха - не обжалваха решението за екстрадиция!"}
{"url": "http://www.bnews.bg/article/252748-upravlyavashtite_pak_se_izdaniha_maykite_otnovo_izlizat_na_protesti_iskat_lichna_otgovornost_ot_borisov", "text": "\n Майките от инициативата \"Системата ни убива\" подготвят нов протест и ще търсят отговорност лично от премиера Бойко Борисов, ако законът за личната помощ бъде гласуван във вида, одобрен на днешното заседание на социалната комисия в парламента. \r\n  \r\nДепутатите гласуваха финансирането на личната помощ да се определя със закона за държавния бюджет, но никой от присъстващите представители на финансовото и социалното министерство не успя да каже колко са предвидените средства за 2019 година. \r\nОт думите на социалния министър Бисер Петков стана ясно, че в началото на септември догодина ще се разбере колко от допълнителните пари за хора с увреждания ще останат за личната помощ по закона. Според одобрените текстове предоставянето на личната помощ ще започне от 1 септември, като за максималните 8 часа на ден асистентите ще получават месечно минималната работна заплата от 560 лева. Когато ползвателят е дете с увреждане с 90 и повече процента на увреждането, ще се приспадат 380 лева от семейната му помощ, в полза на общината, която му осигурява асистент. \r\n  \r\nОмбудсманът Мая Манолова обяви, че ще атакува пред Конституционния съд текстовете за финансирането на личната помощ. \r\nСлед заседанието на комисията Вера Иванова от \"Системата ни убива\" коментира: \"Къде е обещаният закон? Защото това в момента не е закон. Това е ново име на съществуващите в момента асистенти, които първо са с малко часове и второ, има чакащи, нищо не е според индивидуалната оценка. С тези пари ще се получи същото\", предаде Дарик. \r\n  \r\n \n\t\t\t\t\t\t", "date": "2018.11.27", "title": "Управляващите пак се издъниха! Майките отново излизат на протести! Искат лична отговорност от Борисов!"}
{"url": "http://www.bnews.bg/article/252759-lozan_panov_besnee_veche_nyama_da_ima_vliyanie_v_sgs_vizhte_koy_e_noviyat_predsedatel", "text": "\n Алексей Трифонов е новият председател на Софийския градски съд. Той бе избран с девет гласа „за” от Съдийската колегия към Висшия съдебен съвет. Другият кандидат за поста Евгени Георгиев получи подкрепата само на четирима членове на колегията. \r\n\r\n \r\nВСС не се съобрази с мнението на Общото събрание на Софийския градски съд, което преди седмица подкрепи с двойно повече гласове Евгени Георгиев спрямо Алексей Трифонов. \r\n  \r\nСофийският градски съд беше без председател повече от година след като през август 2017 г. бившият му ръководител Калоян Топалов подаде оставка. \r\n  \r\nНовоизбраният председател Алексей Трифонов до момента беше съдия в Софийския апелативен съд. През миналата година бе заместник-министър на правосъдието в служебното правителство на Огнян Герджиков. Преди години Трифонов бе член на Централната избирателна комисия от квотата на ДПС. \r\n  \r\n \n\t\t\t\t\t\t", "date": "2018.11.27", "title": "Лозан Панов беснее! Вече няма да има влияние в СГС! Вижте кой е новият председател!"}
{"url": "http://www.bnews.bg/article/252760-arzhentina_shte_se_bori_s_futbolnoto_huliganstvo", "text": "\n Президентът на Аржентина Маурисио Макри поиска конгресът да предприеме мерки за справяне с футболното хулиганство. Той настоява за закон, който да осигури много по-строги наказания при прояви на насилие. \r\n\r\n Искането му идва няколко дни след грозните сцени, довели до отлагането на реванша от финала в Копа Либертадорес между \"Бока Хуниорс\" и \"Ривър Плейт\". В събота малко преди двубоя фенове на \"милионерите\" нападнаха с камъни и сълзотворен газ автобуса на \"Бока\". \r\n\r\n Макри, който беше президент на \"Бока Хуниорс\", заяви: \"Отхвърляме мафията, която често стои зад подобно насилие. Надявам се, че след този срам можем да създадем закон, който да осигури допълнителни наказания\". \r\n\r\n Развоят на събитията доведе до оставката на министъра по сигурността в Буенос Айрес Мартин Окампо. Кметът на аржентинската столица Орасио Родригес Ларета заподозря, че в основата на атаката са крайни фенове на \"Ривър Плейт\", които нарече \"мафия\". \r\n\r\n Според него нападението е в отговор на това, че в деня преди мача полицията е влязла в къщата на шефа на крайната фенска фракция и са били конфискувани 10 млн. песос (226 хил. евро) и 300 билета за мача, предаде БТВ. \r\n\r\n Очаква се днес в парагвайската столица Асунсион да бъде взето решение къде ще се играе мачът. Вчера Генуа предложи домакинството си на втория финал. \r\n \n\t\t\t\t\t\t", "date": "2018.11.27", "title": "Аржентина ще се бори с футболното хулиганство"}
{"url": "http://www.bnews.bg/article/252755-uti_izleze_v_otpusk_po_maychinstvo", "text": "\n Ути е взел майчинството на жена си Мария. Щастливият татко на двете близначки – Ружа и Далия, по цял ден разхожда малките, готви им и ги забавлява. „Да отгледаш бебе е трудна работа! Постоянно съм нащрек, както подобава на един родител. И двамата с майка им ги гледаме, дали съм по майчинство, има нещо такова“ споделя татко Ути, който от миналата година няма сериозна работа, след като спряха кулинарното му предаване по БНТ. \r\nПриятели на актьора споделят, че в момента той повече гледа децата, докато жена му не отказва работа, пише „България Днес“. \r\n \n\t\t\t\t\t\t", "date": "2018.11.27", "title": "Ути излезе в отпуск по майчинство"}
{"url": "http://www.bnews.bg/article/252761-valeri_simeonov_prodalzhava_s_obidite_protestirashtite_sa_teroristi", "text": "\n Протестиращите тероризират София като затварят Орлов мост и други улици. Това грании с тероризъм. \r\n\r\n Коментарът направи в ефира на тв Европа Валери Симеонов. Само преди ден лидерът на НФСБ обясни как,  \r\nБившият вицепремиер и днес обяви, че полицията може да си върши работата по-добре. \r\n\r\n „Това, на което сме свидетели в София – започващите митинги пред Министерския съвет, които тръгват в непредвидима посока, запушват Орлов Мост, Лъвов мост и други улици, по хрумване на организаторите на тези 30-40 протестиращи. Те буквално тероризират София, това граничи с тероризъм. И тук полицията трябва да си върши работата. Управляващата партия се притеснява от повтаряне на събитията през 2013 г.“, заяви Симеонов. \r\n \n\t\t\t\t\t\t", "date": "2018.11.27", "title": "Валери Симеонов продължава с обидите: Протестиращите са терористи!"}
{"url": "http://www.bnews.bg/article/252737-diana_lyubenova_nauzhkim_s_mazha_si_paparashka_snimka", "text": "\n Актрисата Диана Любенова крачи нервно в столичен мол заедно с дъщеря си в компанията на мъжа си. Както \"България Днес\" писа, водещата се раздели със съпруга си, но в името на детето от време на време се среща с него на неутрална територия. Въпреки краткотрайните виждания напрежението около бившите влюбени е нажежено и те бързат да тръгнат по своя път. \r\n \n\t\t\t\t\t\t", "date": "2018.11.27", "title": "Диана Любенова наужким с мъжа си (Папарашка снимка)"}
{"url": "http://www.bnews.bg/article/252742-davat_na_sad_dvama_prebili_sapruzi_v_prisastvieto_na_deteto_im_v_petrich", "text": "\n Районна прокуратура – Петрич е внесла за разглеждане в съда обвинителен акт срещу И.К. и С.Я. за хулигански действия, нанасяне на побой на съпрузи в присъствие на тяхното дете и удари по автомобила на пострадалите - престъпление по чл. 325, ал. 2, вр. 1 от НК, съобщиха от пресцентъра на прокуратурата. \r\n\r\n Обвиняемите И.К. и С.Я. живеят в гр. Петрич и са криминално проявени. Единият от тях – И.К., е осъждан девет пъти за престъпления против собствеността и притежание на наркотични вещества. \r\n\r\n Сутринта, около 07:30 ч., на 05.06.2018 г., в гр. Петрич, семейство М. излязло от дома си заедно с малолетния им син, когото трябвало да закарат с лек автомобил в училище. Излизайки от жилищен комплекс „Изток“, те следвало да се включат за движение по главна улица, поради което скоростта била намалена от водача, като той подал мигач за завиване наляво. \r\n\r\n В този момент пред автомобила застанал гол до кръста С.Я., когото семейството не познавало. Мъжът разтворил ръце и им казал да се върнат обратно в циганската махала и че нямат право да минават оттам. Запитан за причината на постъпката С.Я. се качил на предния капак на колата, оттам на тавана и започнал да скача. След като слязъл, обвиняемият нанесъл силен удар с крак по предния десен калник, който се деформирал от това. \r\n\r\n В хулиганската проява се включил И.К., който започнал да отправя цинични ругатни и заплахи, както и да нанася удари на двамата съпрузи. Свидетел на случващото бил единадесетгодишния им син, който плачел в автомобила. \r\n\r\n След това обвиняемият К. застанал на отсрещния тротоар и започнал да хвърля камъни в посоката на пострадалите и автомобила им. Той отново се приближил до колата им и нанесъл удар с крак по страничното огледало, което се счупило. \r\n\r\n Всичко това се развило в непосредствена близост до училището и станало достояние на ученици, работещи в учебното заведение и живеещи в района. Още в началото на скандала започнали да излизат много хора – имало съседи по терасите и по прозорците, в училищния двор имало деца и педагози, но всички стояли отстрани, гледали и никой не се намесил. \r\n\r\n В резултат на обаждането на телефон 112, на място пристигнали служители на РУ на МВР – гр. Петрич. И.К. и С.Я. били задържани. \r\n\r\n В изготвената в хода на досъдебното производство съдебномедицинска експертиза е посочено, че пострадалите съпрузи получили контузии и кръвонасядания по различни части на тялото и лицето. \r\n\r\n Предстои съдът да насрочи разпоредително заседание по делото. \r\n \n\t\t\t\t\t\t", "date": "2018.11.27", "title": "Дават на съд двама, пребили съпрузи в присъствието на детето им в Петрич"}
{"url": "http://www.bnews.bg/article/252740-naum_shopov_napisa_fitnes_bukvar", "text": "\n Звездата от лекарската сага „Откраднат живот“ Наум Шопов описа последните шест години от живота си в книга. \r\n\r\n Чрез нея той споделя опита, който е натрупал във фитнес залата, обвързан с познанията му по медицина. Книгата на Наум се казва „Моят фитнес буквар“. „Това е проект, който седи от години в главата ми, но ето че и неговият момент дойде! Вложих много време и старание, за да се получи нещо, което би се отличило от всички останали фитнес програми. Притежавайки „Булгар звер“, вие получавате моя шестгодишен опит в залата – с грешките и уроците, които тя ми е дала“, споделя медикът. \r\n\r\n Всъщност книгата включва персонални фитнес програми, изготвени според индивидуални нужди и възможности. „Моят фитнес буквар“ е кратка книжка, в която съм събрал най-необходимата информация, за да постигнете целите си в залата. От това да дам разяснение за най-важните термини, отнасящи се за тренировките, до 10-те мита на всеки начинаещ трениращ. Тази информация е добита чрез стажа ми във фитнеса и следването ми по медицина. \r\n\r\n Работихме здраво по проекта и смятам, че ще останете много доволни от резултата“, споделя още Наум, писа „ТелеграФ“. \r\n \n\t\t\t\t\t\t", "date": "2018.11.27", "title": "Наум Шопов написа фитнес буквар"}
{"url": "http://www.bnews.bg/article/252750-parlamentat_glasuva_byudzheta_na_nzok", "text": "\n Парламентът одобри окончателно приходната и разходната част на бюджета на Националната здравноосигурителна каса за 2019 година. В него са заложени приходи за над 4 млрд и 200 милиона лева, а разходите на касата ще бъдат с около 50 млн. лева повече.  \r\n\r\n Депутатът от БСП Георги Михайлов настоя за създаване на специален фонд за лечение на здравно неосигурените лица: \r\n\r\n “Попитайте всеки директор на болница какво се случва в Отделението по интензивни грижи и в кабинетите, които приемат спешно болни пациенти, които на практика се обръщат в кабинети за болни, които са неосигурени“, каза Михайлов, предаде БНР. \r\n\r\n От своя страна Даниела Дариткова от ГЕРБ обясни, че за лечението на хората, които не са осигурени здравно, се плаща от държавата, но не през бюджета на НЗОК: \r\n\r\n “Категорично държавата плаща за спешна помощ, само че това ще го видите в големия бюджет, където са плащанията на МЗ“, каза Дариткова.  \r\n\r\n Бюджетите на Здравната каса и на Държавното обществено осигуряване бяха гласувани на второ четене на извънредно заседание на парламента. \r\n\r\n Няколко важни промени настъпиха между първо и второ четене на проектобюджетите на Здравната каса и на общественото осигуряване. При първия става дума за отказа на управляващите всички лечебни заведения да бъдат прелицензирани от новата агенция за медицински надзор. Вместо това - ще се създадат стандарти, на които лечебните заведения трябва да отговорят в рамките на една година. \r\n\r\n При осигуряването - депутатите решиха минималният осигурителен праг за земеделските стопани и тютюнопроизводителите да бъде 400 лева от догодина, а не 560 лева, каквото беше първоначалното предложение. Реално 400 е ръст с 50 лева, но е значително по-плавна стъпка спрямо първия вариант.  \r\n \n\t\t\t\t\t\t", "date": "2018.11.27", "title": "Парламентът гласува бюджета на НЗОК"}
{"url": "http://www.bnews.bg/article/252744-tragediya_vlak_premaza_trima_v_gartsiya", "text": "\n Най-вероятно трима души, според първоначалните информации мигранти, са загинали трагично вчера вечерта на железопътната линия Солун - Александруполис, съобщава атинският \"Катимерини\", като се позовава на местни медии. \r\n\r\n Части от телата им са били забелязани тази сутрин от пътници във влак край селището Филакас в префектура Родопи, предаде БТА. \r\n\r\n Според полицията жертвите са били повлечени вчера вечерта от влакова композиция по маршрута Солун - Александруполис. \r\n\r\n Засега броят на жертвите не е известен със сигурност, както и причината за трагедията. \r\n \n\t\t\t\t\t\t", "date": "2018.11.27", "title": "ТРАГЕДИЯ! Влак премаза трима в Гърция"}
{"url": "http://www.bnews.bg/article/252751-gala_ne_mozhe_da_se_nahvali_sas_strastniya_si_mazh", "text": "\n Любовта между водещата на предаването \"На кафе\" по \"Нова телевизия\" Гала и половинката й Стефан Николов кипи със страшна сила. Това става ясно от снимките, които тя пуска в профила си в \"Инстаграм\". На последната се вижда как Стефан я е захапал за бузата, а текстът към фотоса гласи: \"Макар още сънена, на път да бъде изядена\" Двамата буквално са неразделни, след като Николов напусна къщата на \"Биг Брадър\". Те сюрпризират последователи и почитатели със снимки от колата, фитнеса и дома си и не спират да показват колко се наслаждават един на друг. \r\n  \r\n \n\t\t\t\t\t\t", "date": "2018.11.27", "title": "Гала не може да се нахвали със страстния си мъж "}
{"url": "http://www.bnews.bg/article/252767-borisov_dosasipa_vmro_toy_zakriva_dabch_karakachanov_mechtae_za_ministerstvo", "text": "\n След като  , това явно влуди патреотите в лицето на ВМРО. \r\n\r\n Красимир Каракачанов явно не му допада тази идея, затова моментално я префасонира в угодна нему: \r\n\r\n \"Би имало смисъл в закриването на Агенцията за българите в чужбина, ако на нейно място се възстанови съществувалото министерство за българите в чужбина от първия мандат на Борисов\", заяви вицепремиерът Красимир Каракачанов. \r\n\r\n \"Агенцията за българите в чужбина като структура има основна цел да се грижи за възпитанието и поддържането на съзнанието и връзките на българските общности с държавата България. Говорим за българските общности не само от новата емиграция, която е около 1,5 млн., но и със старите български исторически общности в съседните на България страни – най-вече Македония, Сърбия, Румъния, а и по-далечни като Молдова и Украйна. Закриването на Агенцията за българите в чужбина би имало смисъл да се закрие, ако на нейно място се възстанови съществувалото Министерство на българите в чужбина от първия мандат на г-н Борисов. Тогава министър на българите в чужбина беше Божидар Димитров\", разясни вицепремиерът. \r\n\r\n Трябва да има сериозен държавен орган, за мен това е по-добре да бъде Министерство на българите в чужбина, отколкото една държавна агенция, който държавен орган да осъществява политиката на държавата спрямо българските общности, защитавайки и отстоявайки техните социални и ако щете, исторически интереси в някои страни, съседни нам, които отричат дори съществуването на такива български общности, предаде Канал 3. \r\n\r\n Явно Каракачанов не иска да пусне кокала и мечтае неговите хора да оглавят новото министерство, каквато оферта предлага агент Шиши. \r\n \n\t\t\t\t\t\t", "date": "2018.11.27", "title": "Борисов досъсипа ВМРО - той закрива ДАБЧ, Каракачанов мечтае за министерство!"}
{"url": "http://www.bnews.bg/article/252754-robi_uilyams_otsviri_turneto_na_take_that", "text": "\n Гари Барлоу от групата Take That обяви, че Роби Уилямс и Джейсън Ориндж няма да участват в турнето на групата следващата година по повод 30-годишнината от основаването ѝ, съобщи Контактмюзик. \r\n\r\n Барлоу, Марк Оуен и Хауърд Доналд ще тръгнат на световна обиколка през 2019 г., за да отбележат годишнината. Въпреки спекулациите от страна на фенове, че двамата бивши членове на бандата ще се присъединят към Барлоу, Оуен и Доналд на сцената, изпълнителят на хита „Back for Good“ увери, че предстоящите концерти ще бъдат изнесени само от триото. \r\n\r\n „Взаимоотношенията ни са съвсем ясни – каза Барлоу. – В случая става въпрос за проект, с чието осъществяване сме се заловили само ние тримата. Обикновено вратата е отворена, ако някой иска да се завърне в групата. Сега обаче Роби е зает с други ангажименти.“ \r\n\r\n Роби Уилямс напусна бандата през 1996 г., година преди разпадането ѝ. Той отклони възможността да се завърне в групата, когато тя се сформира отново през 2006 г. \r\n \n\t\t\t\t\t\t", "date": "2018.11.27", "title": "Роби Уилямс отсвири турнето на Take That "}
{"url": "http://www.bnews.bg/article/252743-lasna_groznata_istina_za_viziyata_na_nikoleta_bez_fotoshop_paparashki_snimki", "text": "\n Клин по тялото, развети коси от вятъра и физиономия на угрижена средностатистическа домакиня. Не, това не е обикновена жена, а титулуваната като най-красивата българка Николета Лозанова. \r\n\r\n Папараците на \"България Днес\" уловиха плеймейтката да бърза към всекидневните си задачи. Всъщност Николета е почти неразпознаваема, изглежда отпаднала и изморена въпреки тежкия грим, който е сложила. Лозанова е заложила на съвсем обикновени дрехи, докато обикаля столицата, а помен от хубавицата в социалните мрежи няма. Въпреки налегналото я изтощение Лозанова намери сили да се качи Николета в колата си и потегли в неизвестна посока. \r\n\r\n Снимките вижте  \r\n \n\t\t\t\t\t\t", "date": "2018.11.27", "title": "Лъсна грозната истина за визията на Николета без фотошоп (Папарашки снимки)"}
{"url": "http://www.bnews.bg/article/252745-nikolay_barekov_i_volen_siderov_provezhdat_intenzivni_sreshti_v_bryuksel", "text": "\n \r\n\r\n В рамките на визитата двамата осъществиха редица срещи с европейски депутати и лидери на европейски партии. Сред тях бяха съпредседателят на Групата на Европейските консерватори и реформисти професор Решард Легутко  и генералният секретар Франк Барет. \r\n\r\n \r\n\r\n Лидерът на \"Атака\" е развил идеята си за излъчване на четири евродепутатски мандата, а лидерът на „Презареди България“ - за коалиция между ЕКР и ЕНП в рамките на бъдещия Европейския парламент. Пред консерваторите двама са анализирали както ситуацията в България, така и бъдещето на Европейския парламент и Европейския съюз. \r\n\r\n \r\n\r\n заради активната му позиция за ролята на младите хора за бъдещето на Обединена Европа и за принос към Университетската младежка академия за управление на знания. Захрадил ще получи приза на официална церемония по връчване, която ще се проведе тази вечер по време на конференция в Брюксел, на която домакин е евродепутатът Николай Бареков. \r\n \n\t\t\t\t\t\t", "date": "2018.11.27", "title": "Николай Бареков и Волен Сидеров провеждат интензивни срещи в Брюксел "}
{"url": "http://www.bnews.bg/article/252752-grisho_se_radva_na_seksi_baldaza", "text": "\n Григор Димитров се сдоби с истинско женско царство покрай 3-годишната си връзка с Никол Шерцингер. Певицата има полусестра Киала, която е не по малко красива от нея. Балдъзата на Гришо обаче е класическа блондинка и вече е майка на три дъщерички. „Ти си звяр и по-добрата половина от мен“, написа Никол в Инстаграм за външността на Киала, която е с шест години по-млада от нея, писа „Телеграф“. \r\n\r\n Тъй като Бившият №3 в тениса се готви за новия сезон и се подлага на тежки фитнес тренировки в Монте Карло, Никол отиде при семейството си на Киала, за да не е сама в Деня на благодарността. Момичетата се събраха в Тенеси, където освен на вкусна храна се отдадоха на разходки сред природата, а леля Никол построи къщичка от картон за русокосите си племеннички в дома им. \r\n\r\n 40-годишната Шерцингер редовно прекарва ваканциите си с Киала, като за последно двете събираха тен на Хаваите през август. Именно там са родени двете сестри, чиято майка Розмари е с хавайски и украински корени. \r\n \n\t\t\t\t\t\t", "date": "2018.11.27", "title": "Гришо се радва на секси балдъза"}
{"url": "http://www.bnews.bg/article/252747-20_sa_zadarzhanite_v_spetsaktsiyata_v_burgas_i_sofiya_informatsiya_poveche_utre", "text": "\n \r\nДнес, 27 ноември 2018 г., в ранните часове на деня, стартира съвместна операция на ГДБОП, Специализираната прокуратура и ОДМВР – Бургас по неутрализиране на организирана престъпна група за разпространение на наркотици на територията на Бургас и София. \r\nОбщо 20 лица – 12 в морския град и 8 в столицата, са задържани с полицейска заповед за срок до 24 часа. Продължава събирането на доказателства, предстоят и разпити на свидетели. \r\n\r\n Това съобщиха от държавното обвинение. \r\n\r\n След преценка на доказателствата, наблюдаващият делото прокурор ще определи какви обвинения и на кои лица да бъдат повдигнати. \r\nПо-подробна информация по случая ще бъде предоставена най-рано на 28 ноември 2018 г. \r\n \n\t\t\t\t\t\t", "date": "2018.11.27", "title": "20 са задържаните в спецакцията в Бургас и София, информация повече - утре"}
{"url": "http://www.bnews.bg/article/252734-nikoleta_lozanova_gamov_e_mente_mazh", "text": "\n Николета Лозанова се посмя на гърба на „мъжествеността“ на актьора Станимир Гъмов, който в момента пребивава в Къщата на „ВИП Брадър“. Повод за осмиването на Гъмича, както го наричат съквартирантите, стана и влизането на Борислав, познат като Боби Ръгбиста, който е половинка на друг участник в риалитито – Никита Джонсън. \r\n\r\n Докато Боби не беше във формата, Гъмов си позволяваше да се държи безобразно с Никита, а в един момент дори й заяви: „Дай го тука да го видим твоя мъж, бе!“, като изобщо не подозираше, че това буквално предстои да се случи. \r\n\r\n След като Борислав прекрачи прага на къщата миналия петък и попита Станимир: „Чух, че си ме търсил?“. След като актьора видя внушителния вид на Ръгбиста – висок, едър и мускулест, отговори: „Не, в никакъв случай“. \r\n\r\n Всичко това се появи на колаж, който Николета Лозанова сподели във Фейсбук, озагавен: „Когато си истински мъж като Гъмов“. \r\n \n\t\t\t\t\t\t", "date": "2018.11.27", "title": "Николета Лозанова: Гъмов е менте мъж!"}
{"url": "http://www.bnews.bg/article/252757-zakopchaha_petima_kanaldzhii_na_migranti", "text": "\n \r\nСпециализираната прокуратура повдигна обвинения на петима български граждани за участие в организирана престъпна група за трафик на мигранти \r\nпрез територията на България. \r\nТе са задържани при специализирана операция на ГДБОП под ръководството на Специализираната прокуратура и със съдействието на служители от Гранично \r\nполицейско управление в Трън. \r\n\r\n Събраните доказателства сочат, че участниците в престъпното сдружение са се занимавали както с превеждане на чужденци през държавните граници, така \r\nи с подпомагане на тяхното пребиваване и придвижване в страната. \r\nПри претърсвания на четири адреса – два в София и два в Перник, са иззети фалшиви служебни карти, мобилни телефони, СИМ-карти и други предмети, \r\nдоказващи организираната престъпна дейност. \r\n\r\n В хода на специализираната операция на ГДБОП и Специализираната прокуратура, на територията на община Трън е бил засечен джип \"Чероки\", \r\nзад волана на който седял един от участниците в групата. При опит да бъде спрян, шофьорът опитал да избяга, но бил задържан със съдействието на \r\nгранични полицаи от ГПУ-Трън. Полицейската проверка установила, че в колата пътуват седем чужденци, граждани на Афганистан и Ирак. \r\nВсчките петима участници в групата, са осъждани. На четирима от тях Специализираният наказателен съд определи „Задържане под стража“. На петия \r\nучастник е наложена мярка за неотклонение „Домашен арест“. \r\n  \r\n \n\t\t\t\t\t\t", "date": "2018.11.27", "title": "Закопчаха петима каналджии на мигранти"}
{"url": "http://www.bnews.bg/article/252729-zhena_general_zastava_na_chelo_na_slovenskata_armiya_snimka", "text": "\n Словенският министър на отбраната Карл Ерявец потвърди информацията, че възнамерява да предложи жена за началник на Генералния щаб на армията, предаде БГНЕС. \r\n\r\n \"Още утре, по време на правителственото заседание, ще предложа генерал-майор Аленка Ерменц да заеме поста началник на ГЩ на въоръжените сили\", каза Ерявец. \r\n\r\n Тя ще заеме поста на генерал-майор Алан Гедер, който встъпи в длъжност едва на 22 февруари тази година. Аленка Ерменц е част от въоръжените сили на Словения от 27 години. Тя е завършила университета в Любляна, след което е специализациализирала в Лондон. От март тази година заема поста на заместник-началник на ГЩ. \r\n\r\n \"Още утре, по време на правителственото заседание, ще предложа генерал-майор Аленка Ерменц да заеме поста началник на ГЩ на въоръжените сили\", каза Ерявец. \r\n\r\n Тя ще заеме поста на генерал-майор Алан Гедер, който встъпи в длъжност едва на 22 февруари тази година. Аленка Ерменц е част от въоръжените сили на Словения от 27 години. Тя е завършила университета в Любляна, след което е специализациализирала в Лондон. От март тази година заема поста на заместник-началник на ГЩ. \r\n\r\n \r\n \r\n \r\n\r\n   \r\n \n\t\t\t\t\t\t", "date": "2018.11.27", "title": "Жена генерал застава на чело на словенската армия (СНИМКА)"}
{"url": "http://www.bnews.bg/article/252735-sadat_reshi_sadbata_na_tsiganite_obvineni_za_zverstvoto_vav_vlaka_kray_vakarel", "text": "\n Софийският апелативен съд остави в ареста Запринка и Красимир, обвинени за убийството на 50-годишeн мъж във влак, предаде БГНЕС. Решението на апелативните магистрати е окончателно. \r\n\r\n Адвокатът на Запринка Георги Аргиров каза, че тя е съдействала на разследващите, което според него би следвало да бъде отчетено от съда като смекчаващо вина обстоятелство. Той посочи и че здравословното й състояние е много зле. \r\n\r\n На 16 ноември полицията спря влак в района на Вакарел заради намушкан мъж в един от вагоните, който впоследствие почина. Мъж и жена бяха задържани за убийството. Тогава по първоначална информация се знаеше, те са брат и сестра. 50-годишният намушкан мъж получил кръвоизлив и е починал в 8:33 часа в линейката, на метри от болница \"Света Анна\" в София. \r\n  \r\n \n\t\t\t\t\t\t", "date": "2018.11.27", "title": "Съдът реши съдбата на циганите, обвинени за зверството във влака край Вакарел\r\n\r\n"}
{"url": "http://www.bnews.bg/article/252731-fenove_napadnaha_emanuela_tsyal_zhivot_mazhete_sa_ya_pretsakvali_i_pak_zaradi_mazh_izglupyava", "text": "\n Феновете попиляха Емануела. Поп фолк изпълнителката и нейният любим мъж Мартин си тръгнаха заедно от риалити формата по Нова тв „Биг Брадър“. \r\n\r\n След като преди няколко дни, любимият на Емануела влезе в Къщата в Нови хан, любовта между двамата пламна с нова сила. \r\n\r\n Емануела дълго се опитваше да избегне темата дали с Мартин са разделени. \r\n\r\n Но най-накрая се реши и призна пред цяла България, че преди да влезе в шоуто, с него са били разделени три месеца. След откровен разговор със своя любим поп фолк изпълнителката бе категорична пред Големия брат, че иска да си тръгне от шоуто заедно с Мартин. \r\n\r\n Това беше голямата грешка на Емануела. Или поне така мислят голяма част от феновете й. Минути след като тя и нейният любим излезнаха, феновете засипаха певицата с хиляди обвинения. Те видяха в това конспирация, но не и истинска любов. \r\n\r\n Някои от почитателите на шоуто я обвиниха, че е напуснала заради участията, които има, без да се замислят, че тя и докато беше вътре, ходеше по участия. Друга част пък казаха, че това е традиционният сценарий на „Биг Брадър“. Те припомниха, че и други поп фолк певици са си тръгвали след втората или третата седмица на формата, пише Разкрития.ком. \r\n\r\n Има и почитатели на певицата, които обвиняват нейния любим Мартин, че е развалил всичко. „Тя щеше да е победител. Този Мартин защо изобщо се появи. Развали нещата!“, ядосва се фен на Емануела. „Поредният платен сценарии“, пише друга ядосана фенка. „Цял живот мъжете са я прецаквали и пак заради мъж изглупява“, коментира почитателка на формата. „Фалшиво изиграно“, гневи се почитателка в социалната мрежа Фейсбук. \r\n\r\n Голяма част от феновете на певицата пък споделят в своите коментари, че спират да гледат риалити формата, защото „победителката“ е излезнала и не са останали достойни хора, заради които си заслужава да се гледа предаването. \r\n \n\t\t\t\t\t\t", "date": "2018.11.27", "title": "Фенове нападнаха Емануела: Цял живот мъжете са я прецаквали и пак заради мъж изглупява!"}
{"url": "http://www.bnews.bg/article/252736-100_kila_sprya_alkohola", "text": "\n „Да ви се похваля–спрях пиенето! В момента спазвам пост и съм само на вода!” Така рапърът 100 Кила обяви, че е минал на пости. Варненецът изненада феновете с признанието си по време на участие. Явор Янакиев, както е истинското име на Килата се появи облечен в странен тоалет в луксозен столичен клуб, пише „България днес”. \r\nНезнайно защо, но от марковите маратонки на музиканта се подаваха етикети, сякаш обувките му са взети преди малко от магазина. Чии са тези одежди и защо от тях се подаваха листчета никой не успя да разбере. \r\n \n\t\t\t\t\t\t", "date": "2018.11.27", "title": "100 Кила спря алкохола"}
{"url": "http://www.bnews.bg/article/252739-ministerstvoto_za_evroshefstvoto_zatvarya_vrati_ot_1_yanuari", "text": "\n Чиновниците от Министерството за европредседателството, които са работили там повече от година, ще имат право да преминат в друга администрация. \r\nТова ще става обаче, ако има свободни места и отговарят на изискванията за съответната длъжност. \r\nПредстои закриване на ведомството на Лиляна Павлова, за което вече има проект на постановление, публикуван в Портала за обществени консултации на МС. \r\nСтраната ни пое първото си председателство на 1 януари тази година и го предаде шест месеца по-късно. \r\nЗа закриването на министерството ще е нужно решение на Народното събрание за структурни промени в Министерския съвет и назначаване от премиера на ликвидационна комисия. \r\nПостановлението влиза в сила от 01.01.2019 г. \r\n  \r\n \n\t\t\t\t\t\t", "date": "2018.11.27", "title": "Министерството за еврошефството затваря врати от 1 януари\r\n"}
{"url": "http://www.bnews.bg/article/252718-zastudyava_7_oblasti_sa_s_zhalt_kod_za_valezhi", "text": "\n Температурите се понижават, а валежите се засилват, в 7 области е обявен жълт код за обилни дъждове.  \r\nВ Северна България ще бъде чувствително по-студено, отколкото в Южна. Няма да има голяма амплитуда между минималните и максималните температури. \r\n\r\n Вятърът постепенно ще отслабне, но със смяната на посоката от югозапад към североизток той ще започне да пренася над страната по-студен въздух. \r\n\r\n С напредването на деня на много места ще започне да вали - първо на запад. Поради понижаването на температурите, в Северна България през нощта срещу сряда дъждът ще премине в сняг. \r\n\r\n Във вечерните часове и през нощта срещу сряда на юг ще има обилни дъждове, като в югоизточните райони те ще са по-интензивни.  \r\nЖълт код е обявен за областите Благоевград, Смолян, Кърджали, Хасково, Ямбол, Сливен и Бургас. \r\n\r\n Максималните температури са в широки граници. В Северна България те ще са в интервала 3-8 градуса, а в Южна - между 9 и 14 градуса. \r\n\r\n Минималните в по-голямата част от страната са между 2 и 5, по-високи са в южните райони и по Черноморието, където са между 7 и 10 градуса. \r\n \n\t\t\t\t\t\t", "date": "2018.11.27", "title": "Застудява, 7 области са с жълт код за валежи"}
{"url": "http://www.bnews.bg/article/252720-ns_shte_razgleda_na_vtoro_chetene_zakonoproekta_za_lichnata_pomosht", "text": "\n Социалната комисия в парламента ще разгледа на второ четене законопроекта за личната помощ, подготвен от екипа на Омбудсмана и внесен едновременно от депутати на БСП и на Воля. \r\n\r\n Очаква се на днешното заседание да бъде предложено през 2019-та година заплащането на личните асистенти по този закон да бъде в размер на минималната заплата или 560 лева, както е планирано в бюджета. \r\n\r\n Предложението ще направи работната група към социалната комисия, в която участват и майки от инициативата \"Системата ни убива\". Минималната заплата ще се полага за максималния работен ден на асистента - 8 часа. \r\n\r\n За 2020-та година е заложено заплатата да нарасне на 732 лева, а за 2021-ва година са предвидени 910 лева месечно. От БСП ще предложат ускорено нарастване на часовата ставка - за първата година тя да бъде минималната, умножена по 1.3, а след две години стойността й да стигне минималната, умножена по 1.8. \r\n \n\t\t\t\t\t\t", "date": "2018.11.27", "title": "НС ще разгледа на второ четене законопроекта за личната помощ"}
{"url": "http://www.bnews.bg/article/252721-iznenadvasht_obrat_po_deloto_sreshtu_tsiganite_ubiytsi_ot_vlaka_kray_vakarel", "text": "\n Съдът решава окончателно, дали да остави в ареста двамата обвинени за убийството във влака Пловдив-София. \r\n\r\n Според прокуратурата Красимир и Запринка са отговорни за смъртта на 50-годишен мъж, след като го намушкали. \r\n\r\n Според обвинението обаче Красимир признал вината си. Това показвали и свидетелските показания.  Красимир Мутафчийски е с обвинение, че е убил с нож в гърба умишлено, по хулигански подбуди и без никаква причина Ангел Цветанов от Белово. Според прокуратурата ромът е взел нож от сестра си Запринка и го е забил в гърба на непознатия, защото им направил забележка да си свалят краката от седалката.  \r\n\r\n \"Аз съм болен. Сакат съм. Нищо не работя\", бяха част от малкото смислени изречения, които обвиняемият успя да формулира по време на гледането на мярката му за неотклонение в съда.  \r\n \n\t\t\t\t\t\t", "date": "2018.11.27", "title": "Изненадващ обрат по делото срещу циганите-убийци от влака край Вакарел! \r\n\r\n"}
{"url": "http://www.bnews.bg/article/252722-borisov_prizovavam_kolegite_ot_ukrayna_i_ruskata_federatsiya_za_razum_i_sdarzhanost", "text": "\n “С тревога следя напрежението между военноморските сили на Украйна и на Руската федерация в Азовско море. Винаги съм отстоявал тезата, че трябва да развиваме отношенията си прагматично, на принципа на икономическите ползи и спазването на правилата на международното сътрудничество\", написа премиерът Бойко Борисов във Фейсбук. \r\n\r\n “Призовавам колегите от Украйна и Руската федерация за разум и сдържаност, защото лесно може да бъде премината границата, от която няма връщане назад. В интерес на всички е напрежението да бъде преодоляно с диалог, а задържаните моряци незабавно да бъдат освободени\", заявява министър-председателят. \r\n \n\t\t\t\t\t\t", "date": "2018.11.27", "title": "Борисов: Призовавам колегите от Украйна и Руската федерация за разум и сдържаност "}
{"url": "http://www.bnews.bg/article/252723-desetki_zagivat_v_bitovi_pozhari_eto_kak_da_se_predpazim", "text": "\n От началото на отоплителния сезон 22 души са загинали в битови пожари. Нямаме точна статистика за видовете отоплителни системи, които използват хората, но всяка година правим информационна кампания. Загиват предимно възрастни хора - често пламват цигари или се задушават от печки на твърдо гориво, пожари се причиняват и от непочистени комини. Това заяви главен инспектор Стефан Стефанов – началник сектор „Превантивна дейност“ към пожарната в сутрешния блок на Нова телевизия.  \r\n\r\n \"Препоръчваме хората да не се отопляват през нощта на печки, а да се завиват по-добре. Внимателно проверявайте уредите, с които се отоплявате. Не претоварвайте и електрическите системи\", каза още той. \r\n\r\n \"Ютията е опасна само когато е в близост от запалими предмети. Рисковете са различни, но за съжаление загиват и деца. Поставянето на дрехи в близост до печки е изключително опасно\", допълни Стефанов. \r\n\r\n \"LED осветлението е едно от най-безопасните, спазвайки указанията на производителя, не се предполага да има инциденти. Ароматните свещи и откритият огън в близост до запалими предмети, са изключително опасни. Най-добре е потребителите да имат пожарогасители в домовете си\", завърши главен инспектор Стефанов.  \r\n \n\t\t\t\t\t\t", "date": "2018.11.27", "title": "Десетки загиват в битови пожари. Ето как да се предпазим!"}
{"url": "http://www.bnews.bg/article/252725-filip_pleyn_pokaza_sina_si_za_parvi_pat_sadebni_dela_razdeliha_dizaynera_i_deteto_za_4_godini", "text": "\n Световноизвестният дизайнер Филип Плейн представи за пръв път наследника си Ромео. Сантименталната среща между баща и син, които не са се виждали от близо четири години, бе заснета и споделена в официалния профил на модния диктатор. Кадрите предизвикаха бурни реакции сред последователите, които провокираха германеца да разкрие причините, стоящи зад дългата раздяла, писа „ТелеграФ“. \r\n\r\n „Това е моментът, в който се срещам със сина си за първи път от близо четири години. На 25 декември 2014 г. синът ми Ромео, който бе на възраст 1 годинка и 6 месеца, остана с майка си в Бразилия. Загубихме години в спорове и безполезни адвокати – за нищо. Трябваше да дадем на сина си това, което наистина заслужава – майка и баща“, пише дизайнерът в социалната мрежа Инстаграм. \r\n\r\n Видеото показва как малкият Ромео се хвърля в обятията на баща си. Моделката Фернанда среща Филип още преди да стане известен, запознават се в Милано. Новината, че е бременна, се приема с радост от Филип. Двама месеца след появата на детето те се разделят. Като родител Филип е наясно, че едно бебе има нужда преди всичко от майка. Въпреки разбирането, което проявява, Фернанда поставя бариера между него и малчугана. Към днешна дата те отново са намерили път един към друг. \r\n\r\n Като татко с възможности Филип превръща срещата си с Ромео в момент, който едва ли ще бъде забравен. Двамата се отдават на различни забавления, като няколко дни по-късно се насочват към „Дисниленд“ в Париж, придружени от самата Фернанда, която също грее от радост покрай тях. \r\n \n\t\t\t\t\t\t", "date": "2018.11.27", "title": "Филип Плейн показа сина си за първи път! Съдебни дела разделиха дизайнера и детето за 4 години"}
{"url": "http://www.bnews.bg/article/252727-balgarin_pochinal_v_samolet_na_pat_za_vkashti_institutsii_i_medii_se_opitaha_da_potulyat_sluchaya", "text": "\n . За трагичния инцидент информира наша сънародничка, която е била в същия този самолет. Тя направи призив към всички свои приятели да споделят публикацията, за да достигне до повече хора. За няколко часа вълна от споделяние заля социалната мрежа, но институциите все така мълчаха. Редица уж авторитетни медии също се направиха на глухи и слепи за смъртта на българина.  \r\n\r\n Едва днес Министерството на външните работи потвърди информацията, Министерството на туризма започна проверка на туроператорите, организирали екскурзия до Египет, от \"Гранична полиция\" заявиха пък, че мъжът е починал от естествена смърт. \r\n\r\n Остава въпросът защо гражданите научават подобни обществено значими проблеми от социалните мрежи, а не от компетентните институции? Какво опитаха да прекрият с мълчанието си ведомствата - туроператора и неговия собственик или...? \r\n\r\n BNews продължава да следи за случая и да ви информира своевременно.  \r\n \n\t\t\t\t\t\t", "date": "2018.11.27", "title": "Българин починал в самолет на път за вкъщи, институции и медии се опитаха да потулят случая"}
{"url": "http://www.bnews.bg/article/252724-rachkov_i_ignatova_zagubiha_1_milion_ot_razdyalata_si_zashto_mariya_izhvarcha_ot_gospodari_na_efira", "text": "\n Само 2 месеца след старта на „Господари на ефира” Мария Игнатова отстъпи мястото си на ководещ до Митко Рачков на Васил Василев-Зуека. Рокадата е прецедент в дългогодишната история на забавното шоу. Изненадващото сваляне на блондинката от ефир 4 месеца по-рано породи слуховете, че двамата с комика чакат бебе. Други пък предположиха, че Мария и Митко, чиито отношения през годините са на приливи и отливи, отново са се счепкали и отказват да водят предаването в тандем.  \r\nИстината се оказа доста по-различна. Игнатова е започнала репетициите за кастингите на музикалното преданате „Х Фактор”, което ще стартира напролет. Двамата с Рачков отново са подновили участията си по частни партита и телевизионни реклами, в които рекламират луксозни тенджери и тигани. \r\nВ началото на септември една от най-обсъжданите вип двойки у нас откри заедно 16-ия сезон на шоуто за телевизионни гафове. За изненада на зрителите, Митко и Мария застанаха рамо до рамо за първи път от 7 години. Двамата ту се събираха, ту се разделяха, а след поредния ренесанс в отношенията им това лято, продуцентът Джуди Халваджиян решил, че в интерес на рейтинга трябва отново да ги направи екранна двойка.  \r\nКрахът на любовния им фронт преди 2 години временно сложи край на трупането на пачки от най-различни ангажименти. След раздялата им интересът към Игнатова драстично намалял, тъй като появата им заедно вече била невъзможна, а клиентите ги наемали предимно заради комика. За да избегне драми по време на работа, продуцентът на „Господарите” Маги Халваджиян бе направил графика така, че Мария и Митко повече да не се засичат по едно и също време в офиса на „Глобал филмс” и да не водят повече заедно забавното предаване. Двамата дори избягваха да се появяват на едни и същи партита, организирани от фирмата на Халваджиян, пише \"Уикенд\". \r\nСлед публичното оповестяване на комика за края на 8-годишната им връзка, рязко секнали офертите към звездната двойка за халтури и частни партита. Двaмaтa бяха увеличили приходите си с цели 2 милиона лева преди да си кажат „сбогом”, показват данни, изнесени в Търговския регистър. Фирмата на Рачков, която е само за дейности извън ангажиментите му в телевизията, е прибрала цели 2 милиона лева за няколко години. Халтурите на комика и появяването му в предизборни кампании и като водещ на различни фирмени партита и други джамборета, се плащали много добре. Caмo зa 2015 г. фирмата на комика е отчела пeчaлбa oт 1 млн. лв. Мария прибирала приблизително същите пари и нe мy oтcтъпвaла пo пpиxoди. Според запознати, хонорарът, който искала светската двойка, за да води фирмен купон, сватба или рожден ден, бил общо 6000 лв. без ДДС. Блондинката се занимавала и с търговия. Поне такава е основната дейност на фиpмaтa й „Джeтceтep”. Звeзднoтo ceмeйcтвo работело неуморно, но не си позволявало дълги почивки по скъпи дестинации, а трупало пачките за черни дни. Според запознати, временната им раздяла е ощетила тандема им с около 1 млн. лв. \r\n  \r\n \n\t\t\t\t\t\t", "date": "2018.11.27", "title": "Рачков и Игнатова загубиха 1 милион от раздялата си + защо Мария изхвърча от Господари на ефира! "}
{"url": "http://www.bnews.bg/article/252738-dzhamzbazki_potvardi_pozora_si_hvanat_e_sas_zareden_pistolet_makarov_na_letishte_sofiya", "text": "\n Евродепутатът от ВМРО Ангел Джамбазки потвърди, че е бил хванат със зареден пистолет \"Макаров\" на летище София миналата сряда преди обяд. \r\n\r\n Членът на Европарламента е носел в себе си зареден \"Макаров\" с осем патрона и един в цевта. По време на конфискуването Джамбазки започнал да спори с проверяващите го служители, пише още вестник \"Дума\", който описва разправията. \r\n\r\n Съставен му е бил и протокол за изземане на пистолета заради мерките за сигурност. \r\n\r\n Според статията Джамбазки е обяснил на летищните власти, че е забравил да си остави пистолета преди полета. На 23 ноември евродепутатът се е прибрал обратно от Брюксел в България и оръжието му е било върнато. \r\n\r\n Канал 3 потърси самия евродепутат. \r\n\r\n \"Имам законно притежавано оръжие и спазвам българското законодателство\", каза още Джамбазки.  \r\n\r\n Заяви още, че написаното \"няма нищо общо с истината, не съм бил арестуван\". Джамбазки обясни още, че има разрешително за оръжие, без да уточни дали наистина става въпрос за \"Макаров\". По думите му на летището има достатъчно камери, които би трябвало да са заснели какво точно се е случило. От пресцентъра на ВМРО също заявиха, че нямат коментар.  \r\n \n\t\t\t\t\t\t", "date": "2018.11.27", "title": "ДЖАМЗБАЗКИ ПОТВЪРДИ ПОЗОРА СИ! Хванат е със зареден пистолет \"Макаров\" на летище София "}
{"url": "http://www.bnews.bg/article/252726-zlatka_dimitrova_gazi_naglo_zakona", "text": "\n Преди да влезе в магазин за евтини подаръци Златка паркира големия си тузарски джип с бургаска регистрация на инвалидно място. Вероятно моделката е искала да улесни носенето на торбите, тъй като паркоместата за инвалиди са поставени най-близо до входа на големия магазин. \r\nЧерната Златка прекара известно време в гръцката верига и напълни кошницата с китайски подаръци и стоки за дома. С нея бе и синът й Миро. Когато плеймейтката плати на касата и натовари чантите в багажника, направи нещо още по-шокиращо. Без да се замисля колко е опасно постави сина си на предната седалка до шофьора, пише „ШОУ“. \r\n\r\n \r\n  \r\n \n\t\t\t\t\t\t", "date": "2018.11.27", "title": "Златка Димитрова гази нагло закона"}
{"url": "http://www.bnews.bg/article/252728-vizhte_koga_otoplenieto_e_nay_evtino", "text": "\n Най-малко за отопление плащат хората, които се отопляват на дърва и въглища, както и присъединените към топлофикациите и газоснабдителната мрежа. Това заяви в предаването „Преди всички“ по БНР Иванка Диловска от Института за енергиен мениджмънт, който направи изследване по темата.  \r\n\r\n Тя уточни, че сметките зависят и от много други фактори. \r\n\r\n Според изследването най-евтино е отопляването с термопомпи, без обаче да се отчита първоначалната инвестиция. \r\n\r\n „Термопомпите са технология, която извлича топлина от външната среда – въздух, вода или земя, и тази температура се използва за отопление на помещения. Бихме могли да ги наречем крадци на топлина. Те използват температурата на външната среда и я въвеждат в нашия дом. Те имат високи коефициенти на ефективност и при това положение сметките ни биха били 3 пъти по-ниски отколкото ако използваме един обикновен електрически радиатор“. \r\n\r\n Втората част на изследването обаче е за това – дали спестяванията от сметките са достатъчни, за да покрият първоначалната инвестиция и домакинството да излезе на печалба в края на експлоатационния период на уреда. Тук резултатите за термопомпите не са така добри, каза тя и посочи: „Цените на модерните термопомпи са прекалено високи, за да се получи положителна рекапитулация. Колкото е по-скъп такъв уред, толкова е по-ефективен“. \r\n\r\n Най-скъпият вариант на отопление е с течно гориво, следва електричеството, посочи Диловска. По думите й в средата на класацията са централизираните системи за отопление. \r\n \n\t\t\t\t\t\t", "date": "2018.11.27", "title": "Вижте кога отоплението е най - евтино"}
{"url": "http://www.bnews.bg/article/252732-zhoro_frenski_v_chat_s_zheni_kalkandzhieva_rusata_zlatka_imashe_tayna_vrazka_s_izvesten_stolichen_biznesmen", "text": "\n Със сегашното си поведение Русата Златка много държи, всички да видят, колко много е прогресирала личността й. Слабата актьорска игра, а и излагациите й в миналото са толкова много, че родните знаменитости не спират да се гаврят с нея и да вадят на бял свят незнайни нейни кирливи ризи. \r\n\r\n Повод за нова доза разкрития стана разговор между Жени Калканджиева, която доскоро бе при Райкова в къщата, и Жоро Френски. \r\n\r\n По думите им става ясно, че преди 10 години Златка всъщност е била в креватния си пик с мъжете. Тогава е имала връзка, или както Райкова го нарича – „флирт“ с бизнесмен, чийто прякор е Тони Монтана. Кратка справка сочи, че тази афера е била развита по времето, когато мъжемелачката е била с Благой Иванов - Багата. Да не забравяме, че и тогава е врътнала креватни схватки, които също бяха наречени от нея „флирт“, с брадъра Боби Ръгбиста, който към сегашния момент е с Никита Джонсън и влезе в „Биг Брадър“, за да разкрие онова, което Златка ни спести. \r\n\r\n Да не говорим, че фолкпевицата Райна разкри в същото шоу, че Коцето й е изневерил с русата бръмчалка. Спокойно можем да кажем, че не Емануела, както казваше гримьорът Цецо Андреев, а Златка Райкова е „развела“ мъжете в почти цяла България. \r\n\r\n Колкото до това – кой е въпросният Тони Монтана – сайтът HotArena обещава да разкаже повече за него до броени дни. \r\n\r\n Калканджиева и Френски подхващат и друга тема – мутренското й поведение спрямо Азис, което през годините бе подложена на доста предположения и спекулации. Когато Златка Райкова е била с Камен Балбузанов – Багата, наистина е имала схватка с ромския славей. Става дума за нощ в „The One” през 2012 година. Клюката гласеше, че Азис изблъскал плеймейтката, и прибавил думите: „Мръдни, ма, селянко“, след което тя започнала да го скубе за косите. Жоро Френски отсече само: „Я питай Бай Мангал – Азис, как го би пред всички в The One”… \r\n\r\n В едни от най-големите скандали, които блондинката е заформяла, са и тези с фолк певицата Емилия и колежката й –плеймейтката Златка Димитрова. Историята помни, че и Еми е била скубана от Райкова, а с Димитрова редовно се случвало да спят с едни и същи мъже, поради които са многобройните им конфликти. \r\n\r\n В крайна сметка Златка Райкова много желаеше да доизмие мръсния си имидж с поредното си участие в риалити шоу като променената, вярната, моралната и кротката половинка, но претърпя пълно фиаско. Лъжите и грешките от миналото, които тя си мислеше, че са дълбоко забравени, лъсват с пълна сила. Какво ли още ще научим за нея до края на престоя им с настоящият й любовен партньор Благой Георгиев във ВИП къщата? \r\n \n\t\t\t\t\t\t", "date": "2018.11.27", "title": "Жоро Френски в чат с Жени Калканджиева: Русата Златка имаше тайна връзка с известен столичен бизнесмен!"}
{"url": "http://www.bnews.bg/article/252741-vanshno_preduprezhdava_izbyagvayte_da_patuvate_v_ukrayna_podrobnosti", "text": "\n По информация на българското посолство в Киев, от 09.00 ч. на 28.11.2018 г. до 09.00 ч. на 28.12.2018 г. в Украйна е въведено военно положение. То обхваща следните области: Виницка, Луганска, Николаевска, Сумска, Одеска, Харковска, Черниговска, Херсонска, Донецка и Запорожска. \r\n\r\n Възможно е ограничаване правата и свободите на гражданите, а именно правото на свободно придвижване, неприкосновеността на кореспонденцията, включително телефонна и електронна, изразяване на убеждения и др. Препоръчва се на българските граждани да ограничат пътуванията си до Украйна и особено в областите, за които е обявено военно положение. \r\n\r\n Правомощията на военното командване в условията на военно положение включват: \r\n\r\n - организиране на блок-постове и контрол на автомобилния транспорт по всички пътища на територията; \r\n\r\n - засилен контрол по всички гранични контролно-пропускателни пунктове; \r\n\r\n - евакуация на населението и предприятията от опасни райони; \r\n\r\n - въвеждане на комендантски час; \r\n\r\n - въвеждане на контрол върху средства за масова информация; \r\n\r\n - възможно е изземване за временно ползване имущество на физически и юридически лица за нуждата на армията; \r\n\r\n - използване на помещения и оборудвания на заводи, офиси и др. за целите на отбраната. \r\n\r\n Министерството на външните работи на Република България съветва българските граждани пребиваващи на територията на Украйна или пътуващи за страната да предприемат следните мерки: \r\n\r\n - да се регистрират на сайта на МВнР или в българските дипломатически представителства като посочат периода и мястото на пребиваване и оставят актуален телефон за връзка; \r\n\r\n - да избягват райони, в които се провеждат демонстрации и протестни действия, както и участие в такива; \r\n\r\n - да следят за актуална информация в медиите; \r\n\r\n - да следват инструкциите на местните власти, в това число полиция и военни патрули, като проявяват спокойствие и търпение. \r\n\r\n При необходимост сънародниците ни могат да се свържат с българското посолство в Киев на следните телефони: +380 44 246 72 37 и +380 44 246 76 72, както и с българското Генерално консулство в Одеса на телефон +380 68 293 00 48. \r\n \n\t\t\t\t\t\t", "date": "2018.11.27", "title": "Външно предупреждава: Избягвайте да пътувате в Украйна (ПОДРОБНОСТИ)"}
{"url": "http://www.bnews.bg/article/252730-izvanredno_nad_10_zadarzhani_pri_spetsaktsiya_v_burgas_vizhte_prichinata", "text": "\n Спецакция в Бургас. Над 10 души са арестувани при операцията срещу наркоразпространението в града. \r\n\r\n Акцията е на областната дирекция на полицията и Главна дирекция \"Борба с организираната престъпност\" под надзора на Специализираната прокуратура. \r\n \n\t\t\t\t\t\t", "date": "2018.11.27", "title": "ИЗВЪНРЕДНО! Над 10 задържани при спецакция в Бургас! Вижте причината! \r\n"}
{"url": "http://www.bnews.bg/article/252733-balonat_na_upravlyavashtite_se_spuka_evrostat_iznese_novi_danni_za_finansovoto_deredzhe_na_balgarite", "text": "\n \r\n\r\n Средният показател в ЕС за хората, които не са могли да реагират адекватно пред неочаквани парични предизвикателства през миналата година е бил 34%, сочи европейската статистика. \r\n\r\n Все пак Евростат отчита, че делът на българите, които са имали подобни проблеми през миналата година, е намалял с един процент в сравнение с предходната 2016г., когато 54% от сънародниците ни не са успели да реагират на финансови предизвикателства. \r\n\r\n Като цяло в ЕС делът на хората с подобни проблеми е намалял с 2,5% - от 36,5% през 2016 г. - до 34% през м.г., отчита Евростат. \r\n\r\n Европейската статистика дава данни и за това колко процента от европейците въобще не могат да си позволят покупката на кола /нова или на старо/ - за ЕС този показател е 7%. За България - 20%, а за Румъния - 30%. \r\n\r\n Финансовите проблеми на българите се потвърждават и от други данни на родната статистика относно някои нагласи на сънародниците ни спрямо тяхното благосъстояние: около 46% от българите са били настроени негативно около ситуацията със спестяванията си, тоест нямали са възможност да заделят пари. Други 70% от сънародниците ни не биха могли да изразходват голяма сума за ремонт на дома си.  \r\n\r\n Около 80% от българите пък не биха могли да си купят ново жилище в рамките на една календарна година. Само 30% от сънародниците ни /или всеки трети българин/ би имал възможност да задели пари за покупка на предмет с дълготрайна употреба, сочат актуални данни на родната статистика. \r\n\r\n \r\n\r\n Най-нисък дял на жители от европейска страна, които не биха могли да се справят с финансови проблеми, е регистриран през м.г. в Малта - едва 15%, сочат данните на Евростат. Други страни с добро финансово самочувствие относно неочакваните разходи са още: Австрия, Холандия и Люксембург - там едва 20% от жителите им нямат възможност да се справят с неочаквани финансови предизвикателства. \r\n\r\n Най-висок дял на хора с проблеми относно финансови разходи е регистриран в Латвия - 60%, Хърватия - 56%, България - 53%, Румъния - 52%, Литва и Кипър - с по 50% и др. В страни с развити икономики като Италия, Испания, Великобритания и Франция, делът на хората, които не биха се справили с неочаквани финансови проблеми варира от 38% за Италия - до 35% във Великобритания. \r\n\r\n Всеки четвърти жител в Румъния и всеки пети в България и Унгария не биха могли да си позволят купуването без проблеми на кола, отчита също Евростат. Обратно, в другия край на скалата са страни като Малта и Кипър, където едва 2% от хората не биха могли да си позволят покупка на кола, следвани от Люксембург, Италия и Франция - с по 2,5% от жителите, които биха изпитали финансови трудности при покупката на кола и др.  Като цяло най-висок е делът на хората в ЕС с финансови проблеми, които не биха могли да реагират при неочаквани парични предизвикателства сред следните категории европейци: самотните родители с деца - 60% и при възрастните двойки над 65 години - 25%, отчита още Евростат.  \r\n\r\n \r\n  \r\n \n\t\t\t\t\t\t", "date": "2018.11.27", "title": "БАЛОНЪТ НА УПРАВЛЯВАЩИТЕ СЕ СПУКА! Евростат изнесе нови данни за финансовото дередже на българите"}
{"url": "http://www.bnews.bg/article/252746-balgariya_i_polsha_prizovavat_za_osvobozhdavane_na_ukrainskite_korabi", "text": "\n България и Полша призоваваме за незабавно връщане и освобождаване на украинските кораби от Русия и деескалация на напрежението чрез диалог. Това каза на пресконференция президентът Румен Радев след среща с полския държавен глава Анджей Дуда. \r\n\r\n По време на нашата среща обсъдихме с тревога критичните отношения между Русия и Украйна. И призоваваме за сдържаност, за разум, за деескалация чрез диалог, без употреба на сила, за гарантиране на свободата на гражданското корабоплаване, за незабавно връщане и освобождаване на корабите от страна на Руската федерация. За нас като страни от този регион е много важно да не допуснем по-нататъшна ескалация\", заяви Радев. \r\n\r\n От своя страна полският държавен глава Анджей Дуда обясни, че е трудно да се пренебрегне това, което се случва. \"И няма съмнение, че е необходима деескалация на напрежението. Украинските моряци, които бяха пленени от руските войски, трябва да бъдат освободени. Това е състояние, което ние не можем да приемем. И ние с президента Радев нямаме съмнение, че са нужни по-нататъшни действия тези конфликти да приключат. И с всички сили призоваваме за това. Полша ще се включи в международните действия, които ще се реализират от международната общност, за да се приключи с това. Няма съмнение, че Русия е агресор и за пореден път се случва нарушаване на споразуменията, сключени между Русия и Украйна. И това не може да се приеме\", категоричен е полският президент. \r\n\r\n Попитан дали Полша в настоящата ситуация подкрепя санкциите за Русия, Анджей Дуда отговори, че ако има международни инициативи за по-нататъшни санкции на Русия, Полша ще участва в тях. \"Защото ние сме готови на всички действия, които ще доведат до решение на конфликта между Русия и Украйна. Защото там, където загиват хора и където има опасност за живота, там трябва да се вземат важни решения\", категоричен е Дуда. \r\n\r\n   \r\n \n\t\t\t\t\t\t", "date": "2018.11.27", "title": "България и Полша призовават за освобождаване на украинските кораби"}
