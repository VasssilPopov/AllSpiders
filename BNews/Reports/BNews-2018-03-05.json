{"url": "http://www.bnews.bg/article/238020-sofi_marinova_prasnala_70_bona_v_stolichen_bar", "text": "Фолкпевицата Софи Маринова е пръснала 70 000 лева в столичен бар. Тя е завела брат си Кирил Маринов – Кики и братовчед си Пацо Кирилов в стриптийз клуб, за да ги почерпи с аванса от шоуто за имитации „Като две капки вода“. Според запознати ромската перла се е договорила за рекорден хонорар с Маги Халваджиян. Макар да е минало само едно предаване, в което се направи на Селин Дион, звездата вече е взела част от парите, а от предаването „Жълтите новини“ на ПИК тв стана ясно, че те са вече и похарчени, писа „Телеграф“. Най-вече се облажили брат й и братовчед й, които са профукали пачките по елитни леки момичета. Двамата младежи дори са си снимали видеоклипче как броят столевките и са ги наредили из цялата кола, докато пътуват за родния Етрополе към софийските бардаци. Именно те издават, че капарото на Софка от „Капките“ е 70 бона. Ромската Лили Иванова от години издържа цялата си рода до последно коляно. Затова, когато не й дойдат така големи пари наведнъж, се жалва, че нищо не може да задели.", "date": "2018.03.05", "title": "Софи Маринова пръснала 70 бона в столичен бар "}
{"url": "http://www.bnews.bg/article/238031-desi_banova_otkazala_100_bona_na_pleyboy_plevneliev_y_skratsnal_sas_zabi", "text": "От „Атика Медия“ са предложили немислимия хонорар от 100 000 лева на новата половинка на Росен Плевнелиев – Десислава Банова, за да махне дрехите на корица. За съжаление на ръкоблудстващите синоптичката категорично отказала да покаже „птичката“. Деси била склонна поне да помисли върху идеята, но бившият държавен глава се показал на място и страшно скръцнал със зъби, което му се случва доста рядко, шушукат партийни опоненти, писа „Таблоид“. Предложението е дошло в началото на годината, което се явявало и като отчаян ход на „Плейбой“ да се спаси от фалит. И макар сега да се опитва да се прави на елегантна дама, за никого не е тайна, че блондито крие интимна фотосесия в миналото си. В зората на своята кариера през 1996 г., когато Банова прави първите си стъпки в ефира на телевизия „7 дни“, красавицата се щракнала гола, без да подозира, че някой ден ще се срамува от палавия кадър. Случайно или не фотосът, на който новата любов на Плевнелиев позира по монокини, се изпари от публичното пространство. На снимката Банова позира ухилена до уши, като свенливо е прикрила гърдите си с една ръка, тъй като с другата държи пръскащ вода маркуч. В секс тефтерчето й се крият имената на скандалния разследващ журналист Васил Иванов, Крум Савов, който я е уредил в тв „ММ“, след което и в „Нова“, Мартин Карбовски, както и футболистите Димитър Бербатов и Христо Стоичков.", "date": "2018.03.05", "title": "Деси Банова отказала 100 бона на „Плейбой“! Плевнелиев й скръцнал със зъби "}
{"url": "http://www.bnews.bg/article/238043-es_plashi_sasht_s_visoko_mito_ako_tramp", "text": "Европейският съюз ще наложи 25 процента мито върху вноса на стоки от САЩ, ако президентът Доналд Тръмп обложи вноса на стомана от Европа. Списъкът с американски стоки включва дънките \"Ливайс\" и бърбъна, каза еврокомисарят по търговията Сесилия Малмстрьом пред Би Би Си. Тя уточни, че Евросъюзът ще изчака окончателното решение на Доналд Тръмп, преди да въведе реципрочната мярка. Миналата седмица Тръмп заяви, че \"търговските войни са хубаво нещо\" по повод на намерението си да обмити европейската стомана. Малстрьом отбеляза, че ако това се случи, Брюксел ще постави въпроса пред Световната търговска организация.", "date": "2018.03.05", "title": "ЕС плаши САЩ с високо мито, ако Тръмп ..."}
{"url": "http://www.bnews.bg/article/238044-potresavashta_teoriya_vizhte_kakvo_e_bilo_predi_golemiya_vzriv", "text": "\r\nСветовноизвестният британски учен Стивън Хокинг твърди, че знае какво се е случило преди Големия взрив и зараждането на Вселената. \r\nВ интервю пред \"Нешънъл джиографик\" той заяви, че преди Големия взрив е нямало нищо.  \r\nХокинг смята, че при Големия взрив, който се е състоял преди 13,8 милиарда години, е възникнало и времето. Преди това явление нищо не е било в съответствие с нашите представи за съществуване. Имало е някакво \"въображаемо време\", което няма нищо общо с това, на което сме били свидетели след Големия взрив.  \r\nПрофесор Хокинг отново спомена за опасностите, пред които човечеството се изправя с развитието на изкуствения интелект и нуждата от намирането на нова планета за продължаването на човешкия вид, отбеляза \"Дейли мирър\", цитиран от БТА.  \r\n ", "date": "2018.03.05", "title": "ПОТРЕСАВАЩА ТЕОРИЯ: Вижте какво е било преди Големия взрив!"}
{"url": "http://www.bnews.bg/article/238045-380_varnencheta_na_proizvola_na_sadbata_tova_samo_tuk_e_vazmozhno_i_da_nyama_vinoven", "text": "Този яден и бесен коментар на варненка Таня Анастасова във Фейсбук е само поредното доказателство, за всеко гнило, окето се случва в държавата под закрилата на ГЕРБ. *Публикуваме без редакторска намеса.", "date": "2018.03.05", "title": "380 варненчета на произвола на съдбата, това само тук е възможно! И да няма виновен!"}
{"url": "http://www.bnews.bg/article/238040-chudo_yuzhna_koreya_pristigna_v_phenyan", "text": "Високопоставена южнокорейска делегация пристигна в Пхенян на историческо двудневно посещение, посветено на подобряване на отношенията и намирането на изход от ситуацията около ядрената програма на Северна Корея. За днес са предвидени разговори със севернокорейския лидер Ким Чен-ун. Дипломацията е изиграла роля за пробива в отношенията между Южна и Северна Корея, коментира в „Преди всички“ журналистът Мая Бонева. Според нея пред пълното изглаждане на отношенията между Южна и Северна Корея предстои да бъде извървян дълъг път. „Още много делегации ще се извървят. Освен това Азия е много сложен комплекс от ритуали, от протоколи, от правила, които разтеглят във времето всяка една от стъпките, които може бързо и делово да се извърви“, каза Бонева. Според нея темповете и отношенията между Южна и Северна Корея зависят и от това по какъв начин държавите, които са фактори подпомагат и ли пречат на този процес. „Ситуации, в които една разделена държава трябва да търси своите интереси и допирни точки, и най-малкото поводче би трябвало да бъде използвано“, каза Бонева, предаде БНР.", "date": "2018.03.05", "title": "Чудо: Южна Корея пристигна в Пхенян"}
{"url": "http://www.bnews.bg/article/238025-shterkata_na_gloriya_pak_se_oshishka", "text": "Дъщерята на Глория – Симона Загорова изуми посетителите в столичен бар с подчертано набъбналите си форми. \r\nСимона излезе пред почитателите си с тъмен раиран панталон и късо потниче. За да скрие тялото си, Загорова избра масивен колан, който бе препасала около корема си. Въпреки неистовите усилия тя не успя да избяга от коментарите, относно телосложението си. „Добре, че светлините са затъмнени“, подхилкваха се гости на клуба. \r\nДруги пък са категорични, че Глория е по-голяма мацка за разлика от дъщеря си. \r\nПреди дни Симона се появи на лайфстайл награди, на които също бе избрала рокля в черно. Тук лоша шега й изигра дължината на тоалета – прекалено къс, който изкара на показ добре оформените крака на певицата, пише „България днес“ \r\n ", "date": "2018.03.05", "title": "Щерката на Глория пак се ошишка"}
{"url": "http://www.bnews.bg/article/238041-doping_skandal_trese_angliyskiya_sport", "text": "\r\nОгромен допинг скандал надвисна над британския спорт след доклад на независима комисия, избрана от Министерството на спорта в страната. \r\nДокладът няма сила на уличаващ документ, но показва ясно, че в доста случаи - и то с някои от топ атлетите във Великобритания, правилата за борбата с допинга са заобикаляни или направо пренебрегвани. \r\nСлучаите, описани от комисията, не са много. Но са гръмки и подриват репутацията на двама спортни идоли с титла сър и един лорд. \r\nЛорд Себастиан Коу, който е президент на Световната федерация по лека атлетика, главен организатор на игрите Лондон 2012 и важен фактор в МОК, е първият опетнен. \r\nТой е дал \"подвеждащи отговори\" на въпроси, зададени му от разследващите органи по руския скандал с допинг, който гори от 2015 г. Освен това Коу е скрил кореспонденция, уличаваща в корупция \"германски и френски\" членове на Етичната комисия на Световната федерация по атлетика. Повече яснота по тези случаи няма. \r\nВторото име е на сър Мо Фара, британската гордост в леката атлетика с четири златни олимпийски медала. Той е получил инжекция с елкарнитин часове преди Лондонския маратон от 2014 г., без това да бъде отразено в медицинското му досие, задължително за всеки атлет. Тогава съставките в инжекцията са били легални, но не и в дозировките, за които самият Фара разкри, че е получил. \r\nСър Брадли Уигинс, герой с 5 олимпийски титли и победител в \"Тур дьо Франс\", е най-голямата тема на доклада. \"Той е пресякъл линията на етиката и правилата за битка с допинг\" неведнъж, по искане на отбора му \"Скай\" в колоезденето.  \r\nДокладът ще предизвика разследване и вероятно тепърва ще разберем размерите на скандала, пише Дир.бг. \r\n ", "date": "2018.03.05", "title": "Допинг скандал тресе английския спорт"}
{"url": "http://www.bnews.bg/article/238028-futbolen_fen_otvarya_muzei_flanelka_na_stoichkov_e_tsenen_eksponat", "text": "В един от четирите футболни музея, които аржентинецът Марсело Ордас планира да отвори в Европа, Азия, Южна и Северна Америка, ще има и изключително ценен български експонат. Става дума за фланелката, носена от Христо Стоичков в мача с Аржентина от световното първенство през 1994 г. С нея Камата откри резултата в 61-ата минута, а победата с 2:0 над финалиста от предишния мондиал, подпечатана от Наско Сираков, изстреля България във фазата на директните елиминации. \"Стоичков е уникален футболист и човек – той лично ми подари фланелката си. Имах честта да присъствам на мача в София по случай 50-годишния му юбилей\", разказва Ордас. Друга реликва от мондиала в САЩ е оригинален екип на шампиона с Бразилия Бебето. \"Преди няколко години се срещнах с Бебето и му показах една от фланелките, с които бе играл на форума – споделя колекционерът Ордас. – И знаете ли – той се просълзи. Оказа се, че след завръщането си от Щатите е раздал всеки един от петте си екипа, които бил взел за спомен от турнира. Каза, че всички те всъщност принадлежали на бразилския народ и затова не искал да ги запази за себе си.\" Чрез мрежата си от контакти Ордас се сдобива и с друго спиращо дъха парченце история – фланелката на Мирослав Клозе от митичния полуфинал между Германия и Бразилия на последното световно, спечелен от бундестима със 7:1. В него Клозе отбеляза рекорден 16-и гол на световни финали, изпреварвайки бразилския Роналдо (15) и легендарния си сънародник Герд Мюлер (14), предаде БТВ.", "date": "2018.03.05", "title": "Футболен фен отваря музеи, фланелка на Стоичков е ценен експонат "}
{"url": "http://www.bnews.bg/article/238030-patriotarat_simeonov_otreche_rolyata_na_rusiya_za_osvobozhdenieto_ni", "text": "\r\nПатриотарът Симеонов отрече ролята на Русия за освобождението на България от турското робство. Политическите си възгледи патриотара развива в интервю пред собствената си кабеларка:  \r\nИнтересно дядо Вазов за кои братушки написа стихотворението си през 1878 г. в Русе?! И защо войната я наричаме Руско-Турска освободителна война? Вероятно според Симеонов, който стана печално известен и с прозвището \"тоалетния министър\", ние изобщо не сме били поробен народ и не сме били освобождавани?!  А може би  самият Симеонов се е превърнал в роб на чужди идеологии, стремящи се да променят историята? \r\n ", "date": "2018.03.05", "title": "Патриотарът Симеонов отрече ролята на Русия за освобождението ни!"}
{"url": "http://www.bnews.bg/article/238035-dali_da_smenite_rabotnoto_myasto_chetiri_priznaka_koito_podskazvat_za_promyanata", "text": "\r\nДa нaпycнeтe paбoтa в мoмeнт, в ĸoйтo ce cпpaвятe чyдecнo c нeя, мoжe дa мнoгo дoбpa идeя - aĸo имaтe пpeдcтaвa ĸaĸвa щe e cлeдвaщaтa пoзиция, ĸoятo иcĸaтe дa зaeмeтe. Eĸcпepти ĸaзвaт, чe нaпycĸaнeтo нa paбoтa e личнo peшeниe, ĸoeтo pядĸo имa oбщo c тoвa ĸoлĸo ycпeшнo ce cпpaвятe. Eтo чeтиpи пpизнaĸa, ĸoитo дa ви пoдcĸaжaт, чe e вpeмe дa ce пpeнacoчитe ĸъм дpyгo пoпpищe:  Πocтoяннo пpoвepявaйтe и oцeнявaйтe ĸaĸвa e вaшaтa нaглaca ĸъм ceгaшнaтa ви пoзиция. Moтивиpa ли ви? Kapa ли ви дa ce чyвcтвaтe дoбpe зapaди ycлyгaтa или пpoдyĸтa, ĸoйтo пpeдocтaвят нa cвeтa? Дocтaтъчнa ли e зaплaтaтa? Kaĸвo e oтнoшeниeтo ви ĸъм вaшитe ĸoлeги и ĸлиeнти? . Aĸo пocтoяннo ce чyвcтвaтe cвpъx yмopeни, aĸo нямaтe вpeмe зa cвoитe близĸи, зa пpиятeлитe cи или дopи зa cвoитe xoбитa, мoжe би e вpeмe дa ce зaмиcлитe. Aĸo paбoтaтa нe ви xapecвa и пpeнacятe cвoятa нepвнocт вĸъщи - щe ви ce oтpaзи дoбpe дa нaмepитe дpyгa пoзиция.  B cитyaции нa бъpнayт и пpeнaпpeжeниe нeщo тpябвa дa ce пpoмeни. И aĸo вeчe cтe oпитaли дa пpoмeнитe нaглacaтa cи ĸъм paбoтaтa, ĸoятo въpшитe - и тoвa нe пoмaгa, вpeмe e дa cмeнитe caмaтa paбoтa. Hяĸoи paбoтни пoзиции ca caмo тpaмплин ĸъм дpyги. Haпpимep, aĸo ce cпpaвятe чyдecнo в няĸoя мaлĸa cтapтиpaщa ĸoмпaния и ĸoлĸoтo пoвeчe paбoтитe тaм, тoлĸoвa пo-cилнo знaeтe, чe вaшия личeн cтapтъп щe ce cпpaви пo-дoбpe, мoжe би e вpeмe дa ce зaпoзнaeтe c инвecтитopи и дa пpoyчитe пo-cepиoзнo тaзи идeя, съветват от Money.bg. \r\n ", "date": "2018.03.05", "title": "Дали да смените работното място? Четири признака, които подсказват за промяната"}
{"url": "http://www.bnews.bg/article/238036-ogromna_maka_zhena_vseki_den_prezhivyava_uzhasa_che_sapruga_ya_e_napusnal", "text": " Жителката на Казан Вероника, която страдаот амнезия след операция, всеки ден отново и отново преживява ужаса от развода с мъжа си Максим. Това пише руското издание\"Меш\". След сложната операция момичето станало инвалид. Ръцете и краката на Вероника отказали, тя частично изгубила паметта си. Вироника помни какво се е случвало преди болестта ѝ , но  мисли, че мъжът ѝ е на работа. Няма никакъв спомен, че той се е отказал от нея. И научава тази новина всеки ден.  През ноември миналата година Максим подал документи за развод. Мъжът първоначално рядко навестявал Вероника, а след това изчезнал. \"Ако искаше, той би дошъл, по всякакъв начин щеше да дойде при жена си\", казва майката на момичето.  В момента Вероника отново се учи да ходи и говори. Основният ѝ помощник продължава да бъде майка ѝ - жената прави всичко по силите си, за да излекува дъщеря си.  \r\n ", "date": "2018.03.05", "title": "Огромна мъка: Жена всеки ден преживява ужаса, че съпруга ѝ я е напуснал"}
{"url": "http://www.bnews.bg/article/238033-snegat_prepalni_rekite_vizhte_koi_sa_s_pokacheno_nivo", "text": "\r\nНад метър и половина се е повишило нивото на река Тунджа в през последните два дни. По-високите води са до Ямбол и Елхово, но те са далеч от критични стойности. \r\nПо-голямата част от водоемите са пълни под 50 процента от капацитета си. Рискови остават каскадните язовири, съобщи БНР.  \r\nВ момента няма пряка опасност за близките населени места. От регионалното ведомство припомнят, че денонощно следят равнището на язовирите. \r\nС 30 см се е повишило нивото на река Марица, в района на Пазарджик от снеготопенето и валежите от дъжд през последните дни.  \r\nПо-високо е нивото на водите и при реките Чепинска и Тополница - между 23 и 18 см.  \r\nВсички водоеми в областта са под денонощно наблюдение.В момента няма опасност от преливания и наводнения в района. \r\nПоради паднала скална маса в района на Златната рибка на пътя София- Самоков, от снощи пътят е затворен, съобщава МВР. Трафикът е пренасочен по пътя през с. Железница, местността Ярема, с. Белчин и в двете посоки. \r\nЗатворен поради свличане на земна маса е и пътят Смилян Рудозем, на територията на област Смолян.  \r\n ", "date": "2018.03.05", "title": "Снегът препълни реките, вижте кои са с покачено ниво"}
{"url": "http://www.bnews.bg/article/238037-chetirima_sa_arestuvani_v_podozrenie_za_napadenie_na_amerikanskoto_posolstvo_v_turtsiya", "text": "Турската полиция е задържала четирима предполагаеми членове на \"Ислямска държава\" в рамките на разследване на възможно нападение срещу американското посолство в Турция, предаде Асошиейтед прес, като се позова на Анадолската агенция. Посолството на САЩ в Анкара е затворено днес заради неуточнена заплаха за сигурността, информира БТА. Анадолската агенция предаде, че полицията е задържала днес четирима заподозрени. Всички те са иракски граждани. Двама от тях са задържани в автобус при проверка, извършена на магистралата, която свързва черноморския град Самсун с Анкара. Други двама са задържани в Самсун. Мерките за сигурност около посолството са повишени днес, а полицията претърсва пешеходците преди да им позволи да продължат по улицата, където се намира входът на дипломатическата мисия.", "date": "2018.03.05", "title": "Четирима са арестувани в подозрение за нападение на американското посолство в Турция"}
{"url": "http://www.bnews.bg/article/238039-gol_patnik_gleda_porno_i_napadna_styuardesa_v_nebeto", "text": "Гражданин на Бангладеш се съблече гол и нападна стюардеса по време на полет от Малайзия, съобщи АФП. Малко след излитането на самолет на Malindo Air («Малиндо еър“) от летището в Куала Лумпур, 20-годишен пътник свалил дрехите си и започнал да гледа порно на лаптопа си. Мъжът, който бил студент в малайзийски университет, отначало склонил да се облече след настояване на бордния персонал, пише вестник New Straits Times («Ню стрейт таймс“), цитиран от БГНЕС. След това обаче пътникът се опитал да прегърне стюардеса и други членове на екипажа и когато не получил взаимност, станал агресивен и нападнал стюардесата, разказва изданието. Пътникът бил обуздан и вързан с помощта на пътници. След кацането в столицата на Бангладеш Дака буйният младеж бил арестуван.", "date": "2018.03.05", "title": "Гол пътник гледа порно и нападна стюардеса в небето"}
{"url": "http://www.bnews.bg/article/238032-sled_2050_g_shte_mozhem_da_zhiveem_vechno_no_parvo_sa_bogatite_i_izvestnite", "text": "Това смята ученият д-р Йън Пиърсън. Той е убеден, че след 2050 г. благодарение на технологията хората вече няма да са зависими от физическото си тяло. “Мнозина се интересуват от това да живеят вечно. Винаги е имало, но сега разликата е, че технологията се подобрява толкова бързо, че много хора вярват, че наистина могат да го направят”, обяснява д-р Пиърсън. Според него има няколко начина, с които да се постигне безсмъртие. Съществуващи вече изследвания показват, че може да се променят определени части от ДНК-то, без да се навреди на други сектори на генома. Като алтернатива може да се заменят жизнените органи на тялото с нови. Много учени от целия свят вече работят върху създаването на човешки органи, като използват 3D принтери. Те са заредени със стволови клетки, които един ден могат да направят донорите на човешки органи излишни. Но д-р Пиърсън смята, че е много по-вероятно да увеличим продължителността на живота си по по-различен начин - чрез роботите. “Дълго време, преди да успеем да подновяваме телата си и да ги подмладяваме всеки път, когато има нужда, ще можем да свържем съзнанието си към виртуалния свят толкова добре, че ще живеем ефективно в мрежата”, обяснява ученият.  “Ако искаш да прекараш вечерта в Австралия и да отидеш в операта в Сидни, можеш да наемеш андроид тяло”, казва Пиърс. Това означава, че дори когато физическото тяло умре, хората все пак ще може да използват съзнанието си, което ще бъде съхранявано на компютър. А в реалния свят те ще живеят, използвайки реалистични роботи. За това свидетелства и напредъкът на секскуклите, които изглеждат доста човекоподобни. Според д-р Пиърс именно те може да са ключът към развитието на андроид телата. твърдят учени. До 2050 г. това ще бъде възможно само за богатите и известните. “Повечето хора от средната класа и нормални доходи вероятно ще могат да си позволят тази процедура през 2060 г.”, смята д-р Пиърс. Изследователи са на мнение, че дори няма да имаме нужда и от андроид тяло, а ще живеем директно във виртуалния свят. Подобна идея бе застъпена във филма от 1999 г. “Матрицата”. В лентата човеците водеха война с машините и качваха съзнанието си в мрежата, откъде се опитваха да спрат роботите.", "date": "2018.03.05", "title": "След 2050 г. ще можем да живеем вечно, но първо са богатите и известните"}
{"url": "http://www.bnews.bg/article/238019-zdraveyte_gadove_kak_se_chuvstvate_v_darzhavata_na_ginkite_i_kalinkite", "text": "Журналистът Димитър Байрактаров изригна срещу случващото се в България с раздиращ коментар във Фейсбук. Здравейте, гадове! Как се чувствате в държавата на Гинките и Калинките? Държавата, в която има пари за всичко друго, но не и за собственият и народ! \r\nДържавата, в която хората са човешки ресурс за обща употреба на мафията! Държавата, в която се разбра, че управляващите с нашите пари си купуват на двойна цена ЕРП и същите гордо заявяват - пари има. \r\nСъщите тези управляващи, които ни убеждаваха, че няма пари за повишаване мижавите пенсии, същото това управление, което ни убеждаваше, че няма пари за онкологично болните, същото това управление, което ни убеждаваше, че няма пари за децата с увреждания! \r\nСъщото това управление, което използва патриотарската си маша, за да унищожи национални символи като българското кисело мляко! \r\nСъщото това управление, което с патриотарски ентусиазъм узакони корупцията! \r\nСъщите тези патриотари, които със закон прогонват децата ни, тъй като не желаят да бъдат експлоатирани за жълти стотинки! \r\nИ... всички ние мълчим като долнопробни гадинки и калинки! \r\nЕ, какво ми остава, освен да кажа: Здравейте, гадове! Как се чувствате в държавата на Гинките и Калинките?", "date": "2018.03.05", "title": "Здравейте, гадове! Как се чувствате в държавата на Гинките и Калинките?"}
{"url": "http://www.bnews.bg/article/238017-patrioti_lazhtsi_nyama_nito_edin_zakon_za_samozashtita_sreshtu_bitova_i_romskata_prestapnost_nyama_politsiya_po_selata_veche_nikoy_ne_vi_vyarva_samo_mirishe_losho", "text": "Убийството на Плъха в Пловдив стана причина обществото на въстане срещу бездействието на институциите, които не правят нищо в защита на частната собственост. Във Фейсбук Николай Бареков публикува мнение, от което става ясен отговорът на повечето въпроси, които си задават хората. „Чак тук на Персийския залив подчух, че колегата Джамбазки тихичко е подпръцнал тази сутрин по телевизията по темата с убития от доктора крадлив социопат...сега дежурно да очакваме и неговите колеги Шишко, Валери и Волен Сидеров да попръцкат и накрая дружно да се наакат в гащите в ефир. Питам аз и отговор не чакам: От три години сте във властта - написахте ли, приехте ли закон за самозащита на населението? Приехте ли Закон срещу битовата и ромската престъпност? Или поне да го бяхте предложили? Увеличихте ли полицията по селата? Нали щяхте да правите казарама и опорочихте моята идея да социализирам безработните роми чрез труд към държавата? НЕ. Попръцкахте три години и накрая се наДсрахте. Сега никой вече не ви вярва. Само мирише лошо....”", "date": "2018.03.05", "title": "Патриоти-лъжци! Няма нито един закон за самозащита, срещу битова и ромската престъпност! Няма полиция по селата! Вече никой не ви вярва! Само мирише лошо..."}
{"url": "http://www.bnews.bg/article/238042-tsska_sofiya_bi_dunav_ruse_sadiyata", "text": "ЦСКА-София надви Дунав с 2:0 като гост в мач от 23-ия кръг на Първа лига. В Русе \"драконите\" имаха шанс да открият в 9-та минута, когато удар на Ндайе намери напречната греда на вратата, пазена от Витаутас Черниаускас. В 34-та Малинов стреля, топката срещна ръката на Каранга и и така \"червените\" поведоха. Най-дискусионният момент в мача бе пет минути преди края на полувремето, когато Божидар Чорбаджийски удари с ръка Васил Шопов, но реферът Кабаков му даде жълт картон. След почивката \"драконите\" не изравниха, а в продължението Едвин Джеси фиксира крайното 2:0 за \"червените\". ЦСКА-София е втори с 54 точки, а Дунав остава 12-ти с 21 пункта, предаде Канал 3.", "date": "2018.03.05", "title": "ЦСКА-София би Дунав-Русе, съдията..."}
{"url": "http://www.bnews.bg/article/238026-lili_klyukarkata_bremenna_na_fitnes", "text": "Дори бременна Лили Ангелова не се спира. Брюнетката, която се прочу като Клюкарката Лили е бременна в шестия месец, но изглежда в прекрасна форма, видя HotArena. Бившата риалити звезда не излиза от фитнес залата, а междувременно си пуска и снимки в почивките между тренировките, демонстрирайки завидна физическа форма. \r\nПопулярната брадърка е на 36 години, а бебето ще бъде първата й рожба. \r\n„Чувствам се щастлива и обичана”, казва още тя.", "date": "2018.03.05", "title": "Лили Клюкарката бременна на фитнес\r\n"}
{"url": "http://www.bnews.bg/article/238022-imalo_li_e_zaplahi_kam_ruskiya_patriarh_kiril_mvr_otkri_chetirima", "text": "В МВР е получен сигнал, съдържащ конкретни данни за публикувани в социалните мрежи заплашителни коментари по адрес на руския патриарх Кирил. На основание на това, МВР е предприело съответните действия по процедура, съгласно компетенциите си. Установени са авторите на коментарите. На основание чл. 65 от ЗМВР са издадени 4 протокола за писмено предупреждение, съобщиха от МВР. Пропмняме, че няколко души се оплакаха от полицейски посещения заради статуси във Facebook. Изглежда властите са възприели някои от изказванията в мрежата като заплахи срещу Руския патриарх Кирил, който е на посещение у нас. Хората са били карани да подписват протокол, че са предупредени. Някои от тях са отказали, други са подписали. Сред посетените е и един свещеник - отец Рафаил. „Аз не мога да и обясня кое е прието като заплаха към патриарх Кирил”, каза за Новините на NOVA отец Рафаил, който е сред проверените от МВР. И добави: „Много бих се радвал, ако нашата полиция реагира по същия бърз начин, в рамките на часове, при сигнали за домашно насилие.", "date": "2018.03.05", "title": "Имало ли е заплахи към руския патриарх Кирил? МВР откри четирима..."}
{"url": "http://www.bnews.bg/article/238023-pak_otkriha_trup_na_mazh_kray_avtomobil", "text": "Млад мъж е намерен мъртъв в района на болницата в Благоевград. Тялото му е открито около 11 часа до лекия му автомобил, паркиран при поликлиниката, съобщава struma.bg.   На мястото на фаталния инцидент има полицейски екип. Обстоятелствата около смъртта на младия мъж се изясняват. \r\nНа този етап от полицията отказват да дадат повече информация с обяснението, че работата по изяснява не случая. Смъртта му е констатирана от екип на ЦСМП. Мъжът е починал докато маневрира, търсейки място на паркинга, връщайки се или отивайки на лекар. Джипитата в поликлиниката днес не работят. Проверява се информацията, че снощи е идвал на преглед в неотложния кабинет, разположен на втория етаж в поликлиниката. Направен бе оглед от криминалисти, според данни на този етап, смъртта му не е насилствена. Най-вероятно става дума за инфаркт или белодробна тромбемболия. Близките на починалия са уведомени. Точната причина за смъртта му ще бъде установена след аутопсия от съдебен лекар, предаде БГНЕС. \r\n ", "date": "2018.03.05", "title": "Пак откриха труп на мъж край автомобил!"}
{"url": "http://www.bnews.bg/article/238008-eto_koya_e_nay_zhelanata_pevitsa_v_pop_folka", "text": "Ако тази година имаше награди, тя заслужава най-много да стане певица на годината“, това коментират феновете из форумите и не спират да й се възхищават. Но за коя изпълнителка на компанията майка на поп-фолка става въпрос всъщност? През последните месеци Емануела е най-желаната певица по клубовете и нищо чудно, че беше провъзгласена за „Музикален идол на годината“. Причината разбира се е не само във факта, че пълни до пръсване заведенията, но и в това, че забавлява посетителите изискано с безбройните си хитове, с които засипа меломаните от както смени компанията. Освен това, дори без пиар името й присъства на страниците на всички светски издания, желан гост е във всяко предаване, а появата й в последния сезон на „Биг Брадър“ издигна рейтинга на предаването до нечувани висини. Още едно доказателство, че Емануела се е превърнала в хитмейкър номер едно в поп-фолка е факта, че най-новият й сингъл „Нотариално заверен“ твърдо оглавява класацията ТОП 50 на Сигнал.бг вече четвърта седмица поред. Видеоклиповете й се въртят нон стоп в стрийминг платформите.", "date": "2018.03.05", "title": "Ето коя е най-желаната певица в поп-фолка "}
{"url": "http://www.bnews.bg/article/238034-rentsi_se_obarna_na_180_gradusa_i_podade_ostavka", "text": "Бившият италиански премиер Матео Ренци подава оставка от поста генерален секретар на Демократическата партия (ДП). Това съобщи агенция АНСА. Според данните на агенцията, причината за това решение е провалът на партията на състоялите се в неделя парламентарни избори, на които ДП не преодоля бариерата от 20%. По-рано политикът беше категоричен, че няма да подава оставка, дори в случай на неудачно представяне на партията. Официалното заявление на Ренци се очаква по-късно днес. Междувременно Европейската комисия изрази увереността, че президентът на Италия Серджо Матарела е в състояние да спомогне за съставянето на стабилно правителство. Комисията не се нае да коментира предварителните резултати от италианските парламентарни избори, предаде БТА. Лидерът на италианската антимигрантска евроскептична партия \"Лига\" Матео Салвини заяви, че получилата на вчерашните избори 37% дясна коалиция си е извоювала \"правото и задължението да управлява\" Италия, съобщиха световните агенции. \"Това е изключителна победа\", коментира Салвини на пресконференция в централата на партията си в Милано. Неговата партия отбеляза растеж от 4% във вота преди пет години до близо 18% вчера, изпреварвайки коалиционния си партньор \"Форца Италия\", получила близо 14 на сто от подадените бюлетини. Въпреки това дясната му коалиция не се очаква да има мнозинство в парламента. Салвини обаче заяви, че няма да участва в \"супа минестроне\", явно имайки предвид широка коалиция. Асошиейтед прес тълкува думите му като нежелание да управлява с популисткото Движение \"Пет звезди\", което стана най-голямата отделна партия в страната с 32% от гласовете.", "date": "2018.03.05", "title": "Ренци се обърна на 180 градуса и подаде оставка "}
{"url": "http://www.bnews.bg/article/238024-ptichi_grip_v_dobrichko_sledva", "text": "\r\nБАХБ откри птичи грип в птицеферма за кокошки-носачки в Генерал Тошево област Добрич, съобщиха от агенцията. \r\nНезабавно са предприети всички мерки за ликвидиране на огнището съгласно Европейското законодателство.  \r\nЗапочнати са действия по унищожаване на птиците в засегнатия животновъден обект, като поетапно ще бъдат убити и обезвредени 140 хиляди носачки, съобщават от хранителната агенция.  \r\nОбособена е трикилометрова предпазна зона и 10 км наблюдавана зона около животновъдния обект, като са наложени забрана за търговията и придвижването на домашни, диви и други птици и яйца за разплод, организиране на панаири, пазари, изложби и други струпвания на домашни или други птици.  \r\nЗасилени са клиничните прегледи на птиците, отглеждани в останалите селища на територията на област Добрич, допълват от БАБХ. \r\n ", "date": "2018.03.05", "title": "Птичи грип в Добричко, следва..."}
{"url": "http://www.bnews.bg/article/238027-zapochva_proletna_burya_18_cherno_more_shte_gamzhi_ot", "text": "Около 1700 войници от Румъния и още няколко държави, включително и от България, ще участват в най-голямото военно обучение \"Пролетна буря 18\". Учението, което е под ръководството на румънските военноморски сили, ще се проведе в международните води на Черно море, съобщи БНТ. Румънският флот уточни, че в маневрите ще участват военноморски, въздушни и сухопътни части. Заедно с румънските сили в обучението ще участват още и военни от България, Франция, Грузия, САЩ и Украйна. Танюг припомня, че през месец януари Русия стартира първите си военни учения за 2018 година в Далечния изток на страната. \r\n ", "date": "2018.03.05", "title": "Започва \"Пролетна буря 18\", Черно море ще гъмжи от..."}
{"url": "http://www.bnews.bg/article/238010-berbatov_nerven_pravite_me_da_izglezhdam_losh", "text": "Правите ме да изглеждам лош. Така се обърна Димитър Бербатов към екипа на bTV, който късно снощи го посрещна на летище София. Бившият нападател на \"Манчестър Юнайтед\" бе чакан единствено от представители на медията ни пред ВИП-а на аерогарата, но отказа да говори и да слезе по стълбите, докато не остане сам. \"Трябва ли да се караме? Защо идвате? Правите ме да изглеждам лош. Няма какво да казвам\", заяви Бербатов. Вече бившият играч на \"Керала Бластърс\" напусна индийския си клуб със скандал, като разкритикува остро треньора Дейвид Джекмс в социалните мрежи. \"Най-лошият, който се мисли за треньор. Най-лошите тактически съвети. Ритайте топката към гърдите на нападателите, след това те ще оправят. Кой, по дяволите, играе така? Сезонът свърши! Време е да се прибирам у дома\", написа Бербатов в Инстаграмкъм снимката. Отговорът не закъсня. Един от вече бившите играчи на \"Керала\" - канадецът Йън Хюм написа в \"Туитър\": \"Мисъл на деня: Ако нямаш какво хубаво да кажеш, по-добре да замълчиш\". Привържениците на \"Бластърс\", сред които е и индийския футболен агент Балджит Рихал, също реагираха. \"Това е абсолютен срам! Тотална липса на уважение! Много непрофесионално от страна на Димитър Бербатов! Ако не си съгласен с треньора си, няма нужда да го изливаш по този начин в публичното пространство. \"Керала Бластърс\" и индийският футбол са по-добре без него! Добре, че се отървахме!, написа Рахал.", "date": "2018.03.05", "title": "Бербатов нервен: Правите ме да изглеждам лош!  "}
{"url": "http://www.bnews.bg/article/238021-plovdiv_na_nokti_pisna_ni_ot_tsigani_i_ot_tsiganska_darzhava_potestirashtite_izgoniha_pavel_shopov_ot_shestvieto", "text": "Бул. \"Шести септември\" е затворен заради шествието в Пловдив, което е в защита на Иван Димитров. Междувременно бе отбито движението по \"ген. Данаил Николаев\". Бул. \"Васил Априлов\" също е затворен. Шествието тръгна към прокуратурата. \r\nДесетки таксита с недоволни водачи са спрени пред сградата на държавното обвинение. \"Диктувайте и кажете, че ни е писнало от цигани и от циганска държава. Напрежението ескалира и вече няма накъде\", избухнаха пред БЛИЦ гневни таксиджии. \r\nМеждувременно, малко преди да потегли шествието от второ районно, сред протестиращите се появи депутатът Павел Шопов в подкрепа на медика. Той беше освиркан от присъстващите, които казаха, че няма място там и опорочава протеста. \r\nПолицейска кола се движи пред колоната с протестиращите, в който има хора с инвалидни колички и деца. Хората мощно скандират:\"Свобода за д-р Димитров!\".  \r\nНад 2500 души се събраха пред паметника на Съединението в Пловдив. Те скандират \"Пуснете доктора\". Искат дежурният прокурор да излезе и да даде обяснение защо не е пуснат все още от ареста. \r\nСред протестиращите дойде и общинският съветник Георги Колев и кметът на село Шишманци. Веят се български знамена с надпис \"Свобода или смърт\". Очаква се прокуратурата да реагира и да излъчи представител на държавното обвинение, който да се срещне с недоволните.  \r\n ", "date": "2018.03.05", "title": "Пловдив на нокти: Писна ни от цигани и от циганска държава! Потестиращите изгониха Павел Шопов от шествието"}
{"url": "http://www.bnews.bg/article/238013-patriotarat_simeonov_se_pokri_sled_kato_vnese_zakon_sreshtu_balgarskoto_kiselo_mlyako", "text": "С една година закъснение или както гласи поговорката - \"След дъжд, качулка\", българските медии решиха да нададат вой в защита на българското кисело мляко. Естествено, услужливо премълчават кои са истинските виновници защитаващи чужди корпоративни интереси. Истинските опити за унищожението на родното ни кисело мляко започнаха още през 2017 г. чрез фалшифициране на документи за промяна на БДС. Журналистическо разследване на Димитър Байрактаров, излъчено в предаването \"Презареди България\" на евродепутата Николай Бареков, предизвика истинска вълна от протести. Бареков и Байрактаров сезираха министъра на земеделието и министерството се оттегли от процедурата . \r\nВ последствие, Байрактаров отново в предаването \"Презареди България\" оповестява и цялата кореспонденция между еврокомисията и българската държава, в която еврокомисията непрекъснато подканя българското правителство да започне процедурата по защита на националните си марки, които са над 100 на брой. С бездействието си нашите чиновници ясно показват, че слугуват на чужди корпоративни интереси. Връх на антибългаризма е внесеният от Валери Симеонов ЗИД  на Закона за марките и географските означения. Ето и линк на внесения от Симеонов законопроект: С приемането на този законопроект, на практика марките като Българско кисело мляко,Бяло саламурено сирене, Българска домашна ракия и много други ще престанат да съществуват. Патриотично нали?! Какви ли са били стимулите за патриотара Симеонов остава загадка?", "date": "2018.03.05", "title": "Патриотарът Симеонов се покри след като внесе закон срещу българското кисело мляко!"}
{"url": "http://www.bnews.bg/article/238007-zlatka_raykova_papchasa_ot_solarium", "text": "Златка Райкова също като колежката си плеймейтка Николета Лозанова е била пристрастена към солариума, издават нейни близки. \r\nБлондинката, която участва в новия сезон на шоуто за имитации „Като две капки вода”, висяла под изкуствените лъчи с часове, в резултат на което си докарала проблеми.  \r\nВеднъж Райкова толкова прекалила със солариума, че станала оранжева като морков, а кожата й се покрила с пъпки. Суетната красавица се стреснала от нежеланите странични ефекти и преди няколко месеца завинаги се отказала от изкуствения тен, твърдят хора от приятелското й обкръжение. „Приключих със солариума! Никога повече!”, категорична e днес Златка. \r\n ", "date": "2018.03.05", "title": "Златка Райкова пъпчаса oт солариум\r\n"}
{"url": "http://www.bnews.bg/article/238006-koyna_ruseva_uchastvala_v_parvoto_bg_porno_poiskala", "text": "Абсолютно неизвестен факт за популярната актрисата е, че тя е озвучила първия български порно филм. Защо го е направила ли? За пари. \r\nЗаради контраатовия си глас в секс продукцията тя се изявила в ролята на разказвач. В по-неизгодна позиция се намирали колегите й, които освен че били задължени да следят внимателно гнусните сцени, трябвало и да пъшкат. Нас ни излъгаха. Първо ни казаха, че ще участваме в еротичен филм и чак после разбрахме, че става въпрос за хард порно. По средата на озвучаването спряхме на почивка за по цигара. Аз казах, че ще продължа само ако ми вдигнат хонорара двойно. В ония страшни за оцеляване години, взехме хубави пари”, връща лентата назад Койна. \r\nТя премълчава името на филма и автора му. Но всеки човек, наблюдавал с любопитство настъпването на демокрацията у нас, е наясно, че става въпрос за „Секспартия бридж” на Деян Русев – Бърд,  излязъл полулегално през 1990 г.  \r\nИменно в тази продукция изгря звездата (а и други големи неща) на Георги Софкин – джуджето, което впоследствие основа „Партията на малките хора”.  \r\nДеян Русев се впуска в авантюрата, наречена „първи български порно филм”, когато е третокурсник във ВИТИЗ. Мераклийките за „гола слава” подбира чрез обява във в. „Куриер”. За декор на първото нашенско порно служи т.нар. римска вила на скулптора Пламен Канев в Панчарево.  \r\nПрактика в порно индустрията е любовните сцени да се снимат с едни актьори, а после други техни колеги от сериозното кино да озвучават пъшканията. Тази традиция е спазена и в „Секс партия бридж”, затова и Койна Русева получила ангажимент към лентата. Справка в интернет, където се въртят клипчета от въпросния филм, доказват, че там  действително звучи нейният глас.  \r\n ", "date": "2018.03.05", "title": "Койна Русева участвала в първото БГ ПОРНО, поискала..."}
{"url": "http://www.bnews.bg/article/238011-240_hilyadi_se_pribirat_sled_praznichnata_euforiya", "text": "Над 240 хиляди българи, тръгнали на път, днес се прибират към родните си места. Натоварен трафик на пътя ни очаква днес, последният от трите почивни дни около 3 март. \r\nОт 16 до 20 ч. ще бъдат спирани от движение всички товарни автомобили по основните пътища. Още от 10 часа сутринта до 18 ч., в участъка на Драгичево преди Владая посока София има две ленти за прибиращите се към столицата. \r\nАлтернативен маршрут е магистрала \"Люлин\". От пътната агенция призовават шофьорите да карат със съобразена скорост и повече дистанция на пътя, заради очакваните поледици, особено ако пътувате в по-ранните часове или късно довечера. \r\nЗоните за платено паркиране в София няма да работят и днес, съобщават от Центъра за градска мобилност.", "date": "2018.03.05", "title": "240 хиляди се прибират след празничната еуфория "}
{"url": "http://www.bnews.bg/article/238014-na_kade_poema_italiya_sled_izborite_za_nov_parlament", "text": "Антисистемната партия Движение „Пет звезди” и крайнодясната, евроскептична и антиимгрантска партия „Лига” постигнаха голям напредък на произведените вчера парламентарни избори в Италия, отбелязва ДПА. Резултатите на двете партии показват, че популистките и евроскептичните сили укрепват позиции в една от най-големите страни членки на ЕС в момент, в който той се опитва да извърши големи икономически и политически реформи. Според данните от преброяването на гласовете, подадени вчера и изнесени в електронните издания на италианските всекидневници Движение „Пет звезди” на Луиджи Ди Майо получава 30,7 процента в Камарата на депутатите и 31 процента в Сената. „Лига” на Матео Салвини получава 18,6 процента в Камарата на депутатите и 18,4 процента в Сената. „Форца Италия” на Силвио Берлускони получава 13,3 процента в Камарата на депутатите и 14,2 процента в Сената. Партията на Джорджа Мелони „Италиански братя” получава 4,2 в Камарата на депутатите и 4,2 процента в Сената. Досегашната управляваща партия Демократическа партия на Матео Ренци получава 20 процента в Камарата на депутатите и 19,9 процента в Сената. Не се оправдаха очакванията за изборна апатия. Според данни на вътрешното министерство гласували са 73 процента от избирателите. Пазарлък в център-дясно „Форца Италия”, „Лига” и „Италиански братя” са обединени в десноцентристка коалиция. Резултатите им взети заедно показват, че те водят и в двете камари, но нямат необходимото мнозинство за съставяне на правителство. Така Италия се очертава с нестабилен парламент и вероятността от политическа безизходица е голяма. Движение „Пет звезди” не е склонно да договаря коалиция с традиционни партии. В самия десноцентристки блок нещата също се усложниха. Ако той успее да състави правителство, то фактът, че Лигата изпреварва „Форца Италия” може да надделее при пазарлъците кой да бъде премиер. Берлускони предлага Антонио Таяни, председателя на Европейския парламент, но Салвини има също премиерски амбиции. Левицата е в нокаут Една-единствена сигурност имаше на изборите и това е, че левицата продължава да се срива, отбелязва Франс прес. Според данните, изнесени досега, се очертава тя да се е представила най-зле от 2007 г., когато бе основана. Вече се отправят призиви към Матео Ренци да подаде оставка, но той засега каза, че няма да коментира резултатите от вота, предаде ДПА. Преди четири години на изборите за Европейски парламент Демократическата партия спечели 40,8 процента. Тя беше и доминиращата партия в отиващия си италиански парламент. Възможните варианти Как ще излезе Италия от кризата? Вариантите са няколко. Един от тях е десноцентристко правителство, в което освен партиите на Берлускони, Салвини, Мелони, може да влезе и центристката партия „Ние сме с Италия”. Кой ще оглави правителството в този случай си остава голямата неизвестна. Можем да видим и правителство на Движение „Пет звезди”. Преди изборите то представи проект на кабинет с 18 членове, оглавяван от Луиджи Ди Майо и каза, че ще поиска от останалите партии да подкрепят неговата програма, предлагайки отстъпки в замяна. Лигата може да е подходящ партньор, защото споделя евроскептичните възгледи на Движението. Но по-левите негови членове може и да не са склонни на такава коалиция. Демократическата партия вече отхвърли възможността за сделка с Движение „Пет звезди”. До правителство на президента Серджо Матарела може да се стигне, ако не бъде съставена коалиция. Той може да бъде посредник в постигане на споразумение за правителство на националното единство с краткосрочен мандат, което ще проправи пътя към нови избори възможно най-скоро. Ако тези варианти не се осъществят, Матарела може да поиска настоящия премиер Паоло Джентилони от Демократическата партия да продължи да изпълнява текущите задължения, докато партиите се опитват да се споразумеят по нов изборен закон. Подобно правителство ще е много слабо. До април новият парламент ще трябва да се е събрал и да избере председатели на двете камари и лидери на политическите групи и Джентилони да подаде оставка. Засега се планира първото парламентарно заседание да е на 23 март. По материали на БТА", "date": "2018.03.05", "title": "На къде поема Италия след изборите за нов парламент?  "}
{"url": "http://www.bnews.bg/article/238015-buntat_futbolni_agitki_v_podkrepa_na_doktora_toy_e_zhertva_na_sistemata_tryabva_da_go_zashtitim", "text": "Протестиращите се събраха в пред Второ районно управление и оттам ще тръгнат на шествие до Прокуратурата. Близо 500 души са се подписали досега в подписката в подкрепа на лекаря. Очаква се днес на протеста да присъстват и фенове на футболните отбори в Пловдив. „Всеки, който иска да подкрепи нашата кауза, може да го направи, нека мирно да подкрепим д-р Димитров”, коментира Гаргов, цитиран от Фокус. „Не искаме да правим безредици. Идеята е да се помогне на човек, който е жертва на системата ни”, добави той. Очаква се към протеста да се присъединят и таксиджиите. Протестите няма да спрат до пълното освобождаване на медика, съобщиха протестиращите. В социалната мрежа вече съществуват няколко групи в негова подкрепа. Хората масово подкрепят пловдивския рентгенолог.", "date": "2018.03.05", "title": "Бунтът! Футболни агитки в подкрепа на доктора: Той е жертва на системата! Трябва да го защитим! "}
{"url": "http://www.bnews.bg/article/238003-gari_oldman_specheli_parviya_si_oskar_kato_uinstan_charchil_vizhte_ostanalite_nagradeni", "text": "В неделя вечер Оскарите бяха раздадени за 90-и път. Уорън Бийти и Фей Дънауей за втора поредна година представиха приза за \"Най-добър филм\", след като през 2017-а актьорът обърка печелившото заглавие. Категорията бе спечелена от \"Формата на водата\" на Гилермо дел Торо, който лично провери плика с победителя. Той се просълзи, когато по-рано му бе връчена и наградата за \"Режисура\". \r\nЛегендата Гари Олдман спечели първия си Оскар като Уинстън Чърчил в \"Най-мрачният час\". Той триумфира с наградата \"Актьор в главна роля\", връчена му от иконите Джейн Фонда и Хелън Мирън. \r\nДжоди Фостър се появи с патерици на сцената и на шега обвини за състоянието си Мерил Стрийп. Тя и Дженифър Лорънс връчиха наградата в категорията \"Актриса в главна роля\" на Франсис Макдорманд, която спечели втори Оскар с изпълнението си в \"Три билборда извън града\". Първият бе за ролята й във \"Фарго\". \r\n\"Три билборда извън града\" донесе Оскар и на Сам Рокуел за \"Актьор в поддържаща роля\". \r\nАлисън Джени, позната от комедийния сериал \"Мама\" бе отличена като \"Актриса в поддържаща роля\" за участието си в \"Аз, Тоня\". Тя направи хеттрик, печелейки още призовете \"Златен глобус\" и БАФТА. \r\nНаградите за \"Адаптиран сценарий\" и \"Оригинален сценарий\" отидоха съответно при \"Призови ме с твоето име\" и \"Бягай!\". Призът за \"Операторско майсторство\" бе спечелен от британеца Роджър Дийкинс за \"Блейд Рънър 2049\". \r\nЧилийска драма за транссексуална \"Фантастична жена\" пък бе наградена с Оскар за \"Чуждоезичен филм\". \r\nНай-добра анимация стана \"Тайната на Коко\". Филмът спечели и наградата за песен с мелодичната \"Remember Me\". За \"Късометражна анимация\" бе отличен \"Скъпи баскетбол\", който донесе Оскар на развълнуваната баскетболна звезда Коби Брайънт. \r\nЕпичната драма \"Дюнкерк\" получи наградите за \"Звуков мишунг\" и \"Звуков монтаж\". \"Най-мрачният час\" бе признат в категория \"Грим и прически\", а филмът \"Призрачна нишка\" спечели приза за \"Костюми\". \"Блейд Рънър 2049\" победи в категорията \"Визуални ефекти\". \r\n\"Мълчаливото дете\" и \"Раят е задръстване на междущатска магистрала 405\" спечелиха наградите съответно за \"Късометражен игрален филм\" и \"Късометражен документален филм\". В категорията \"Пълнометражен документален филм\" бе отличена лентата, посветена на допинга в руския спорт - \"Икар\". \r\nВодещ на церемонията бе Джими Кимел, който обяви награда за най-кратката реч на победител. Марк Бриджис успя да благодари за Оскара си в категория \"Костюми\" за около 30 секунди и яхна подарения му от Кимел джет с Хелън Мирън.", "date": "2018.03.05", "title": "Гари Олдман спечели първия си Оскар като Уинстън Чърчил! Вижте останалите наградени "}
{"url": "http://www.bnews.bg/article/237997-zapochva_zatoplyane_temperaturite_shte_dostignat_17_gradusa", "text": "Седмицата започва с валежи, но пролетта се завръща - термометрите ще се качат до 17 - 18 градуса през следващите дни.  Днес вятърът ще e слаб до умерен, а максималните температури ще са от 2-3 градуса в Северозападна България до 12-13 градуса в югозападната част от страната.  Над Черноморието ще бъде облачно. Ще духа до умерен югоизточен вятър. Максималните температури ще са 5-7 градуса. Температурата на морската вода е 5-6 градуса. Вълнението на морето ще бъде 2-3 бала.  Над планините ще бъде предимно облачно и мъгливо. След обяд над масивите в западната половина на страната ще завали дъжд, над 1700-1800 метра - сняг. Ще духа умерен до силен южен вятър. Максималната температура на височина 1200 метра ще е около 6 градуса, на 2000 метра - около минус 1. Утре температурите тръгват нагоре, но ще се движат от 2 до 13 градуса в различните региони на страната. Затоплянето продължава, за дамския празник - 8 март, синоптиците обещават повече слънце.  \r\nНяма да вали и през уикенда, слънце и облаци ще се гонят из небето, а максималните температури ще бъдат между 14 и 18 градуса.", "date": "2018.03.05", "title": "Започва затопляне! Температурите ще достигнат 17 градуса!"}
{"url": "http://www.bnews.bg/article/237998-lyubimkata_na_premiera_angelkova_kiflee_na_oskarite_i_troshi_para_v_holivud", "text": "Министърът на туризма Николина Ангелкова го играе туристка. Тя скандализира обществото с ухилената си физиономия по време на Оскарите,където публично се хвалеше за фотосите и посещението си там. Всичко това на гърба на НАС данъкоплатците, които „любезно” й осигуряваме пътуването до Холивуд. Как е възможно да пътува с държавни пари и да си прави кефа? Допустимо ли е Ангелкова да се прави на русата или черната Златка и да пуска снимка след снимка като кифлите, които имат подобно поведение. Това е министърът на туризма! Тя пътува и си прави кефа за сметка на всички нас,данъкоплатците. И поне да се беше „барнала”, за да има поне малко по-добра визия, прическа,ако щеш и грим… Това заключва кръга – с чужди пари кеф си прави! АНГЕЛКОВА С ОСКАР \r\nМинистърката Ангелкова се била снимала с Оскар, щото била командирована от Баце в Холивуд, по линия на агротуризма. \r\nХубаво, ама да кажат, на снимката кой е Оскар и кой е Ангелкова, че вече се обърквам с тази пуста Истанбулска конвенция!", "date": "2018.03.05", "title": "Любимката на премиера Ангелкова кифлее на Оскарите и троши пара в Холивуд!"}
{"url": "http://www.bnews.bg/article/237999-novi_protesti_v_zashtita_na_doktora_ot_plovdiv_zhenata_na_plaha_otide_po_malka_nuzhda_a_ne_da_krade", "text": "И днес ще се състоят протести в защита на лекаря, арестуван за убийството на крадец, нахлул в дома му в Пловдив, пише БТВ. Вчера пред сградата на Второ районно управление в Пловдив се събраха повечето 200 души. Сред тях имаше приятели, колеги, познати на арестувания лекар, но и хора, които не го познават дошли да го защитят. Според всички тях рентгенологът е задържан несправедливо и настояха да бъде освободен. 72-часовата мярка на лекаря изтича във вторник. Тогава от прокуратурата ще дадат и подробности по обвинението. Затова от полицията засега отказват коментар. Протести се организират и в София и Стара Загора. Има и петиция, която е подписана от над 5000 души. В същото време, жената на Плъха призна, че и тя би стреляла по крадец в дома й. Версията, която тя извади - мъжът й отишъл да рови по кофите, за да търси прехрана, а влязъл в къщата, за да ходи по малка нужда, каза тя пред Нова ТВ.  ", "date": "2018.03.05", "title": "Нови протести в защита на доктора от Пловдив! Жената на Плъха: Отиде по малка нужда, а не да краде! "}
{"url": "http://www.bnews.bg/article/238038-i_stolichani_iskat_svoboda_za_d_r_dimitrov", "text": "Столичани също се събраха на протест в защита на д-р Иван Димитров от Пловдив, обвинен за убийството на крадец, нахлул в негов имот. Пред Съдебната палата в София се събираха подписи в подкрепа на рентгенолога. Припомняме, че д-р Димитров беше задържан за убийството на криминално проявения Жоро Джевизов – Плъха, който влязаъл да краде в дома на доктора и го нападна с нож. Заради протеста беше спряно движението на трамваите пред Съдебната палата. По-рано в   Те скандираха „Свобода за доктора” и настояваха за незабавното му освобождаване и снемане на обвиненията срещу него. Утре демонстрациите в Пловдив продължават, предаде БТВ.", "date": "2018.03.05", "title": "И столичани искат свобода за д-р Димитров! "}
{"url": "http://www.bnews.bg/article/238001-obshtestvoto_izrigna_sreshtu_mangala_plaha_drugite_stoyat_i_chakat_da_vi_ubiyat_spite_li_spokoyno", "text": "Nedelko Maslev \r\nТова е 40-годишният гнусен РОМ / :D / Жоро Джевизов от Столипиново, известен като Жоро Плъха. Една от основните версии, по която полицията работи е, че д-р Иван Димитров е засякъл крадеца в дома си, бандитът го е нападнал с нож, а човекът го застрелял. До трупа на Джевизов е открит нож, който е негов. \r\nЖоро Джевизов е с дебело криминално досие. Той има регистрации за множество кражби от автомобили и домове. Осъждан е многократно, включително и за нападение с нож. Преди десет години той влязъл да краде в жилище на пловдивчани, но собственикът го изненадал и се опитал да го залови. Тогава той го намушкал с нож и избягал. Искам да питам всеки български гражданин, най-вече магистратите и служителите на МВР, как бихте постъпили на мястото на доктор Иван Димитров? Спите си спокойно в собствения си дом заедно със съпругата си и двете ви невръстни деца. В жилището ви нахлува крадец. Вие сте трениран боксьор и разполагате с огнестрелно оръжие. Чувате шум и отивате да проверите. Палите осветлението и насреща виждате отвратителната физиономия на един нагъл циганин. Адреналинът ви скача за миг до небесата и сърцето ви затуптява от внезапната уплаха. Разкрещявате се на крадеца, а в мозъка ви преминават варианти как да реагирате. Мисълта, че този циганин може да посегне на жена ви и децата ви, притъпява разума ви и остава единствено инстинкта за самосъхранение. Преди да успеете да реагирате, циганинът ви атакува с нож, целейки да ви убие. А може би той тръгва да бяга и вие се опитвате да го заловите. В крайна сметка се завързва ръкопашна схватка. Вие все още сте сънен и изплашен. Мангалът успява да ви намушка с ножа. Болката и вида на алената кръв напълно запушва разума ви и вие се превръщате в звяр. Това е нормална психическа реакция при всяко живо същество. Независимо дали пистолетът е ваш или на крадеца, по някакъв начин той попада в ръцете ви и напълно естествено е, че ще го употребите в защита на вашия живот и живота на вашето семейство. Мангалът е прострелян, но успява да бяга и умира чак на улицата. Това показва, че стрелбата е била хаотична и неумишлена. Как бихте постъпили вие на мястото на доктор Иван Димитров? Може би щяхте да сипете ракия на гнусния мангал и да му направите салата, а след това да му предложите вашето топло място до съпругата ви? Обвиняват лекаря, че оръжието на убийството било незаконно притежавано и вероятно е някакво самоделка. Говори се, че този пистолет е бил притежание на циганина Жоро Плъха. А и дори оръжието да е на доктор Димитров, вината е на Бойко Борисов и Цветан Цветанов, които с лична незаконна заповед забраниха издаването на разрешителни удостоверения за лично огнестрелно оръжие и усложниха този режим с противоконституционното мотивационно писмо, чрез което българският гражданин трябва да докаже пред КОС нуждата си от оръжие. Тези незаконни законови пречки принудиха много българи да се сдобият с незаконни оръжия, защото в нарастващата престъпност хората се чувстват несигурни и трябва да защитават дома и семействата си. На мястото на доктор Иван Димитров аз също бих застрелял гнусния циганин и призовавам всички български граждани да убиват всички престъпници, нахлули незаконно във вашата собственост. Щом законът не ви защитава, ние сме принудени да го нарушим, за да принудим политическите плъхове да го променят в наша полза. Всеки пълнолетен и психично здрав българин с чисто съдебно минало има право да притежава лично законно оръжие и всяко нареждане на ГЕРБ, възпрепятстващо това негово право, е незаконно! Кога най-после депутатите ще узаконят неприкосновеността на частната собственост? Всеки, който тръгне да извършва престъпление, моментално губи своите човешки права и ние трябва да имаме законното право да го застреляме. Това е демокрация!", "date": "2018.03.05", "title": "Обществото изригна срещу МАНГАЛА Плъха! Другите стоят и чакат да ви убият, СПИТЕ ли спокойно?"}
{"url": "http://www.bnews.bg/article/238002-barekov_gi_razbi_stabilna_darzhava_ginka_stana_sadruzhnik_v_chez_a_angelkova_obikoli_holivud_s_nashite_pari_za_da_si_razvyava", "text": "Евродепутатът Николай Бареков посочи две истини, които със сигурност друг може и да премълчи. Той коментира актуалните скандални случки с участието на политически фигури и фигури, които ще определят нашите и вашите сметки за ток. Ето и публикацията на Бареков: Стабилна държава! Гинка и стана съдружник в ЧЕЗ с нашите пари и за нашите сметки за ток, а Николинка Ангелкова обиколи Холивуд за две селфита пак с нашите пари....Богата държава, изключително умен и заможен народ! Народ, който плаща на най-скъпата туристка в света да си развява шундавелата и клюна по червените пътеки, си заслужава Оскар отвсякъде! Моля да се провери и кой и дава пропуските. Да няма конфликт някакъв.", "date": "2018.03.05", "title": "Бареков ги разби: Стабилна държава! Гинка стана съдружник в ЧЕЗ, а Ангелкова обиколи Холивуд с нашите пари, за да си развява… "}
{"url": "http://www.bnews.bg/article/238004-zdrave_vizhte_ot_kakvo_sme_zastrasheni_s_nastapvaneto_na_proletta", "text": "Вируси, характерни за пролетта, вече са доказани при изследване в Националния център по заразни и паразитни болести. Това съобщи неговият директор проф. Тодор Кантарджиев, цитиран от \"Монитор\". Едновременно с това пък грипът, който затвори училища и предизвика епидемия, отшумява. През миналата седмица са били доказаните т.нар. парагрип от тип 3 и 2. Вирусите, характерни за пролетта, не водят до сериозните усложнения, които съпровождаха отиващия си вече грип, обясни проф. Кантарджиев. Той обясни, че вирусите преминават обикновено за около седмица, а в 25% от случаите – за две. Симптомите са традиционни като хрема, болки в гърлото и кашлица, а превенцията е в добрата хигиена. Според последната справка на епидемичната обстановка в страната на здравното министерство за периода 19 – 25 февруари са регистрирани общо 6182 случая на остри заразни заболявания (ОРЗ) срещу 5962 случая за предходната седмица. От тях 4916 са случаите на грип и остри респираторни заболявания срещу 4764 за предходния седемдневен период. Общата заболеваемост от грип и ОРЗ за страната е 128,86 на 10 000 души срещу 124,88 на 10 000 души за предходната седмица, става ясно още справката.", "date": "2018.03.05", "title": "ЗДРАВЕ: Вижте от какво сме застрашени с настъпването на пролетта!"}
{"url": "http://www.bnews.bg/article/238005-mazhat_na_silviya_lulcheva_badzhanak_na_slavi_trifonov", "text": "Подобно на Владо Пенев от „Под прикритие” и Васил Бинев е напът да стане голяма звезда на стари години. След стотици роли в дублажа тези дни 60-годишният актьор най-сетне изгря изгря и на екран. Той е лице в новия пети сезон на лекарския сериал „Откраднат живот”. Екранният му персонаж –Фотев, е влиятелна фигура, която преначертава отношенията и правилата в болницата, коментират от екипа на поредицата. \r\nВ арт средите се говори, че Бинев попаднал в „Откраднат живот” с ходатайството на съпругата си – актрисата Силвия Лулчева. Тя е много близка с продуцента Евтим Милошев, тъй като играе в другия му популярен сериал – „Столичани в повече”. Покрай добрите си отношения с ортака на Любо Нейков, къдрокосата дама внедрила и мъжа си в тв сага. Васил винаги е твърдял, че Силвия е неговата опора в трудни моменти. \r\nДвамата са заедно над 20 години и връзката им става все по-силна с времето. \r\n„Любовта е като кората на дървото – в началото е гладка и красива, след време се напуква, загрубява, но махнеш ли я - дървото умира”, казва той. \r\nАктьорите се запознали в дублажното студио, където работили по общ проект. \r\nОт пръв поглед си паснали и помежду им прехвърчали искри, а острият език на Лулчева моментално впечатлил колегата й. Когато Силвия забременяла, влюбените живеели на семейни начала, но сватба не влизала в плановете им. Васил категорично  отказвал да предложи брак  на актрисата и един ден тя го изненадала с неочакван въпрос. „Ще се ожениш ли за мен? Все пак дете чакаме…”, попитала Лулчева, а Бинев само я погледнал и изстрелял лаконично: „Не.”.  \r\nМакар че обича безкрайно половинката си, Васил продължава да смята брака за нещо напълно излишно. \r\nПреди да се събере с Васил Бинев, Силвия Лулчева имала брак с друг мъж.  В арт средите отдавна се мълви, че докато била студентка във ВИТИЗ, Силвия изкарала кратка авантюра и със Слави Трифонов. Клюките гласят, че именно къдрокосата чаровница е първата голяма любов на учиндолския шоумен. Двамата живеели заедно за кратко в тясно таванско помещение, а когато искрата помежду им угаснала, се разделили като приятели. \r\n ", "date": "2018.03.05", "title": "Мъжът на Силвия Лулчева - баджанак на Слави Трифонов "}
{"url": "http://www.bnews.bg/article/238012-kamanite_padat_zatvoriha_pat_v_rodopite", "text": "Заради падащи камъни е затворен пътят Рудозем – Смилян. Временното ограничение на движението е въведено снощи около 21:30 ч, след като пет пъти машините на пътно поддържащата фирма е разчиствала участъка от разклона за село Вълчан до Смилян, но скалната маса продължавала да пада. \r\n„Решихме да го затворим, тъй като постоянно падат камъни, като при последния опит за разчистване е била застрашена сериозно и техниката. Надяваме се днес до 12:00 ч., участъкът да бъде разчистен и пътят да е пуснат за движение“, коментираха от дежурната част на Областно пътно управление в Смолян, съобщи Дарик. \r\nШофьорите да се движат с повишено внимание, спазвайки пътните знаци по обходен маршрут с. Смилян – с. Чокманово – с. Фатово – Рудозем и обратно. \r\nТази сутрин над 50 машини са обработвали пътните участъци по високите части на Родопите, против заледяване. Отново от пътните служби предупреждават, че в района на цялата републиканска пътна мрежа на територията на област Смолян има опасност от падащи камъни.", "date": "2018.03.05", "title": "Камъните падат: Затвориха път в Родопите!"}
{"url": "http://www.bnews.bg/article/238000-unikalna_operatsiya_spasi_onkobolna_zhena_i_bebeto_y", "text": "Лекари от плевенската университетска болница \"Света Марина\" спасиха онкоболна родилка и бебето й с уникална операция. Жената научава, че има рак на шийката на матката, когато бременността ѝ е напреднала, но въпреки това решава да задържи детето. Не беше лесно да взема това решение, защото имам и друго дене – на година и четири месеца, трябваше да мисля и за него, каза пред bTV 31-годишната родилка Нефизе Кадир. Когато откриха тумора, бебето беше в петия месец – усещах го то риташе. Това кара жената да вземе трудното решение, да го задържи. Нефизе минава през много болници и лекари и всички я съветват да махне плода и спешно да се подложи на операция за отстраняване на тумора. Накрая попада в болница „Света Марина” и получава подкрепата на директора на лечебното заведение проф. Григор Горчев и екипа му. Има подкрепата на семейството си и най-вече на съпруга си – Кадир Кадир. Психически тя беше по-силна, признава съпругът. Бебето се ражда на 26 февруари – месеци и половина по-рано. Вече е в стабилно състояние, наддава добре и скоро ще бъде изписано от болницата. Изчакването беше рисковано, но трябваше да се съобразим с волята на майката, нейното решение беше много категорично, любовта ѝ към плода беше голяма, коментира проф. Горчев. Той е извършил операцията по отстраняване на тумора. Операцията по принцип е рискова заради обилното кръвотечение, а при родилки е още по-опасно, каза още лекарят. Той е оптимист за Нефизе, ракът е бил между първи и втори стадий и с лечение и след раждането тя най-вероятно ще бъде излекувана напълно. Проблем в България е липсата на профилактика, с която навреме да бъде установен рак на шийката на матката, смята лекарят.", "date": "2018.03.05", "title": "Уникална операция спаси онкоболна жена и бебето й! "}
{"url": "http://www.bnews.bg/article/238018-sagata_ginka_chez_trese_politicheskata_piramida_borisov_mu_tryabva_razvrazka_inache_lavinata_go_pomita", "text": "Вече 12-ти ден сагата „Гинка-ЧЕЗ-държавата” тресе политическата пирамида на България, увличайки в тайфуна си власт и опозиция, икономически и банкови субекти. Към днешна дата ретроспекцията е следната: България затъва в тресавището на една сделка, от която зависи енергийното бъдеще на близо 3 милиона граждани, националната сигурност и политическата стабилност. Така започва коментара си Валерия Велева от Епицентър.бг. Сделка изникнала от Нищото, за да вкара в капан премиер и правителство, без изгледи за скорошно измъкване. Сделка, която влетя и на международната сцена, накърнявайки имижда на страната ни, точно когато тя прави неимоверни усилия да се представи като достоен председател на Съвета на Европа.   От началото на прехода България никога не е изпадала в такава унизителна безизходица. Обществото е настръхнало, гневът е на ръба да се излее по улиците, а властта се оказа безсилна да даде както смислени отговори, така и резултатни решения. Борисов е като тъмен облак (с основание), мята се от едната крайност до другата, воден от различните настроения в обществото и в кабинета, лицето му е изпито от напрежение, а около него няма екип, който да осмисли експертно ситуацията, да анализира безпристрастно и да му даде правилните съвети. Всяка изява на дежурните говорители по медиите вместо да успокояват населението, внасят още повече смут, недоверие и отвращение. Социалните мрежи са взривени от негативни коментари. Срещу ГЕРБ се изправя лавина, която стратезите на партията или не виждат или нямат механизмите да я овладеят. Досегашната тактика на партията не сработва. Освиркването на  Цвета Караянчева на връх Шипка е сигнал за разтварянето на пропаст между управляващата партия и народа.   ГЕРБ не си взеха поука от Истанбулската конвенция и повториха същите грешки при скандала „Гинка-ЧЕЗ”. Само че тук негативите за тях ще бъдат още по-големи.   ГЕРБ не бива да сърдят другиму - те създадоха хаоса по темата, като първо сътвориха скандала, после го разгоряха с некординирани изказвания и действия, не успяха да овладеят разрастването му в общественото мнение и сега са в потрес от размерите му.   Грешките, които направиха в тези десет дни, можем да формулираме така: Първо - подценяване на ситуацията, както при Истанбулската конвенция   Второ - неглижиране на обществените нагласи, както при Истанбулската конвенция. ГЕРБ като че ли все още не са разбрали, че вече имат сериозен имиджов проблем в обществото.   Трето – разнобой в управлението и непоследователност в публичното говорене, липса на екипност, липса на експертност. Непрекъсната смяна на позициите. За пореден път министри се противопоставят на решение на премиера. В правителството няма единно мнение по основополагащи въпроси на пазарната икономика и функциниране на демокрацията.   Четвърто - демонстрация на безпомощност и хаос, прояви на нервност, тичане след скандала, липса на генерална стратегия и тактика за овладяване на ситуацията. Липса на говорители с обществена тежест.    Пето - непознаване на лостовете на властта, бездействие по отношение на тяхното използване. Обвиненията, че навсякъде ги дебнат пъклени сценарии издават страх. Търсене на виновници в лицето на президента и опозицията е признак на малодушие.   Шесто - показаха, че в техните ръце държавата е слаба. Това е най-големият негатив, който ГЕРБ консумират от този скандал.   Седмо - създадоха дипломатически проблем с Чехия, набъркаха имената на двама президенти и двама премиери и хвърлиха сянка върху успеха на българското европредседателство   Сагата „Гинка-ЧЕЗ-държавата” е информационен провал на ГЕРБ, един от най-големите в последните години в България.   И ще се опитам да поясня защо, проследявайки поведението на ГЕРБ в тази стоварила им се като гръм от ясно небе ситуация, която те още дълго време няма да успеят да овладеят. Сагата е толкова драматична, наситена с изненади, неочаквани обрати, конфликти и противоборства, че спокойно може да се превърне в кинохит.   Защо се стигна дотук и кой носи отговорност? 22 февруари – четвъртък В късните следобедни часове „ЧЕЗ груп“ съобщава, че продава бизнеса си у нас на българската компания \"Инерком България\". Енергодружеството е най-голямото у нас и облужва над 2 милиона абонати в Западна България. Финално избраният купувач \"Инерком\" е компания с няколко соларни парка. Сделката е направена по чешките закони”. Кой  можеше да очаква, че това безлично съобщение, което би трябвало да мине в потока от бизнес новините, ще взриви на следващия ден правителството и цялата държава?   23 февруари петък Сутринта, 8 часа. Председателят на енергийната комисия Делян Добрев заявява в „Здравей България”: „Това ми прозвуча като фалшива новина. Не мога да си представя как една фирма от Пазарджик с 90 000 лева активи и 11 000 лева загуби, ще купи най-големия частен енергиен бизнес в България”. Бомбата е хвърлена. В парламента депутатите на ГЕРБ са в шок, ходят по кулоарите и се питат какво става, никой от тях не знае коя е тази Гинка и споделят, че само Борисов може да знае за сделката, тъй като няма как в сектор от националната сигурност да бъде извършена такава продажба без негово знание. В медиите тръгва мълвата, че министър Петкова е кума на Гинка и че двете се познават отдавна. Опозицията скача, Нинова прави гневна декларация от трибуната, слагайки клеймото \"Борисов стои зад сделката, не си даваме държавата на Гинка\". По това време Борисов е в Брюксел, където за първи път председателства  неформалното заседание на Европейския Съвет. От София му сюрпризират новината със скандала, в който е намесено неговото име и той провежда спешен телефонен разговор с енергийния министър Теменужка Петкова. По обяд, към 12.05 министър Петкова обявява в кулоарите на парламента, че подава оставка, за да не се накърни репутацията на правителството, на премиера и да изчисти името си. Това налива още масло в огъня – щом енергийният министър подава оставка, значи Делян Добрев е прав - енергийната система е в опасност! След обяд, в 16 часа от Брюксел премиерът Борисов подпечатва в ефир оставката на Теменужка Петкова. \"Това е частна сделка и правителството не седи зад нея\", уверява той. Час по-късно, в 17.30, бившият енергиен министър Трайчо Трайков заява в „Лице в лице” , че за първи път е чул за фирмата „Инерком” на Гинка Върбакова преди седмица, когато тя изненадващо се появила в краткия списък на купувачите на активите на ЧЕЗ в България. „Изборът на тази фирма е колкото необясним, толкова и скандален. Твърденията, че това е просто сделка между два частни субекта са неискрени и късогледи”, слага Трайчо още една главня в разгарящия се огън. Така България заспива с най-големия скандал на прехода, с мисъълта за най-голямата далавера, „зад която стои Борисов”, а отговорните фактори в ГЕРб нищо не знаят. И се спотайват. Медиите тръгват със своите интепретации,  поставят на ренген всички факти от биографията на „Гинка от Пазарджик”, които карат българите да настръхнат. До този момент никой не е видял лицето на дамата. Естествено плъзват и спекулации. ГЕРБ са в тотална несвяст. Този ден е изпуснат от тях като реакция. А се оказва един от най-важните в скандала. Първа грешка - действията са на пожар,  надеждата е с една оставка да се успокои ситуацията. Думите на Добрев са поникнали в съзнанието на българите пред телевизора и в следващите дни ще се разбере какво огромно недоверие към държавата и ГЕРБ е поникнало от тях.   24 февруари събота Изведнъж се появява интервю на Гинка пред държавната БТА, без нейна снимка и без автор на интервюто. Отговорите са клиширани: \"Инерком\" участва самостоятелно в процедурата. Ще бъдем подкрепени единствено от уважавана банкова институция, която ще ни предостави кредит.” Втора грешка. Ясно, че интервюто е подготвено от управляващите. То обаче предизвиква още повече въпроси и още повече нагнетява ситуацията. В ГЕРБ вероятно се чудят как да отбият атаките, но ясна стратегия нямат. БСП провежда пленум, който потвърждава казаното от Нинова в парламента: „Борисов стои зад сделката”. Левицата иска държавата да си върне дружеството. Това пада като камък в съзнанието на хората.   25 февруари – неделя Сутринта премиерът присъства  на семинар на младежкия ГЕРБ в Сандански, където заявява: „Сделката за ЧЕЗ е направена в Чехия между частни субекти. Държавата е лош стопанин, не е добра идея да одържавяваме фирмите”. Сравнява сделката с ЧЕЗ с покупката на Нова телевизия. Отново грешка – ако не ти харесва Нова телевизия, врътваш копчето на друг канал, докато 3 милиона потребители на ЧЕЗ, ако Гинка ги остави без ток, посягат към свещите. И плюят държавата. В медиите Гинка и нейния бизнес са първа новина. Все в негативен план: неплатени данъци, запорирани сметки, фалшиви ЕГН-та, кухи фирми, протести на хора срещу фотофолтаични паркове. Гинка отсякла 1800 декара вековна гора, Гинка излъгала хора. Гинка се превръща в символ на Злото в България. ГЕРБ не показват никаква мисъл за отпор на канонадата срещу дамата на енергетиката и сделката ѝ. Трета грешка.   След обяд премиерът заминава за Лондон за среща на ЕБВР и лидерите на шестте държави от Западните Балкани. И оставя в България лавината „Гинка” да се търкаля, увличайки със себе си и правителството. В партийните офиси вече се разказват схемите за финансиране на сделката през офшорни компании и използването на български банки за параван. Титаникът \"Гинка\" лети стремглаво към своя айсберг.   26 февуари – понеделник Борисов държи реч пред ЕБВР. Представя се блестящо. Чертае коридори, магистрали, дигитални връзки, които да свържат балканските столици. Всички го хвалят, Еди Рама обявява: „Борисов е Меркел на Балканите”. А Борисов живее в паралелни реалности. В Лондон му ръкопляскат, в София една Гинка му клати властта. Сутринта Гинка дава интервю първо за Нова тв, после и за БиТиВи. Ясно е, че са взети под контрол. И въпреки това дамата още повече се оплита. Запитана как банката си гарантира, че обезпечава парите, Гинка отговаря: „Практиката е при такъв вид финансиране, да бъдат залагани акциите на дружеството. Пред БиТиВи заявява: Продажбата на ЧЕЗ не изисква одобрението на комисията за енергийно и водно регулиране (КЕВР). От КЕВР потвърждават, че ако става въпрос за прехвърляне на акции между ЧЕЗ и „Инерком”, няма основания за доказване на опита на компанията и промяна на лиценза. Хората са скандализирани. Виждат как държавата не може да се справи с една Гинка. Почват коментари докъде стигат правомощията на КЕВР. Експерти твърдят, че КЕВР има правомощия да откаже прехвърлянето на активи и акции при положение, че е заплашена енергийната сигурност на страната и региона. Председателят на българския енергиен форум Иван Хиновски цитира чл. 21 от Закона за енергетиката, според който  КЕВР може да откаже придобиване на активи, при положение че дружеството не покаже капацитет да управлява сигурността на доставките, което би застрашило националната сигурност. КЕВР обаче стои настрани от сделката и като ощипана мома не смее да припари до „Инерком”. Идва и първа реакция на президента. Радев изразява загрижеността си от липсата на достатъчно информация, както и на прозрачност в процеса на придобиване на активите на една от най-големите компании в стратегически сектор като енергетиката. Казва това, което говорят хората по улиците. ГЕРБ влизат в обяснителен режим, без ефект.   В 21.30 Борисов се връща в България. Изявата му в Лондон е захлупена от изявите на Гинка в София, където откъси от нейните интервюта се въртят през час по телевизиите. Кацайки в София Борисов потъва в истинската реалност. Тук обаче никой не е защитил гърба му, никой с нищо не му подсказва как да реагира. Няма екип от експерти, енергийни, юридически, икономически, които да го въведат в детайлите и да му подскажат верен изход. Четвърта грешка. И в този случай Борисов е сам и действа, както му диктува интуицията и опита.   27 февруари – вторник Опозицията вече е яхнала скандала. В България не се говори за нищо друго, освен за \"Гинка от Пазарджик\", която може да спре тока на една трета от страната. Ужасен от това което чете по форумите, в 16 часа премиерът дава извънреден брифинг. Толкова е гневен, че речта му е накъсана. Обявява, че скандалът с ЧЕЗ е акция да бъде свален от власт, подобно на февруарските събития от 2013 г., но \"по друг сценарий, със същите изпълнители - пак ЧЕЗ, ток и популистки изказвания. Не си сдържа нервите. И се зарича с цялата тежест на поста, който заема:„Но този път оставки няма да има. Тези хора са ме сваляли веднъж от власт и сега искат същото да направят. Е няма да стане! Това е сценарият на тези гадове. И затова този път ще ги гоня подред докрай\".   От този момент темата за „гадовете” става водеща в медиите. Въпросите валят: кои са гадовете тогава, кои сега. Емват го отвсякъде. Така един нервен изблик отваря нов фронт. Пета грешка.   Но нещата не спират дотук. Борисов разказва, че е провел телефонен разговор с премиера на Чехия Андрей Бабиш и му е поискал информация за продажбата на ЧЕЗ. И оповестява полученото от Прага: \"Като разгледах изпратеното от премиера на Чехия, виждам руско-грузински офшорки, руски банки, български, и то от тези, които и преди по някаква причина са имали проблеми. Това, което ми праща днес премиерът на Чехия чрез неговия зам. финансов министър, излиза, че всъщност тези банки са изпратили писмо за комфорт, писма за намерения, хвърчащи листи, които във финансово-правния мир не означават абсолютно нищо”. И демонстративно внася в секретното деловодство на НС „изпратеното от премиера на Чехия”. Шеста грешка. Насочва вниманието на всички към „тайната”, която е депозирал в НС.   Изявлението му предизвиква трус и в София, и в Прага.    28 февруари – сряда Усилията на Борисов да потуши скандала – къде с разговори с Бабиш, къде със заплахи към „гадовете”, къде с назначени постфактум проверки на ДАНС, НАП, финансово разузнаване, не дават успех. Скандалът„Гинка-ЧЕЗ” излиза извън България и се разгаря на дипломатическия фронт. Бабиш обявява, че само е разказал на Борисов за сделката, но не му е изпращал документи.  Опозицията само това чака. Обвинява Борисов в лъжа и в уронване престижа на България точно по време на европредсседателството. Депутатите тичат в секретната секция на парламента и виждат, че заведените от премиера „тайни документи” представляват изрезки от чешките вестници, в които са посочени банките, изявили желание да финансират сделката. Между тях изскача името на държавната ББР, която е под личното наблюдение на премиера. И се нанизва пъзела за участието на държавата в сделката. В съзнанието на обществото ляга съмнението „Щом Борисов излъга за Бабиш, значи има нещо нередно”. Чешкият премиер не скрива раздразнението си от създадената ситуация и само след няколко дни ще го покаже на Борисов. Идва и второ изявление на президента Радев – този път  настоява „да се даде ясен отговор и кои банки са изразили готовност да финансират тази сделка, при какви механизми и дали въпросната фирма е получила политическа подкрепа, за да бъдат банките толкова щедри”. Вицеремиерът Каракачанов обявява, че „сделката не е финализирана, докато не бъдат преведени парите”. И настоява за  спешни законодателните промени, с цел да има време КЕВР да се произнесе дали да се финализира сделката“.   ГЕРБ не подемат инициативата. В парламента не се внасят такива промени. Създава се усещането, че на думи ГЕРБ са против сделката, но не правят нищо, за да я стопират. Единствената им реакция е да нападат опозицията. И президента. От което още повече губят.   „Най-простият начин да се спре тази сделка е една от банките да се откаже от гаранциите или добрите си намерения, които е изразила с писмо”, казва експертът Еленко Божков. ГЕРБ не реагират на нито едно от тези предложения.   1 март – четвъртък Държавата се събужда с новината, че в 8.30 премиерът Борисов приема г-жа Гинка Върбакова в Министреския съвет. Нацията тръпне пред развръзката. След  едночасов разговор станалата най-известна дама в България излиза, съпроводена от вицепремиера Дончев и финансовия министър Горанов и дава първия си официален брифинг. От думите ѝ става ясно, че е благоволила да прехвърли част от акциите си на държавата и че премиерът Борисов е поисккал пълен контрол над сделката. Нов обрат! Шок за пазарната икономика! Гинка обаче не казва, че е подписала клауза в договора, която забранява в първите пет години да се вкарват нови акционери. Тогава как е обещала на Борисов да предостави дял на държавата и на какво основание пък той ще придобие контрол върху продажбата?  „Aĸo чeшĸaтa cтpaнa ce cъглacи, дъpжaвaтa имa възмoжнocттa пpeз eднa или дpyгa фopмa дa влeзe в пoдoбнa cдeлĸa“, обявява изпод вежди финансовият министър Горанов, който стои до Гинка и гледа тя да не изпусне някоя неправилна фраза. Върбакова обявява, че заминава за Чехия, за да преговаря с ЧЕЗ за възможностите българската държава да влезе в сделката.   Така правителството на Борисов пада доброволно в краката на г-жа Гинка от Пазарджик. Седма грешка. Всички са ошашавени, защото само преди дни Борисов е заявил: \"Това е сделка между частни компании в Чехия няма начин как да контролираме или попречим... Нито енергийният министър, нито аз, нито който и да било, може да повлияе на подобна сделка...\"   Същия ден излиза експресно изследване на на „Галъп интернешънъл“, което показва, че огромната част от българите са против случващото се с ЧЕЗ, че не възприемат добре действията на властта до този момент и искат по-ефективна намеса на държавата. 93% от запитаните твърдят, че са чули за скандала, а 72% от тях намират идеята за тази сделка за ненормална и неприемлива. Това е поредният студен душ за управляващите. Анализатори предупреждават, че скандалът „Гинка” може да свали правителството, ако властта не предприеме бързи и адекватни действия. Всеобщото мнение, което звучи от тв екрана и радиоефира е, че е невъзможно държавата да не е била запозната със сделката. Хората коментират, че „непринудената“ постановка на голяма изненада от страна на властта не е била добре отиграна. Въпросът кой стои зад Гинка остава висящ и това още повече подхранва съмненията към управляващите. Обясненията на Борисов, че не познава Гинка, че няма нищо общо със сделката, не хващат декиш.   След обяд, в 14.25 започва изслушването на Гинка Върбакова в Народното събрание. Историческа гледка. Върховно изживяване. Бал с маски, по думите на Георги Марков. Пред депутатите облечената като за опера г-жа Гинка прави няколко грешки и дава възможност те да се припишат на ГЕРБ. В началото15 минути чете написан тект - първата му част представлява остра политическа реч, в която напада президента и лидера на опозицията, използвайки с известните опорни точки на ГЕРБ. Обясненията ѝ не хвърлят светлина върху неяснотите по сделката. Новината идва от изслушването на шефа на ДАНС, който обяснява, че отначало сделката е била за 200 милиона евро, а после цената се е качила на 320 милиона евро. За кого е била предназначена разликата, бе въпросът, който плъзна веднага. На следващия ден Томислав Дончев смъмря шефа на ДАНС – това не е трябвало да го казва. Изслушването потвърждава съмненията за източниците на финансиране, а поведението на Гинка Върбакова скандализира депутатите.    Докато върви представлението „Гинка пред българския парламент” Борисов отлетя за Делфи за откриването на Делфийския икономически форум. Отново добро представяне, отново проекти за Балканите, отново потупвания по рамото. Усмивки и прегръдки. В София обаче ври и кипи. Гинка я коментират и кучетата по улиците. Никой не се сеща, че в София е бил Жан-Клод Юнкер заедно с трима президенти и трима премиери на страните от Западните Балкани.   2 март – петък На сутринта, излитайки от Атина за София, настъпва отрезвяването. След пореден разговор с Борисов предната вечер Бабиш обявява: „Сделката е приключена. Всички закони са спазени”. И за да унижи българския премиер подчертава, че го препраща към ЧЕЗ, ако иска с тях да се обяснява, защото „договорите с „Инерком” вече са приключени”.   Край, мандалото е паднало! Докато ние тук се чудим коя е Гинка и как може да купи тока на 3 милиона българи, докато търсим кои са банките и кой дава гаранциите, докато се маем как и дали може държавата да влезе в схемата, Бабиш ни посече. С което унижи българската държава. За втори път след разправите с „тайните листчета”.   \"Това е ужасен маскарад\", обявяват български журналисти, които следят как постепенно чешката енергийна компания завладява политическата сцена в България”, пише в своя публикация от България пражкият всекидневник \"Лидове новини\". Остава основният въпрос защо ситуацията достигна такава критична фаза, пита пражкият вестник. Чешката и българската страна са имали още преди няколко седмици информация за собствениците на \"Инерком\" и за начините за финансиране на важната сделка, но не са се намесили преди подписването на договора за продажба”.   Да, защо? Основателен въпрос Защо българската държава допусна всичко това? Защо не можа да реагира адекватно? Защо Борисов не намери механизмите да излезе от този заплетен казус, както го е правил десетки пъти досега? Защо му изневериха интуицията и политическия нюх? Защо повтори грешките с Истанбулската конвенция? Защо се е обградил с хора, от които няма полза? Защо ги води със себе си, след като те са показали неуважението си към него?   Вицепремиерът Томислав Дончев, който асистираше на Гинка, докато тя говореше, че е готова да даде дял на държавата, се отмята: „В момента държавата няма механизъм, според който да спре сделката”. Е, кога казва истината г-н Дончев?   Другият вицепремиер Валери Симеонов пък е убеден, че електроразпределителното дружество не трябва да отива при хора, които \"нямат хабер от инвестиции и управление\"  Къде е единството в кабинета? И как могат да се взимат адекватни решения при тези полярни мнения? Как се управлява държава при тази разбита отвътре команда?   3 март - събота Гинка ни поздрави за националния празник и ни осветли, че заминава за Прага в средата на новата седмица, за да постави въпроса за влизането на държавата в сделката.   4 март – неделя Нов разнобой в правителството. Финансовият министър Владислав Горанов заема коренно различна позиция от тази премиера Борисов и се обявява категорично против влизането на държавата в сделката с ЧЕЗ. На същото мнение е и икономическият министър Емил Караниколов. \"Правителството няма правомощия да контролира сделка между фирми. Нито държавата, нито КЕВР за съжаление могат да се месят\",  заключи и вицепремиерът Красимир Каракачанов. И разкри: „Теменужка Петкова направи грешка с подаването на оставката си, тя няма никаква вина”. Тогава защо я изгориха? Защо не обясниха правилно ситуацията, така че Борисов да взема правилното решение, а не да действа на пожар?   И за капак на целия \"маскарад\" Делян Добрев призна, че не е имал достоверна информация, когато обяви сделката на „фалшива новина”, с което запали преди десет дни пожара в държавата. Вече не виждал нищо подозрително в нея и бил доволен от изслушването на Гинка Върбакова в парламента? Що за поведение е това? Що за отговорност от човек, който, като шеф на комисия, би трябвало да има всичката информация и да говори компетентно. Как ще понесе Делян Добрев вината за това, което сътвори? И изобщо съзнава ли какво направи той за разгарянето на скандала?   След всичко това, какво да си мисли обикновеният българин? В кого да вярва и как да е сигурен, че държавата ще защити правата и интересите му? И как може да функционира нормално правителството при този властови и информационен хаос?   Какви са вариантите пред Борисов? Да се моли на ЧЕЗ и на Гинка да го допуснат до сделката. Унизително! Да се опитва да я спре институционално. Съмнително! Да стои и да чака. Убийствено! На Борисов му трябва развръзка. Спешно. Иначе лавината го помита. Развръзка положителна за него, за кабинета, за държавата. А такава засега не се задава. Но, все някой трябва и ще удари финалния звънец на тази ужасна пиеса. И това ще е най-голямото изпитание за Борисов, откакто се е докоснал до властта.", "date": "2018.03.05", "title": "Сагата Гинка-ЧЕЗ тресе политическата пирамида! Борисов му трябва развръзка! Иначе лавината го помита!"}
{"url": "http://www.bnews.bg/article/238016-barekov_i_konservatorite_vzeha_uchastie_po_zakonodatelnite_vaprosi_v_bahreyn_ekskluzivni_snimki", "text": "Българският представител в Бахрейн - Николай Бареков публикува нова информация за конференцията, която се проведе в арабската държава. Срещите са на най-високо ниво в Кралство Бахрейн, а Бареков е част от Делегацията на ръководството на Европейските Консерватори, водена от Джефри ван Орден. По време на визитата, Бареков е получил признание за приноса ми в развитието на отношенията Европейски съюз, Балкани - Близък Изток. На съвместната конференция по законодателни въпроси на Европейската делегация на консерваторите с президентството на Shura consul - горната камара на Парламента на Бахрейн, назначена от Краля. На снимката с мен е председателят на Парламента Shura Негово превъзходителство мистър Али Бин Салех Ал-Салех.", "date": "2018.03.05", "title": "Бареков и Консерваторите взеха участие по законодателните въпроси в Бахрейн (ЕКСКЛУЗИВНИ СНИМКИ)"}
{"url": "http://www.bnews.bg/article/238029-dps_nokautira_borisov_i_mu_zabrani_da_stava_ortak_na_ginka", "text": " съобщи БНТ. Това стана ясно от думите на депутата от движението Рамадан Аталай, който от години отговаря за сектора \"енергетика\" в парламентарната група на ДПС. Новината дойде от организирания от партията семинар за отворено управление, който се провежда в София с гости от Либералния алианс.  По думите на Аталай  Призивът на ДПС идва, след като миналата седмица премиерът Бойко Борисов повика на среща в Министерския съвет Върбакова и на тази среща държавата е заявила, че иска да влезе в сделката между \"Инерком\" и ЧЕЗ-Груп. По време на изявлението на самата Върбакова, че е готова на такъв ход, стана ясно и каква е \"държавната\" оферта - да има поне контролен дял от компанията или мининум 34% от акциите. Въпреки че в Министерския съвет този вариант бе изговорен от финансовия министър Владислав Горанов, той вчера обяви, че според него държавата не бива да настоява за собственост в ЧЕЗ. Преговорите между \"Инерком\" и ЧЕЗ-Груп ще са в Прага и започват тази седмица в сряда, съобщиха преди ден от фирмата на Върбакова.  Според Рамадан Аталай в сагата продажбата на електроразпределителното дружество проблем е и че кандидат-купувачът в лицето на Върбакова и нейните фирми нямат нито финансов, нито какъвто и да било друг капацитет за да управляват ЧЕЗ.   Яснота по финансирането на сделката на \"Инерком\" не се появи и след многочасовото изслушване на Върбакова и екипа й, Министерството на енергетиката, КЕВР, КЗК, ДАНС, разузнаването, Банката за развитие, което се проведе в четвъртък в Народното събрание.  По основната тема за отвореното управление, Мустафа Карадайъ коментира, че има криза в либералните демокрации и трябва либералните партии да помислят как да се излезе от от тази криза. Мустафа Карадайъ - председател на ДПС: Свободните и активни граждани с помощта на ИКТ могат да се превърнат в мощен катализатор на необходимите социални промени. Ако отвореното управление е моторът на новото време, то отворените данни са суровината за двигателя, а новите технологии са магистралите на това управление.  ", "date": "2018.03.05", "title": "ДПС нокаутира Борисов и му забрани да става ортак на Гинка\r\n"}
