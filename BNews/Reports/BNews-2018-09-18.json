{"url": "http://www.bnews.bg/article/248910-sled_triumfa_edno_ot_zlatnite_ni_momicheta_razplaka_tsyala_balgariya_napravi_raztarsvashto_razkritie", "text": "\n Броени дни, след като ансамбълът ни по художествена гимнастика стъпи на световния връх, едно от момичетата направи разтърсващо разкритие за трудностите, които е преодоляла в седмиците преди състезанието. \r\n\r\n В профила си във Facebook Стефани Кирякова сподели, че майка й получила инсулт, вследствие на който загубила говора си и спряла да движи дясната си ръка. В своето „Писмо до мама” грацията пише, че много искала да се върне в Бургас, за да бъде със семейството си. В крайна сметка обаче не се отказала от участие на Световното, защото знаела, че майка й винаги е мечтала да я види шампионка. \r\n\r\n „Предстоеше ни най-важното състезание, за което работихме толкова много. Беше ми ужасно тежко да продължа да тренирам, когато знаех че си болна. С всички сили се опитвах да не мисля за това, защото не исках да развалям тренировките. Понякога успявах да сдържа емоциите си, понякога-не. Но хората около мен ми бяха огромна подкрепа през цялото това време. Целият ми ансамбъл, момичетата които са повече от семейство за мен не ме оставиха нито за миг. Получих огромно разбиране от нашите треньори Весела Димитрова и Михаела Маевска. В тези най-трудни за мен дни реших, че ще играя на Световното заради теб, мамо! Не само ще играя, но обещах пред Бог, че ще спечеля златен медал и ще стана световна шампионка!”, споделя Стефани. \r\n\r\n Ето и пълния текст на нейния трогателен статус: \r\n\r\n „Няколко седмици преди световното майка ми получи инсулт, поради който загуби говора си и не може да движи дясната си ръка. Когато научих новината целият ми свят се преобърна...  \r\n\r\n \r\n\r\n Скъпа мамо, исках да дойда при теб в този труден момент, толкова много исках да се върна в Бургас. Исках да бъда в болницата при теб, да хвана ръката ти и да ти кажа, че всичко ще се оправи. Но нямаше как оставя отбора и знаех, че ти също не го искаш. Предстоеше ни най-важното състезание, за което работихме толкова много. Беше ми ужасно тежко да продължа да тренирам, когато знаех че си болна. С всички сили се опитвах да не мисля за това, защото не исках да развалям тренировките. Понякога успявах да сдържа емоциите си, понякога-не. Но хората около мен ми бяха огромна подкрепа през цялото това време. Целият ми ансамбъл, момичетата които са повече от семейство за мен не ме оставиха нито за миг. Получих огромно разбиране от нашите треньори Весела Димитрова и Михаела Маевска. В тези най-трудни за мен дни реших, че ще играя на Световното заради теб, мамо! Не само ще играя, но обещах пред Бог, че ще спечеля златен медал и ще стана световна шампионка! Когато с момичетата го направихме и се качихме на най-високото стъпало си спомних как когато бях малка гледахме предишния отбор по телевизията вкъщи и ти винаги плачеше на българския химн. Питах те защо, а ти ми отговаряше: “Защото знам, че един ден ти ще станеш световна шампионка и заедно ще пеем българския химн, ще видиш!” Не можех да повярвам, че този ден наистина дойде. А ти самата никога не си спирала да вярваш в мен! Гледах знамето, пеех с цяло гърло и знаех, че ти гледаш мен! И въпреки, че сега не можеш да говориш, в моето съзнание аз чувах само твоя глас: “Ето Стефани, ти наистина успя!” \r\nПосвещавам златния си медал на теб, мамо. Ти си най-силната жена, която познавам. Аз, ти и тати ще се справим с всичко, защото Господ е с нас! Ще бъде трудно, но никога няма да се предадем! \r\n\r\n Благодаря ти тате, че си ми истинския пример за мъж, който обича и се грижи за жена си в добро и лошо, в радост и мъка, в здраве и болест!  \r\nБлагодаря ви момичета, че винаги сте до ме през каквото и да преминавам. Без всички вас никога нямаше да успея!” \r\n \n\t\t\t\t\t\t", "date": "2018.09.18", "title": "СЛЕД ТРИУМФА! Едно от златните ни момичета разплака цяла България, направи разтърсващо разкритие"}
{"url": "http://www.bnews.bg/article/248908-tragediyata_e_ogromna_zaginaloto_s_priyatelya_si_dnes_momiche_bilo_bremenno_v_osmiya_mesets", "text": "\n Около 14 часа днес на почти  същото място на пътя от Бяла Слатина за Габаре през с. Попица, на което пиян нацели с колата си дърво и уби 2-годишно дете и 22-годишна бремена жена в понеделник, загинаха 19-годишен от Плевен и 18-годишната му приятелка. Момичето било бременно в осмия месец според неин близък от Бяла Слатина, повикан от полицията на мястото на сблъсъка.  \r\n\r\n Газова бутилка на автомобила е гръмнала и е убила на място двамата, твърди очевидец на трагедията. Според разследващите катастрофата пък станала заради висока скорост на \"Фолксваген Голф“, който изхвърчал от пътя и се блъснал в крайпътно дърво. При удара двигателят му и газовата бутилка изхвърчали на метри от колата. На място загинали двама от пътуващите. В колата имало още двама пътници, които са пострадали при сблъсъка и са приети в спешния център в Бяла Слатина, пише \"24 часа\". \r\n \n\t\t\t\t\t\t", "date": "2018.09.18", "title": "ТРАГЕДИЯТА Е ОГРОМНА! Загиналото с приятеля си днес момиче било бременно в осмия месец!"}
{"url": "http://www.bnews.bg/article/248909-aresti_v_svoge_petima_gorski_sa_zadarzhani_po_podozrenie_v_nezakonna_sech", "text": "\n Арестуван са шефът на Регионална горска дирекция-София и директорът на горското стопанство в Своге \r\n\r\n Арести на горки шефове и служители след акция на спецпрокурори в Своге. Подозренията са, че те извършвали незаконен добив и продажба на дървен материал в периода от 2014 г. до  момента. \r\n\r\n Сред арестуваните е шефът на Регионалната горска дирекция-София, който се смята за ръководител на престъпната група. Задържани са също директорът на Държавно горско стопанство–Своге и двама горски стражари. \r\n\r\n По данни на прокуратурата групата е извършвала кражби на части от специализирана горска техника, умишлен палеж на автомобил и държане на огнестрелни оръжия без разрешение. \r\n\r\n При извършеното претърсване в базата в с. Батулия, стопанисвана от двама от членовете на групата, са открити и незаконно държани 5 пушки, както и голямо количество боеприпаси. \r\n\r\n Жители на село Батуля разказаха, че базата е държана от Георги Танев и неговият син Петър Георгиев, известен като Петела. Двамата  са задържани, потвърдиха разследващи. \r\n\r\n Местните разказват, че в базата има много автомобили и камиони, а дворът се пази от много кучета. Единственото, което се знае за Танев и Георгиев е, че семейството се занимава с дърводобив. \r\n \n\t\t\t\t\t\t", "date": "2018.09.18", "title": "АРЕСТИ В СВОГЕ: Петима горски са задържани по подозрение в незаконна сеч\r\n"}
{"url": "http://www.bnews.bg/article/248894-dreyk_zabi_18_godishna", "text": "\n От известно време името на певеца Дрейк се свързва с 18-годишната Бела Харис. Коя е тази девойка и как е успяла да завърти главата на мъжа, в чийто списък влизат завоевания като Риана и Серина Уилямс? Оказва се, че прекрасната Бела не е никак случайна и от години е в живота на певеца. Снимки в нейния Instagram показват, че двамата се познават поне отпреди 2 години, когато тя е била на 16. Ким Кардашиян в афера с Дрейк Причината може и да се корени във факта, че татко ѝ е едра музикална риба. А именно – управителят на борда на директорите на музикалната компания Recording Academy Джими Джем. Сред останалите интересни факти за Бела са, че тя е модел и дори е дефилирала за бившата на Дрейк Риана. Г-ца Харис е имала отношения и с други музиканти. Тя е излизала с Тревис Брендмор, който е бил и неин кавалер на бала през юни тази година, пише tialoto.bg. \r\n  \r\n \n\t\t\t\t\t\t", "date": "2018.09.18", "title": "Дрейк заби 18-годишна"}
{"url": "http://www.bnews.bg/article/248906-pensiite_skachat_vizhte_koga_i_s_kolko", "text": "\n От 1 юли 2019 г. пенсиите в страната ще се вдигнат с 5,7%. Това каза социалният министър Бисер Петков. Таванът на пенсиите също ще бъде увеличен до 40% от средния доход за страната т.е. 1040 лв.   \r\n\r\n Относно втория стълб за пенсионно осигуряване, за който стана ясно, че средният размер на партидите е около 3000 лв., Петков коментира, че това не е изненадващо. „Голяма част от осигурените лица имат кухи партиди, защото по тях не постъпват средства”, уточни пред bTV Петков.   \r\n\r\n По думите му са предвидени различни опции за изплащане на натрупванията, включително когато са прекалено малки суми да могат да бъдат изтеглени наведнъж.   \r\n\r\n „Темата за увеличението на бюджетните заплати винаги е актуална в бюджетната процедура”, коментира Петков заложеното увеличение от 10% на заплатите в държавния сектор. „Това е една осъзната стъпка, която имаше своите индикации и това е справедлив подход”, каза Петков.   \r\n\r\n „Проектът на закона за социалните услуги ще промени коренно регулациите и има две ключови думи – достъпност и качество” – така социалният министър обобщи готвеният закон за хората с увреждания.   \r\n\r\n Знаете, темата предизвика големи протести и палаткови лагери на майките на деца с увреждания.   \r\n\r\n Петков уточни, че в законопроектът се предифинират самите социални услуги и дейности, както ще има по-голяма възможност за избор на доставчици на тези услуги. \r\n\r\n „Регламентирана е и една нова услуга, която се нарича заместваща грижа – тя е за лицата, които полагат грижи за хора с увреждания и позволява в рамките на годината полагащият грижи временно да се освободи от това ако се налага да постъпи в болница, или иска да вземе кратък отдих, или не е в състояние да полага тази 24-часова грижа”, коментира Петков.   \r\n\r\n Той уточни, че при използването на тази услуга, даденото лице с увреждане ще бъде настанявано във временен център. \r\n\r\n   Петков коментира и новата агенция, която ще следи за качеството на социалните услуги. „Целта е да се превентира настъпващ риск”, каза той. \r\n\r\n   Министърът уточни, че предвидените допълнителни средства в бюджета са 244 млн. лв. и се надява тази сума да бъде утвърдена от финансовото министерство. \r\n  \r\n \n\t\t\t\t\t\t", "date": "2018.09.18", "title": "ПЕНСИИТЕ СКАЧАТ!? Вижте кога и с колко "}
{"url": "http://www.bnews.bg/article/248903-noviyat_transporten_ministar_pee_s_mazha_na_esil_dyuran_dvamata_lasnaha_v_erotichen_klip_sas_seksi_matski_video", "text": "\n Екшън се разиграва в социалните мрежи и с прясно номинирания за транспортен министър Росен Желязков, видя ПИК. Юристът, за когото медията ни вече съобщи, че е близък с шефката на кабинета на Бойко Борисов - Румяна Бъчварова, се оказа с доста артистични наклонности, пише ПИК. \r\n\r\n Нещо повече - той си има група с мъжа на чалга дивата Есил Дюран - Борислав Павлов и двамата вече са издали и песен с доста интересно видео. \r\n\r\n Общата песен на мъжкия дует, нарекъл се многозначително R&Bo, която не се радва на особена популярност, е на любовна тематика. За разлика от рок стила и не много силната лирика, то в клипа определено има какво да се види. Видеото е със силно еротичен заряд и почти през цялото време се показват прелестите на неизвестна хубавица, едва покрити от фино бельо. На този фон бъдещият транспортен министър Росен Желязков свири на китара и пуска глас заедно с мъжа на любимката на ДПС Есил Дюран. \r\n\r\n Клипът, доскоро напълно неизвестен, от вчера е истински хит в социалните мрежи, след като стана ясно, че половинката от мъжкия дует е бъдещ член на кабинета, както и че живеел на семейни начала с Румяна Бъчварова. \r\n\r\n \"Напълно несериозно стана вече с тези министри. Единият го отстраниха по някакви си подозрения, този пък сега дрънка на китара и няма нищо общо с транспорта. Стават за смях, направо Есил Дюран да бяха предложили\", коментират по повод артистизма на Желязков във фейсбук. \r\n\r\n \r\n\r\n   \r\n \n\t\t\t\t\t\t", "date": "2018.09.18", "title": "Новият транспортен министър пее с мъжа на Есил Дюран! Двамата лъснаха в еротичен клип със секси мацки (ВИДЕО)"}
{"url": "http://www.bnews.bg/article/248899-alek_bolduin_potvardi_braka_na_heyli_i_biybar", "text": "\n Алек Болдуин разкри, че племенницата му Хейли и годенкът ѝ Джъстин Бийбър са сключили граждански брак, въпреки че самата Хейли отрече спекулациите по темата в петък. \r\n\r\n На влизане на церемонията на 70-ите награди \"Еми\" той каза: \"Те просто са отишли и за се оженили, но не знам каква е сделката.\" Това се случи само три дни след като 21-годишната Хейли и 24-годишният Джъстин бяха забелязани в съда в Ню Йорк в четвъртък. \r\n\r\n Коментарът на Алек идва напълно неочаквано, след като в петък Хейли отрече да се се женили. Тогава моделът написа: \"Разбирам откъде идват спекулациите, но все още не съм омъжена!\" \r\n\r\n Слуховете твърдят, че Болдуин и Бийбър, които са заедно от юни, подготвят голяма сватбена церемония в Канада следващата седмица. \r\n\r\n Според източник на People Хейли все още не се смятала за омъжена, докато не мине и сватбената церемония. \r\n \n\t\t\t\t\t\t", "date": "2018.09.18", "title": "Алек Болдуин потвърди брака на Хейли и Бийбър"}
{"url": "http://www.bnews.bg/article/248905-minyu_staykov_otnovo_na_pritsela_na_spetsprokuraturata_podozreniyata_tozi_pat_sa_za_zloupotreba_s", "text": "\n Спецпрокуратурата подозира Миню Стайков и за злоупотреба с пари по програма \"Млад фермер\". Това стана ясно от думите на прокурор Димитър Петров, който обясни това пред спецапелативния съд. Магистратите заседаваха по искането Стайков и още двама да останат в ареста за постоянно. \r\n\r\n Става дума за девет деца на служители на Стайков, които кандидатствали по проекта за общо 7 милиона лева. \r\n\r\n Деветимата, всички на възраст около 28 години, признали, че фирмите са регистрирани в последните две години. Те предоставили и 9 обратни писма, от които ставало ясно, че действителният притежател на всички права, които ще придобият е именно Стайков. \r\n\r\n Защитата обаче смята, че обратните писма не са забранени от закона и дори нямали никаква правна стойност, пише БТА. \r\n \n\t\t\t\t\t\t", "date": "2018.09.18", "title": "МИНЮ СТАЙКОВ ОТНОВО НА ПРИЦЕЛА НА СПЕЦПРОКУРАТУРАТА! Подозренията този път са за злоупотреба с...."}
{"url": "http://www.bnews.bg/article/248890-kiro_skalata_udari_danoto_kara_troshka_za_2_bona", "text": "\n Киро Скалата върви стремглаво надолу и вече няма и помен от някогашния плейбой, който демонстрираше завидни финансови възможности. Изглежда, че продуцентът, водещ и бодибилдър, чието истинско име е Кирил Вълчев, вече е въздух под налягане. Факторите, доказващи това, са не един или два. За начало репортер на „Шоу“ описва визията му – физиката му е загубила форма. Киро е видимо отслабнал и няма следа от респектиращите някога мускули. \r\n\r\n Автомобилът, управляван от Скалата, е черен мерцедес, чиято цена е около 2 бона. Това не отговаря на имиджа и реномето, които продуцентът активно се опитва да демонстрира в светските среди. \r\n\r\n И накрая, но не на последно място, е положението, на което Киро бе засечен. То е също толкова неочаквано – Женския пазар. Вълчев се запътил към сергиите с домати. Напазарувал зеленчуци на оферта и си ги прибрал в скромната колица. \r\n\r\n По всичко личи, че жена му е започнала да го кара да домакинства вкъщи. \r\n \n\t\t\t\t\t\t", "date": "2018.09.18", "title": "Киро Скалата удари дъното, кара трошка за 2 бона "}
{"url": "http://www.bnews.bg/article/248902-senzatsionno_vizhte_koy_shte_bade_parviyat_turist_okolo_lunata_snimka", "text": "\n Американската космическа компания SpaceX съобщи, че 42-годишният японски милиардер Юсаку Маедзава - основател на сайт за мода и колекционер на съвременно изкуство, ще бъде първият частен турист, когото тя ще изпрати на пътешествие около Луната със строящата се най-мощна досега ракета, предаде Франс прес. \r\nОснователят на SpaceX Илон Мъск съобщи името на щастливия клиент на компанията в негово присъствие на церемония в ракетостроителния си завод край в Лос Анджелис. Пътешествието ще бъде през 2023 г. с ракетата Big Falcon Rocket, която е в процес на разработка. \r\nМаедзава съобщи, че ще покани между 6 и 8 артисти да го придружат в пътуването около Луната. Той каза, че мечтата на живота му е да лети в космоса и че при мисълта за това сърцето му бие лудо, предаде Асошиейтед прес. \r\nРазстоянието от Земята до Луната е около 382 000 километра. Никой не е летял до Луната след мисията на Аполо през 1972 г., припомня АП, цитирана от БТА. \r\n  \r\n \n\t\t\t\t\t\t", "date": "2018.09.18", "title": "СЕНЗАЦИОННО! Вижте кой ще бъде първият турист около луната! (СНИМКА)"}
{"url": "http://www.bnews.bg/article/248891-tsvetanka_rizova_anoreksichka_vodeshtata_pohapva_kato_za_svetovno_na_firmeno_parti", "text": "\n Цветанка Ризова направи на пух и прах слуховете, че е болна от анорексия. Известната журналистка демонстрира забележителен апетит и чудесно разположение на духа, на партито на Би Ти Ви по случай старта на новия сезон.  Ризова бе една от най-веселите гостенки на събитието, пише „Шоу”. \r\n\r\n От екипа се бяха погрижили да угодят на всеки вкус, като имаше, както гурме хапки, така и по-солидни ястия. А Ризова демонстрира, че въобще не се притеснява за килограмите си, като похапваше гъши пастет и кошнички от шоколад. \r\n \n\t\t\t\t\t\t", "date": "2018.09.18", "title": "Цветанка Ризова - анорексичка? Водещата похапва като за световно на фирмено парти"}
{"url": "http://www.bnews.bg/article/248901-bozhigol_i_bilyana_dol_na_pazar_vav_vratsa", "text": "\n Враца дочака Биляна Дол. Половинката на Валери Божинов го последва под Околчица и двама се радват на лукса на модерния апартамент, който кметът на Враца Калин Каменов уреди на нападателя. \r\n\r\n Звездата на Ботев  (Враца) беше забелязан в ранния следобед пред хотела. Той слезе от луксозния си автомобил, придружен от половинката си Биляна Дол, информира \"Конкурент\".  \r\nСръбкинята и нападателят бяха заложили на белия цвят за облеклото си по време на следобедния пазар.  Докато играчът сваляше пазарските чанти с логото на местен хипермаркет, половинката му грижовно прикрепяше бяла орхидея, купена вероятно, за да придаде домашна атмосфера в хотелския апартамент, който двамата ще делят. Биляна е във Враца от вчера, за кеф на местните ценители на женската красота. \r\n \n\t\t\t\t\t\t", "date": "2018.09.18", "title": "Божигол и Биляна Дол на пазар във Враца"}
{"url": "http://www.bnews.bg/article/248834-riton_izprati_lyatoto_sas_srednoshtno_kapane", "text": "\n С нощно къпане закриха летния сезон Катя и Здравко от \"Ритон\". По традиция в басейна се топна и Драго Драганов, който е чест гост в покоите на звездното семейство. \r\n\r\n Бившият водещ на култовото предаване \"Чай\" е запален по селфитата и почти всеки ден споделя снимки с приятелите си в социалните мрежи за всичко най-интересно и вълнуващо, което му се случва. Драго не пропусна да качи и кадри от водното парти с ритонците, на които компанията вдига наздравици с бяло вино в сребърни бокали, видя ПИК във \"Фейсбук\". \r\n\r\n \"На лятото обрекли се веднъж! Ще го чакаме, ще го помним, ще му бъдем верни!\", написа Драганов, цитирайки рефрена на \"Лятото\" - един от хитовете на \"Ритон\" по стихове на Петя Дубарова. \r\n\r\n Най-вероятно дуетът ще се появи тази вечер на предпремиерната прожекция на документалния филм \"Мокър от дъжд не се бои\", който Драгомир Драганов засне за 35-та годишнина от пожара, изпепелил сградата на Софийския държавен цирк. \r\n\r\n Но пък не е изключено и да пропуснат събитието на верния си другар, заради поредния концерт от турнето им \"Музика и Любов\", който е утре вечер в Летния театър на Велико Търново. \r\n \n\t\t\t\t\t\t", "date": "2018.09.18", "title": "\"Ритон\" изпрати лятото със среднощно къпане"}
{"url": "http://www.bnews.bg/article/248888-sriv_turskata_lira_otnovo_tragna_nadolu", "text": "\n Турската лира се намира под натиск от продажби за трета поредна сесия на търговия, заличавайки голяма част от печалбите, които успя да реализира миналия четвъртък, когато централната банка на Турция повиши изненадващо агресивно основната си лихва с 6,25% до 24%, информира БНР. \r\n\r\n В началото на търговията във вторник щатският долар поскъпва с 0,66% към 6,3500 турски лира, а еврото - с 0,68% към 7,46 лири, като и двете водещи валути достигнаха петдневни върхове, заличавайки почти напълно тяхната рязка обезценка с около 3% след решението на ТЦБ да вдигне основната си едноседмична репо лихва много по-силно от очакванията на финансовите пазари в опит да подчерта своята независимост.                        \r\n\r\n За подновеното понижение на турската лира влияние оказват коментари от понеделник на президента Реджеп Ердоган за в-к \"Хюриет\", в който той призова за разследване на ролята на най-голямата опозиционна партия - Републиканската народна партия (CHP) в банката Isbank с оглед на факта, че членове на CHP притежават над 28% от пакета акции в най-големия турски кредитор. Тези негови коментари предизвикаха солиден спад на акциите на Isbank и на целия банков индекс на борсата в Истанбул в началото на новата седмица. \r\n\r\n \"В същото време продължава търсенето на чуждестранна валута от местните жители\", посочи пред Ройтерс местен анализатор, пожелал анонимност и добави, че на пазарните участници предстои да заемат изчаквателна позиция преди обявяването на средносрочната икономическа програма на правителството в четвъртък (20-ти септември). \r\n\r\n \"Ако лирата остане в настоящите нива, това ще създаде усещането, че агресивното увеличение на лихвения процент от страна на ТЦБ е било неефективно и това може да доведе до по-нататъшна обезценка\", посочи същият анализатор. \r\n\r\n Трябва да се има предвид, че през тази година турската лира се обезцени с около 40% спрямо щатския долар поради притеснения за нарастващ авторитаризъм от страна на президента Ердоган, както и опасения относно независимостта на централната банка. Дипломатическият скандал със Съединените щати преди време доведе до допълнителен натиск върху турската валута. \r\n\r\n Междувременно Турската централна банка ще увеличи от 21-ви септември лихвения процент, платим за задължителните банкови резерви, съобщиха във вторник банкери, цитирайки изявление, изпратено от ТЦБ до кредитните институции. Те също така посочиха пред Ройтерс, че решението ще насърчи банките да държат задължителните си резерви в турски лири. \r\n\r\n Това представлява нов опит на централната банка да подкрепи местната валута, след като през миналата седмица тя повиши основният си лихвен процент с цели 625 базисни пункта. \r\n \n\t\t\t\t\t\t", "date": "2018.09.18", "title": "СРИВ! Турската лира отново тръгна надолу"}
{"url": "http://www.bnews.bg/article/248882-edi_marfi_i_peydzh_batchar_ochakvat_momchentse", "text": "\n Това е второ дете за двойката, която има и 2-годишна дъщеричка на име Изи Бона. \r\n\r\n „Днес е добър ден! Ще си имаме момченце“, разкри 39-годишната блондинка пред TMZ. А на въпрос как ще кръстят детето си, Пейдж се пошегува: „Може би Еди Джуниър“. И докато блондинката вероятно силно се вълнува от новината, Еди трябва вече да е претръпнал, тъй като това ще е десетото му дете. \r\n\r\n Освен малката Изи, той има 5 наследника от бившата си съпруга Никол Мърфи – 4 дъщери Брия (28), Шейн (23), Зола (18), Бела (16) и син Майлс (25). Актьорът има 29-годишен син на име Ерик от Паулет МакНийли и друго момче – Крисчън (27) от Тамара Хуъд. \r\n\r\n През 2007 бившата спайска Мел Би също му роди дъщеричка – Ейнджъл. \r\n \n\t\t\t\t\t\t", "date": "2018.09.18", "title": "Еди Мърфи и Пейдж Бътчър очакват момченце"}
{"url": "http://www.bnews.bg/article/248897-borisov_e_fenomen_spored_andrey_raychev_minusat_mnogo_mu_rastyal_no_plyusat_ne_mu_spadal", "text": "\n Недоволството срещу ГЕРБ расте, но не му се разпада електоратът. Наблюдаваме много рядък ефект. Това каза пред БНР социологът Андрей Райчев.  \r\n\r\n Обикновено има едни хора, които започват да напускат електората и да се насочват към друг електорат. Това не го наблюдаваме, но противниците на ГЕРБ растат. Не му спада плюсът на Борисов, но много му расте минусът, коментира той. \r\n\r\n Социологът обясни липсата на разпад сред електората на ГЕРБ с това, че в неговите очи всички текущи скандали \"са истории от върха\": \"Ограда - не ограда. Всички крадат и ясно, и те са крали с оградата. Това някак не му внася нов елемент. Кой скандал да вземем? Хасковските братовчеди. Че къде няма братовчеди? Той си знае. За него се разказват други истории - например \"Хлябът поскъпва\".  \r\n\r\n Намаляването под милион ще превърне ГЕРБ в друга партия - ако стане втора, заяви Андрей Райчев. По думите му, напускането на 200-300 хиляди души може да се свърже само с обективни промени в жизненото равнище, а \"тук всичко е на страната на Борисов\". \r\n\r\n Ако жизненото равнище започне да спада, каквото говорят цяла серия икономисти, тогава действително ГЕРБ ще бъде под сериозно изпитание, смята социологът: \"Затова, наред с публичните и шумни битки Борисов рязко повишава стандарта на държавния служител, и с пенсиите работата ще отиде по същия начин. Това отчасти е заслужено за българите, отчасти Борисов се опитва да си \"купува\" време. Той се мъчи да си умножи електората по важните въпроси. Борисов е много чувствителен на тема хора. Това му е силата, това му е талантът. Той добре разбира обикновения човек и тази ситуация я разбира прекрасно. Ако това изпусне, изпуснал е всичко\".  \r\n\r\n Определяното като война между президента и премиера все още не е война, категоричен е Андрей Райчев, който нарече случващото се \"предвоенни ситуации\" и допълни, че \"войната не изглежда така\". \r\n\r\n Райчев изтъкна, че трима души са изгрели вляво като нови централни нападатели и лидери, които заобикалят ГЕРБ - Корнелия Нинова, Румен Радев и Мая Манолова.  \r\n\r\n \"Досега ГЕРБ нямаше опозиция. Корнелия Нинова за една-две години успя да стегне, да извърви един много важен път – от разпасана дружина към силна, остра, непримирима опозиция, до алтернатива в момента – след \"Визия за България\" това е алтернатива\". \r\n\r\n Райчев отбеляза още, че Нинова е удвоила резултата на БСП и левицата е достигнала \"историческия си таван\". \r\n\r\n Всички битки президент - премиер са завършвали скучно и еднообразно: президентът бие, поясни още социологът: \"Това беше Желю Желев – Филип Димитров, това беше Петър Стоянов – Иван Костов. Първанов не се \"биеше\" с премиерите, но доминираше по по-сложен начин, защото имаше два мандата. Много трябва да се замислят в ГЕРБ дали така лесно могат да се изправят срещу президента\".  \r\n\r\n Според социолога, омбудсманът Мая Манолова, която \"заобикаля\" премиера по рейтинг, в очите на хората се занимава не с проблемите на елита, а с техните проблеми и затова хората я обичат. \r\n \n\t\t\t\t\t\t", "date": "2018.09.18", "title": "БОРИСОВ Е ФЕНОМЕН СПОРЕД АНДРЕЙ РАЙЧЕВ: Минусът много му растял, но плюсът не му спадал "}
{"url": "http://www.bnews.bg/article/248907-upravlyavashtite_ni_survakat_predi_zimata_drastichno_poskapva_prirodniyat_gaz_ot_1_oktomvri", "text": "\n Драстично поскъпване на природния газ от 1 октомври. Това предлага работната група към Комисията за енергийно и водно регулиране. Преди седмица \"Булгаргаз\" поиска природният газ да поскъпне. В предишни такива случаи експертите от КЕВР обичайно са редуцирали искания скок, но не и този път – сега  препоръчват поскъпването да се одобри. Документът ще бъде разискван на открито заседание на комисията на 25 септември. Докладът предвижда повишение с почти 14 процента. \r\n\r\n Причината – очакваните по-високи доставни цени на природния газ от внос, по-високия курс на щатския долар спрямо лева, както и факта че през третото тримесечие на годината дружеството е продавало на загуба. \r\nАко КЕВР окончателно разреши поскъпването, по закон ще се наложи и нова актуализация на тарифите за парно и електроенергията от топлофикаците. Изчисленията сочат, че при 14% скок на природния газ, парното ще поскъпне с почти 10%. Ще поскъпне и топлата вода. \r\nТова ще бъде четвъртото поредно увеличение на цената на природния газ от началото на годината. През юли заради поскъпването на природния газ с малко над 10% цената на парното в страната веднъж беше повишена средно със 7,33% и като се добави още едно увеличение от 1 октомври реалното повишение за абонатите тази зима ще е над 15%. Това е най-негативният сценарий, ако регулаторът не успее да намери резерви, които да ограничат поскъпването. \r\n \n\t\t\t\t\t\t", "date": "2018.09.18", "title": "УПРАВЛЯВАЩИТЕ НИ СУРВАКАТ ПРЕДИ ЗИМАТА! Драстично поскъпва природният газ от 1 октомври"}
{"url": "http://www.bnews.bg/article/248900-ninova_udari_po_masata_poiska_otnovo_ostavkata_na_tseliya_kabinet", "text": "\n Социалистите не дават оценки за спора между президента Румен Радев и премиера Бойко Борисов. Левите са против новите министри на ГЕРБ. Това стана ясно от коментара на червения лидер Корнелия Нинова за престрелките между бул. \"Дондуков\" 1 и бул. \"Дондуков\" 2. \r\n\r\n Двете институции водели спор за смяна на един неподходящ министър с друг неподходящ министър. С когото и да се смени един неподходящ вътрешен министър с друг неподходящ, това няма да промени политиката на ГЕРБ. Това е агония за държавата, смята Нинова. \r\n\r\n ГЕРБ си отиват, категорична е тя. Искаме оставката на целия кабинет, настоя лидерът на социалистите. \r\n\r\n Припомняме, повод за поредния спор между премиера и президента е неразписания указ за освобождаване на главния секретар Младен Маринов. \r\n\r\n Неиздаденият от държавния глава указ за освобождаването на Младен Маринов от поста главен секретар на МВР попречи на гласуването на предложените нови министри в кабинета Борисов 3 на мястото на подалите оставка заради катастрофата край Своге Николай Нанков, Ивайло Московски и Валентин Радев. \r\n\r\n На 17 септември, Румен Радев отказа да се срещне с Коалиционния съвет, като заяви, че лидерите се разминават с институционалния тон и подчерта, че коалиционният съвет не е законов орган. \r\n\r\n Спорът продължи и днес с коментара на военния министър Красимир Каракачанов и на премиера Бойко Борисов. \r\n\r\n По думите на държавния глава явно за правителството е непосилна задача да спазват закона и обясни, че това не е първият случай. \r\n \n\t\t\t\t\t\t", "date": "2018.09.18", "title": "НИНОВА УДАРИ ПО МАСАТА! Поиска отново оставката на целия кабинет"}
{"url": "http://www.bnews.bg/article/248885-spetsporkuraturata_udari_i_gorskoto_v_svoge_arestuvaha_direktora", "text": "\n Днес, 18.09.2018 г., Специализираната прокуратура извършва претърсвания в служебни помещения в Регионална дирекция по горите – София и в Държавно горско стопанство – Своге. Извършват се претърсвания в жилища в гр. София и гр. Своге, както и в база в с. Батулия, общ. Своге. \r\n\r\n Действията на Специализираната прокуратура са в рамките на разследване срещу организирана престъпна група, състояща се от длъжностни лица в Държавно горско стопанство – Своге и ръководена от директора на Регионална дирекция по горите – София. Групата е създадена с користна цел и е извършвала незаконен добив и търговия с дървен материал в периода от 2014 г. до настоящия момент. Налице са доказателства за извършени от организираната престъпна група кражби на части от специализирана горска техника, умишлен палеж на автомобил и държане на огнестрелни оръжия, без надлежно разрешение. \r\n\r\n Към момента са задържани ръководителят - директор на Регионална дирекция по горите – София и четирима от членовете на  организираната престъпна група, сред които са директорът на Държавно горско стопанство – Своге, двама горски стражари от ДГС- Своге и още едно лице. При извършеното претърсване в базата в с. Батулия, общ. Своге, стопанисвана от двама от членовете на групата са открити и незаконно държани 5 пушки и голямо количество боеприпаси. \r\n\r\n Действията по претърсване и разпити на свидетели продължават и в момента. \r\n\r\n Повече информация по разследването ще бъде предоставена утре – 19.09.2018 г. \r\n\r\n   \r\n \n\t\t\t\t\t\t", "date": "2018.09.18", "title": "Спецпоркуратурата удари и горското в Своге, арестуваха директора!"}
{"url": "http://www.bnews.bg/article/248883-rayat_na_borisov_izdisha_zhivotat_e_poskapnal_nay_mnogo_v_balgariya_i_rumaniya_za_godina", "text": "\n За една година животът е поскъпнал най-много в Румъния и България от всички страни в ЕС, показват данните на Евростат за годишната инфлация. \r\n\r\n У нас през август 2018 г. тя е била 3.7%, а в съседна Румъния - 4.7%. На трето място по най-висока инфлация е Естония с 3.5%, следва я Унгария с 3.4%. \r\n\r\n В еврозоната годишната инфлация е 2% през август 2018 г. (при 1.5% през август 2017 г.). От юли до август 2018 г. има спад от 2.1% на 2%. \r\n\r\n Най-ниската годишна инфлация е регистрирана в Дания (0.8%), Ирландия и Гърция (по 0.9%). \r\n\r\n В Дания, Гърция, Ирландия инфлацията през този август спрямо миналогодишния е под 1 процент. \r\n\r\n Спрямо юли 2018 г. има по-ниска инфлация в 12 страни членки, нивото остава стабилно в 5 от тях и нараства в други 10. \r\n\r\n Основната причина за поскъпването на живота този август се дължи най-вече на по-високите енергийни цени (+0.87 процентни пункта), поскъпването в услугите (+0.59 пр. п.), на храната, алкохола и цигарите (+0.48 пр. п.). \r\n \n\t\t\t\t\t\t", "date": "2018.09.18", "title": "Раят на Борисов издиша - животът е поскъпнал най-много в България и Румъния за година!"}
{"url": "http://www.bnews.bg/article/248889-unitsef_edno_dete_pod_15_g_e_umiralo_na_vseki_5_sekundi_prez_2017_a", "text": "\n Шест милиона деца по света на възраст до 15 години са починали миналата година от предотвратими заболявания и други усложнения. Бройката е наполовина по-малка в сравнение със сходните смъртни случаи през 2000 г., предадоха ДПА и Ройтерс. \r\nПрез 2000 г. световните лидери приеха целите на ООН за развитие хилядолетието, а в същата година 11,2 милиона деца под 15 години починаха от болести, които могат да бъдат предотвратени, от недохранване, липса на чиста питейна вода или по време на раждане. \r\n\r\n През 2017 г. тази бройка спадна на 6,3 милиона. Това означава, че едно дете под 15 години е умирало на всеки пет секунди, според данни на фонда за децата на ООН УНИЦЕФ, който представи свой доклад вчера. \r\n\r\n Повечето смъртни случаи миналата година (5,4 милиона) са били при деца под 5 годинки, се посочва в доклада. В него се констатира, че бебетата, родени в страните от субсахарната област или в Южна Азия са 9 пъти по-склонни да умират в сравнение с бебетата, родени в богати страни. \r\n\r\n \"Постигнахме забележителен напредък в спасяването на децата от 1990 г., когато 12,6 милиона деца под 5 години умираха по света по предотвратяеми причини. Но милиони деца все още умират заради това, което са те и заради мястото, на което те са родени\", заяви Лоурънс Шанди, директор на отдела за данни и изследвания на УНИЦЕФ. \r\n\r\n \"С прости решения като лекарства, чиста вода, електричество и ваксини, можем да променим реалността за всяко дете\", допълва той. \r\n\r\n През 2015 г. ООН замени хилядолетните цели за развитие с 17 цели за устойчиво развитие, които трябва да бъдат постигнати до 2030 г. Сред тях са край на бедността, на неравенството и на други глобални кризи, като същевременно се насърчават инициативи, като преминаване към възобновяеми енергийни източници. \r\n \n\t\t\t\t\t\t", "date": "2018.09.18", "title": "УНИЦЕФ: Едно дете под 15 г. е умирало на всеки 5 секунди през 2017-а"}
{"url": "http://www.bnews.bg/article/248836-biybar_i_heyli_se_ozheniha", "text": "\n За никого не е тайна, че Джъстин Бийбър и Хейли Болдуин са лудо влюбени и са си обещали да станат съпруг и съпруга. Напук на очакванията за пищна сватба обаче, двамата може вече да са се врекли един на друг тайно и без излишен шум. \r\n\r\n Двойката бе забелязана в съда на Манхатън, откъдето трябва да си вземе брачното свидетелство, но и никой не казва дали са били там за документа или направо са подписали, пише TMZ. \r\n\r\n Източник разкри пред медията че е видял Бийбър през сълзи да повтаря: „Нямам търпение да се оженя за теб, бейби“. \r\n\r\n Друг източник сподели пред медията, че чул певеца да казва на служител на съда: „Благодаря, че го запази в тайна“. \r\n\r\n Говорителите и на двете звезди не са коментирали ситуацията. Говореше се, че двамата планират венчално парти през 2019 г. \r\n \n\t\t\t\t\t\t", "date": "2018.09.18", "title": "Бийбър и Хейли се ожениха? "}
{"url": "http://www.bnews.bg/article/248887-i_bsp_sezira_konstitutsionniya_sad_za_izmeneniyata_v_apk", "text": "\n И БСП сезира Конституционния съд за измененията в АПК. \r\n\r\n Според червените се затруднява достъпът до правосъдие на гражданите. Нарушават се принципите на правовата държава и конституционния ред. Заседанията, в които гражданите защитават правата си, вече ще бъдат закрити и само по изключение - открити, а досега беше обратното. \r\n\r\n Увеличава се размерът на таксите, когато хората искат да защитят свое право. Увеличението на таксите ще е непосилно за бедните, които искат да обжалват отказ за социални помощи, според левицата. \r\n\r\n Освен това с текстовете се нарушава принципът за разделение на властите, което е сериозен удар по правовата държава и сериозно посегателство върху държавността. Според социалистите, управляващите се опитват да узурпират цялата власт. \r\n\r\n Не можело да се поставя равенство между административно съдопроизводство и гражданското и въвеждането на пропорционални такси за тях, тъй като целите на административното производство са различни от тези на гражданското. \r\n\r\n По мнението на Крум Зарков, който яростно бранеше АПК в зала, посегателството върху кодекса може да се разглежда като посегателство върху демократичното функциониране на държавата. \r\n\r\n Проблем, по мнението му е, с колко се повишават таксите. Червеният депутат критикува и въвеждането на понятието за материален интерес в административния процес, което било неадекватно. \r\n\r\n Днес президентът Румен Радев сезира Конституционния съд с искане да бъдат обявени за противоконституционни и за несъответстващи на международни договори отделни разпоредби от Закона за изменение и допълнение на Административнопроцесуалния кодекс (ЗИД АПК). \r\n\r\n Срещу промените още по време на тяхното обсъждане се обявиха както от опозицията в парламента в лицето на БСП, така и от опозицията извън парламента - десните от \"Демократична България\". Корнелия Нинова се закани да атакува промените в АПК в Конституционния съд. \r\n\r\n В края на юли, Радев наложи вето и върна за ново обсъждане Закона за изменение и допълнение на Административнопроцесуалния кодекс (ЗИД АПК), като оспори 16 негови разпоредби. \r\n \n\t\t\t\t\t\t", "date": "2018.09.18", "title": "И БСП сезира Конституционния съд за измененията в АПК"}
{"url": "http://www.bnews.bg/article/248879-zornitsa_lindareva_lyubovnitsa_na_dee", "text": "\n Двамата се появиха заедно на откриване на сезона в Bedroom Premium Club, където не се посвениха да си разменят ласки и да покажат близостта си. \r\n\r\n Двамата се познават още от къщата на „ВИП Брадър“, когато бяха съквартиранти, но чак година след това се преоткрили и между тях пламнала любовна искра. Зори прикова вниманието на мъжката част от клуба и с тоалета си. Тя се появи с бяла блузка от тюл и цветя, но бе забравила сутиена си и прелестите й бяха на показ. Това явно се хареса и на новата й половинка, тъй като Dee не спря да я прегръща и целува, писа „Телеграф“. \r\n\r\n На финала на партито двамата си тръгнаха заедно. \r\n\r\n На съседно сепаре бе Мис България Наталия Гуркова заедно със съпруга си Джордже Михалевич. От няколко години се шушука, че семейството се развежда, но истината се оказа друга и двойката се появи под ръка на светското парти. \r\n \n\t\t\t\t\t\t", "date": "2018.09.18", "title": "Зорница Линдарева любовница на Dee "}
{"url": "http://www.bnews.bg/article/248881-nova_sistema_za_vinetki_zabi_oshte_na_demonstratsiyata", "text": "\n Новата система за издаване на електронни винетки заби още на демонстрацията. Днес тя беше официално представена пред журналисти. \r\n\r\n Новите електронни винетки влизат в сила от 1 януари 2019 г., като така стикерите ще останат в историята. \r\n\r\n Новата уикенд винетка ще струва 10 лв. Цените на останалите винетки се запазват същите и догодина, съобщи пред медиите шефът на Агенция \"Пътна инфраструктура\" /АПИ/ инж. Светослав Глосов. \r\n\r\n Едногодишна винетка остава на цена от 97 лв., едномесечната ще струва отново 30 лв., а седмичната - 15 лв. Глосов представи пред медиите и новата система за купуване на електронни винетки, от която ще има инсталирани 500 терминали, които ще оперират на 8 езика. \r\n\r\n Електронна винетка ще може да си купуват по този начин и леките коли, и камионите до 3,5 т, които вече ще плащат тол такса за използване на републикански път. \r\n\r\n Шофьорите няма да се смятат за нарушители, ако не са трансформирали винетката в електронна. Специални камери разчитат предния и заден регистрационен номер на превозното средство. Централната система проверява валидността на електронната винетка. \r\n \n\t\t\t\t\t\t", "date": "2018.09.18", "title": "Нова система за винетки заби още на демонстрацията"}
{"url": "http://www.bnews.bg/article/248892-26_godishna_partnyorka_na_brad_pit_stana_mis_italiya_goreshti_snimki", "text": "\n 26-годишната Карлота Маджорана е новата \"Мис Италия\". Красавицата победи в надпревара с 32 конкурентки, която бе излъчена директно снощи по италианската телевизия Ла Сетте. \r\n\r\n Карлота бе претендентка от областта Марке. Тя е висока 1,74 метра и е с кестенява къдрава дълга коса. Красавицата живее в Рим. Тя е завършила Националната академия за танцово изкуство и е имала малки роли в няколко филма, сред които \"Дървото на живота\" с Брад Пит. \r\n\r\n На второ място остана неаполетанката Фиоренца Д'Антонио. \r\n\r\n На трето място се класира 18-годишната брюнетка от Таркуина Киара Борди. Тя е висока 1,75 метра и е първата участничка в конкурса, която е с протеза на крака. Момичето е изгубило долната част на левия си крак при зловеща мотоциклетна катастрофа преди пет години. Вместо да се предаде и да се отчая, тя е решила да се бори и да докаже на хората, че може да побеждава дори в конкурси за красота. \r\n\r\n По повод класирането ѝ на финала на конкурса се намериха зложелатели, които в интернет казаха, че за нея са гласували защото тя е саката. Някои дори написаха, че сега е ред в конкурса Мис Италия да се появят и животни, например кучета и прасета. В отговор на тези зложелатели Киара каза, че на нея може да ѝ липсва крак, но има сърце и мозък за разлика от онези, които я обиждат в социалните мрежи, пише БТА. Снимки вижте  \r\n \n\t\t\t\t\t\t", "date": "2018.09.18", "title": "26-годишна партньорка на Брад Пит стана \"Мис Италия\" (Горещи снимки)"}
{"url": "http://www.bnews.bg/article/248893-radev_otgovori_na_borisov_v_bukuresht_za_pravitelstvoto_ochevidno_e_neposilno_da_spazva_zakona", "text": "\n Не става въпрос за война между институциите, а за спазване на закона. Законът не се коментира, а се спазва. Изглежда за правителството е непосилна задача да спазят закона и това не е първият случай. \r\n\r\n Това заяви президентът Румен Радев пред български журналисти в Букурещ в отговор на въпрос относно процедурата по подписване на указа за освобождаването на Младен Маринов. \r\n\r\n Запитан дали има обозрим срок, в който указът ще бъде подписан държавният глава заяви, че стига да се изпълни това, което повеляват нормативните документи той винаги е открит и готов за конструктивни решения. „Елементарно е. Трябва да се изпълни съгласувателна писмена процедура, която се дължи по закон”, поясни Румен Радев. \r\n\r\n „Законността не е услуга, която правовата държава предоставя на гражданите, а условие за нейното съществуване. Считам, че редица разпоредби в предложението за изменения на Административнопроцесуалния кодекс не съответстват на нашата Конституция”, подчерта държавният глава относно сезирането на Конституционния съд с искане да бъдат обявени за противоконституционни и за несъответстващи на международни договори отделни разпоредби от Закона за  изменение и допълнение на Административнопроцесуалния кодекс. \r\n\r\n Помолен да коментира твърдението, че се намира в международна изолация, Румен Радев заяви, че пожелава всекиму такава изолация. \"Когато хора разбират от всичко и успяват да коментират всичко от недвижима собственост до външна политика, виждате резултатът какъв е”, коментира още президентът. \r\n \n\t\t\t\t\t\t", "date": "2018.09.18", "title": "РАДЕВ ОТГОВОРИ НА БОРИСОВ В БУКУРЕЩ: За правителството очевидно е непосилно да спазва закона"}
{"url": "http://www.bnews.bg/article/248886-ad_na_asfalta_otnovo_zhertvi_gazova_butilka_na_avtomobil_gramna_kray_byala_slatina_zaginaha_patnitsite_i_vodacha", "text": "\n Нова трагедия е станала преди минути на пътя между Бяла Слатина и Попица, съобщава „Конкурент“. Газова бутилка на автомобил е гръмнала и е убила на място пътниците и шофьора, твърди източник, станал очевидец на трагедията. Районът е отцепен от полиция, към мястото пътуват пожарни коли и линейки. Според първоначалната информация, на пътя са загинали 5 души. \r\n  \r\n \n\t\t\t\t\t\t", "date": "2018.09.18", "title": "АД НА АСФАЛТА! ОТНОВО ЖЕРТВИ! Газова бутилка на автомобил гръмна край Бяла Слатина, загинаха пътниците и водача"}
{"url": "http://www.bnews.bg/article/248870-6_toma_novi_dokazatelstva_otlozhiha_deloto_za_myarkata_na_minyu_staykov", "text": "\n За няколко часа бе отложено заседанието за гледане мерките за неотклонение на алкохолния бос Миню Стайков, Иван Димитров и Белун Хазърбасанов след разбиването на фабрика за нелегални цигари в Карнобат. \r\n\r\n Съдът отложи заседанието за следобедните часове. Оказа се, че прокуратурата е представила шест тома нови доказателства, с които не са се запознали адвокатите на обвиняемите и съдът. Алкохолният бос Стайков беше задържан в началото на месеца след спецакция на прокуратурата. \r\n\r\n Синът му, който също е обвиняем, все още се издирва с европейска заповед за арест. \r\n \n\t\t\t\t\t\t", "date": "2018.09.18", "title": "6 тома нови доказателства отложиха делото за мярката на Миню Стайков"}
{"url": "http://www.bnews.bg/article/248875-ubiets_na_mayka_si_pravi_tsirkove_v_sada_goni_advokata_si", "text": "\n Истински цирк в съдебната зала разигра бургазлията Мариан Челебиев, който е подсъдим за зверското убийство на собствената си майка, извършено в началото на март т.г. 36-годишният мъж изведнъж реши, че не е доволен от служебния си защитник Николай Рачев, който му бе назначен на случаен принцип, и поиска неговата смяна с Ваня Радиева. Челебиев обоснова молбата си с това, че адвокат Рачев имал много служебни ангажименти, които му пречели да се концентрира върху делото, пише \"Флагман\" \r\n\r\n „Моето желание е да се прибера вкъщи, господин Рачев не ми дава достатъчно надежда и основание, че мога да го направя. Искам Ваня Радиева да ме представлява“, каза по време на разпоредителното заседание Челебиев. Представителят на Окръжната прокуратура в Бургас Мануел Манев пък заяви, че не вижда пречка адвокат Рачев да продължи да осъществява защитата на Мариан. До момента адвокатът изпълнявал стриктно и съвестно своите задължения. Самият Николай Рачев обясни, че има разминаване между него и подсъдимия при организирането на защитата му. \r\n\r\n Мариан дори отказвал да се среща с адвоката си при посещенията му в затвора, което на практика прави невъзможно за Николай Рачев да си свърши работата. Бургаските магистрати опитаха да обяснят на Челебиев, че дори и сега отзоват Николай Рачев, няма никаква гаранция, че за служебен защитник на подсъдимия ще бъде назначена точно Ваня Радиева. \r\n\r\n След кратко съвещание съдебният състав, ръководен от Ангел Гагашев и Петя Георгиева, все пак се съобрази с искането на бургазлията. Магистратите не дадоха ход на делото и не разгледаха молбата на Мариан за изменение мярката му за неотклонение в домашен арест. След края на заседанието адвокат Рачев заяви, че е посъветвал своя клиент да признае вината си и да мине на съкратено съдебно следствие, което автоматично елиминира най-тежкото наказание по обвинението - доживотен затвор, и съкращава евентуалната присъда с една трета. \r\n\r\n Челебиев обаче категорично отказва да признае за зверското убийство на собствената си майка Бинка. Направените експертизи по делото обаче сочели именно него като извършител на тежкото престъпление, като е открито негово ДНК под ноктите и по трупа на жената. Заключението на съдебно-медицинската експертиза също не било в полза на Мариан. Според становището на специалистите той е напълно вменяем и съзнателно е пребил и после удушил 76-годишната си майка, която е починала в страшни мъки. \r\n\r\n В момента Мариан Челебиев дели една килия с убиеца на хазартния бос Коста Николов-Миджурина. Запознати не изключват вероятността дългите разговори зад решетките с Михаил Станчев също да са оказали някакво влияние върху 36-годишния Мариан, който първоначално пред разследващите е направил пълни самопризнания. Припомняме, че на 9-и март около 18:00 ч. в апартамента на сем. Челебиеви в блок 5 в жк „Лазур“ Мариан първо пребива, след което удушава собствената си майка Бинка. Причината за зверското убийство е битов скандал, предизвикан от постоянните караници между майка и големия й син да започне някаква сериозна работа. \r\n\r\n Другата версия е, че жената искала да прати Мариан в психиатрична клиника. Това бе потвърдено и от неговия баща Тодор. По време на убийството възрастният мъж не е бил в апартамента. Той показа трудов договор на сина си като учител по физическо в несебърското село Гюльовца. Това е била единствената работа до момента през живота на 36-годишния мъж, като според документа той е вземал заплата от скромните 220 лева. Мариан Челебиев е обвинен в умишлено убийство, извършено с особена жестокост и по мъчителен за жертвата начин. По закон за подобно престъпление се предвижда наказание от 15 до 20 години, доживотен затвор и доживотен затвор без право на замяна. \r\n  \r\n \n\t\t\t\t\t\t", "date": "2018.09.18", "title": "Убиец на майка си прави циркове в съда, гони адвоката си!"}
{"url": "http://www.bnews.bg/article/248878-mariana_popova_razhda_v_efir", "text": "\n Актьорът Веселин Плачков ще е голямата бомба във „ВИП Брадър“. Той прекрачи прага на най-известната къща само десетина дни преди неговата половинка – певицата Мариана Попова, да му роди дъщеря. Навил се срещу колосална сума, но в договора му има специална точка. Продуцентите са решили да си вдигат рейтинга с раждането на гласовитата певица, като оператор ще бъде на мястото и ще снима първите реакции на Мариана, както и самото бебе, писа „Шоу“. \r\n\r\n Сценарият е ясен – Биг Брадър ще извика Плачков в изповедалнята, където ще му съобщи, че в този момент жената до него е на път за болницата, в която ще роди. Заедно ще проследят какво се случва, като все още не е сигурно дали ще го изведат от Къщата да прегърне новородената си щерка. \r\n\r\n Това ще е трета дъщеря в семейството им. Мариана има 8-годишна дъщеря – Мария – Магдалена, от връзката си с италианеца Ханес. Плачков също има дъщеря – Андреа, която е по-голямата от момиченцето на Попова. \r\n\r\n Тъй като изплащат кредит, а наскоро си купиха и къща в село Кладница за близо 350 000 лева,  Плачков се е „жертвал“ да влезе в шоуто срещу хонорар от 150 000 лева. \r\n\r\n   \r\n \n\t\t\t\t\t\t", "date": "2018.09.18", "title": "Мариана Попова ражда в ефир! "}
{"url": "http://www.bnews.bg/article/248872-prognozite_za_vremeto_ostavat_nimh_i_ban_se_razbraha", "text": "\n Тази сутрин е подписано споразумението между Националния институт по метеорология и хидрология (НИМХ), Българската академия на науките (БАН), Синдиката \"Висше образование и наука\" към КНСБ, като Министерството на образованието и науката е гарант за изпълнението на споразумението. Това съобщи бившият директор на Института проф. Христомир Брънзов. \r\nТой отбеляза, че няма да се спират 24-часовите дежурства на метеоролозите, тъй като от утре ще има вече назначен директор на НИМХ. \r\nДнес от Националния институт по метеорология и хидрология ще изпратим две кандидатури за директор на института, от които Управителният съвет на БАН ще избере една и утре вече ще има изпълняващ длъжността директор, обясни проф. Брънзов. \r\nТой коментира, че \"след подписване на споразумението се отива към отпушване на дейността на института, благодарение на посредничеството на синдикатите и на МОН\". По този начин първата част за започване на нормална работа на НИМХ е решена и остава втората част, свързана с трансформацията и с излизането на института от БАН, каза проф. Брънзов. \r\nПо думите му в това е смисълът на този документ - на споразумението, който дава добра основа за бъдещето на Института. \r\n\r\n Излизането на НИМХ от БАН ще е в началото на следващата година, но след подписване на споразумението ще започнат процедурите за подготовката на това излизане, обясни проф. Брънзов. Той каза, че \"излизането ще стане факт с новия бюджет за 2019 г., но целта е да започнат подготвителните действия\", съобщи Дарик. \r\n \n\t\t\t\t\t\t", "date": "2018.09.18", "title": "Прогнозите за времето остават, НИМХ и БАН се разбраха!"}
{"url": "http://www.bnews.bg/article/248837-anoreksiya_stopi_lyubovnitsata_na_valyo_toploto_shok_snimka", "text": "\n Мис България 2003 Елена Тихомирова е поредната популярна личност, която има проблеми с килограмите. \r\nЕлена никога не е била сред най-големите красавици, но на тази снимка наистина изглежда плашещо. Бившата любовница на скандалния шеф на столичната топлофикация Валентин Димитров е заприличала на скелет, върху който дрехите висят като парцали. Краката й са тънки като солети и  създават впечатление, че ще се чупят всеки момент. \r\nПо всичко личи, че миската сериозно залага на  „здравословния“ начин на живот. Дали не се храни достатъчно или прекалява с  тренировките по  степ аеробика и скуош, по които се е вманиачила, както бе споделила преди време в свое интервю, можем само да гадаем. Но със сигурност това което се вижда на кадъра никак не изглежда добре и е на ръба на анорексията. \r\nСлед скандалните разкрития около Вальо Топлото, който е харчил от парите на държавното дружество за скъпи подаръци и охолен живот на любовницата си, Елена се покри и изчезна от светската сцена. Според запознати в живота й няма нов мъж и тя заляга над учебниците за поредното висше образование. Животът й бил съвсем обикновен, като на средно статистическа българка. \r\n\r\n \r\n \n\t\t\t\t\t\t", "date": "2018.09.18", "title": "Анорексия стопи любовницата на Вальо Топлото (Шок снимка)"}
{"url": "http://www.bnews.bg/article/248880-maya_manolova_dava_kmeta_na_hitrino_na_sad", "text": "\n Омбудсманът Мая Манолова се срещна с хора в Хитрино, където през 2016 година влакова катастрофа отне живота на 7 души, а близо 30 бяха ранени. Разрушени бяха над 20 сгради, а заради опасност от обгазяване селото бе евакуирано. \r\nМая Манолова заяви, че има повече от 60 жалби от хора от селото, които се оплакват, че къщите им не са ремонтирани все още. \r\nДойдох на място, за да видя какво е свършено и дали хората от Хитрино са съгласни с разпределените средства. Настояхме кметът да обяви списъците на удвоените до този момент пари, включително и неговото предложение за последната сума, но доколкото разбирам от срещите ми до този момент - това не е свършено, заяви омбудсманът.  \r\n\r\n По думите й, хората нямат договори за извършените ремонти, нямат количествено-стойностни сметки, което предизвиква подозрения за нерационално използване на вложените пари.  \r\n\r\n Аз съм тук от името на обществения съвет, за да извърша проверка, тъй като сумите не са окончателно преведени на общината, и ако има случаи на нецелесъобразно разходване на средства, това да бъде спряно, заяви Манолова. \r\n\r\n Макар да сме в навечерието на 3 зима и въпреки парите от държавата - има къщи, които не са окончателно завършени, има и незавършени ремонти, посочи тя. \r\n\r\n Мая Манолова поясни, че е отправила искане за извършване на проверка и предоставяне на информация, но такава не й е била предоставена.  \r\nТова ме кара като омбудсман за първи път да започна процедура по налагане на наказание пред районен съд. В случая има отказ за предоставяне на информация и документи и за пръв път ще дам кмет на районен съд, каза тя. \r\nНай-големият проблем е с липсата на публичност и прозрачност за взетите решения от Обществения съвет на Хитрино, за похарчените до момента пари и за сумите, които са вложени в строителство и ремонтни работи, предаде Дарик. \r\n\r\n Ремонтите на най-засегнатите къщи са приключили, остава съвсем малка бройка, които ще бъдат финансирани от Фонд \"Социална закрила\" и вече сме направили предложение пред БЧК за останалата част от засегнатите къщи, които са отдалечени от инцидента, каза зам.-кметът на Хитрино  Ахмед Ахмед. \r\n \n\t\t\t\t\t\t", "date": "2018.09.18", "title": "Мая Манолова дава кмета на Хитрино на съд"}
{"url": "http://www.bnews.bg/article/248877-aktivist_na_pusi_rayat_otroven", "text": "\n Антикремълският активист, който бе приет в неделя за лечение в Берлин, е много вероятно да е бил отровен. Това казаха днес на пресконференция германски лекари и добавиха, че няма опасност за живота на Пьотър Верзилов, предадоха световните агенции. \r\nЛекар от берлинската болница \"Карите\" каза, че няма данни Верзилов да е страдал от някаква болест.  \r\nНегов колега допълни, че активистът е в интензивно отделение, откакто е пристигнал от Москва в Берлин, но няма опасност за живота му. По думите му лекарите в руската столица са положили добри грижи за него, преди да бъде откаран в Германия. Той каза, че симптомите са показателни за нарушения в част от нервната му система, която отговаря за вътрешните органи.  \r\nТези симптоми включват загуба на зрение, слух и някои двигателни способности, казват приятели на Верзилов. \r\nОще не е ясно с какво вещество може да е бил отровен. \r\nВерзилов и три активистки на протестната пънк група \"Пуси райът\" бяха осъдени в Русия на 15 дни административен арест, след като нахлуха в полицейски униформи на терена по време на финалния мач от Световното първенство по футбол през юли. \"Пуси райът\" каза, че по този начин те са протестирали срещу полицейското насилие в Русия. \r\n \n\t\t\t\t\t\t", "date": "2018.09.18", "title": "Активист на \"Пуси райът\" отровен?"}
{"url": "http://www.bnews.bg/article/248876-vseki_vtori_balgarin_iska_trite_ministerski_ostavki", "text": "\n Всеки втори подкрепя приемането на оставките на тримата министри – Ивайло Московски, Николай Нанков и Ивайло Московски. Това сочи експресен сондаж на агенция \"Галъп\". 59% смятат, че тримата вече нямат място в кабинета. \r\n  \r\nПривържениците на ГЕРБ обаче са разделени на две равни половини „за“ и „против“ оставките, сочи проучването. Според изследването обществото поглежда с известно облекчение на това, че Обединените патриоти намалиха конфронтацията, но новите скандали допълнително подхранват недоволството към цялостното статукво у нас. Заради това общо недоволство се подкрепят и всякакви действия срещу статуквото: подкрепят се акциите на прокуратурата срещу крупни бизнесмени, подкрепят се заявките, които президентът Радев направи в откриващото политическия сезон изявление, сочи проучването. \r\n  \r\nЗатишието при патриотите обаче не отменя общото недоволство на българите срещу статуквото, сочи още проучването на \"Галъп\". \r\n \n\t\t\t\t\t\t", "date": "2018.09.18", "title": "Всеки втори българин иска трите министерски оставки "}
{"url": "http://www.bnews.bg/article/248869-ochakvayte_dobri_novini_za_shumaher", "text": "\n Традиционният годишен благотворителен бал, който беше спрян след травмата в главата на Михаел Шумахер и изпадането му в кома, ще бъде подновен. Това обяви мениджърът на седемкратния световен шампион във Формула 1 и говорителка на семейството Сабине Кем. \r\n\r\n Както е известно, Михаел Шумахер е в кома от декември 2013 година след падане при каране на ски. Благотворителният търг беше подновен през 2016 година, но през миналата и тази не се проведе. От Коледа обаче ще се набират отново средства и той ще бъде организиран пак през юли догодина преди състезанието за Гран при на Германия на пистата \"Хокенхайм\". \r\n\r\n \"Очаквайте добри новини съвсем скоро от Шумахер! Традиционният бал за набиране на средства за благотворителност ще се проведе през юли, а в него ще включим и каската на Мик Шумахер. Самият той няма търпение да влезе в тази роля\", заяви Сабине Кем, която отказа да даде информация за здравословното състояние на легендата във Формула 1, предаде БТВ. \r\n \n\t\t\t\t\t\t", "date": "2018.09.18", "title": "Очаквайте добри новини за Шумахер!"}
{"url": "http://www.bnews.bg/article/248863-babh_plache_na_tsatsarov_sreshtu_otpora_v_bolyarovo", "text": "\n Българската агенцията по безопасност на храните (БАБХ) изпрати писмо до главния прокурор Сотир Цацаров във връзка с организираното противодействие срещу ветеринарните власти в град Болярово, където беше констатирана чума по дребните преживни животни през юли. Вече втори месец собствениците на местна ферма и техни съмишленици не допускат специалистите на територията на стопанството, като по този начин ги възпрепятстват да ликвидират огнището на заразата и да спрат разпространението на инфекцията. \r\n\r\n \"Адекватните мерки налагат унищожаване на всички дребни преживни животни в обекта в Болярово, основно почистване и дезинфекция\", заявява изпълнителният директор на БАБХ д-р Дамян Илиев в писмо до главния прокурор Сотир Цацаров и министъра на правосъдието Цецка Цачева, цитиран в прессъобщение на БАБХ. \r\n\r\n От 18 юли 2018 г. - датата на опита за връчване на протокола, доказващ наличието на заболяване на животните, до днес, на официалните ветеринарни лекари се отказва достъп до фермата и до животните по различни начини, подчертава агенцията. \"Това е едно от най-сериозните нарушения на Закона за ветеринарномедицинската дейност, водещо до невъзможност за гарантиране здравния статус на животните в страната и безопасността им за населението\", допълва д-р Илиев. В писмото до главния прокурор изпълнителният директор на БАБХ моли да бъдат предприети действия, които да създадат възможност за прилагане на мерките за спиране на заразата. Също така настоява да се потърси административна и финансова отговорност от лицата, възпрепятстващи работата на ветеринарните власти. \r\n\r\n Заболяването във фермата в Болярово беше открито при изследването на стадата в 10-километровата зона около село Воден, където бе констатирана чума по дребните преживни животни за първи път и в България, и в Европейския съюз. Пробите от стопанството бяха изследвани, а получените резултати - потвърдени в референтната за ЕС лаборатория в Монпелие, Франция. Огнището влезе в системата на ЕС за опасни заболявания по животните и в системата на Международната организация за болести по животните. Със заповед на изпълнителния директор на БАБХ д-р Дамян Илиев фермата в Болярово беше обявена за огнище на чума по дребните преживни животни, напомнят от Агенцията по храните. \r\n\r\n След ликвидирането на огнището в село Шарково единственият източник на заразата остава фермата в Болярово. Стопаните й - Христо Христов, синът му Тодор и снаха му Ана, обаче твърдят пред медиите, че животните са здрави въпреки получените и потвърдени лабораторни резултати за наличие на заразното заболяване. Междувременно, на 14 септември Ана Петрова подава два сигнала - в Областната дирекция по безопасност на храните - Ямбол и на телефон 112, че в стадото й са умрели животни (на снимката е нейното стадо - б.р.). До 15 септември издъхналите овце са 8. Стопанката отрича смъртта им да се дължи на чума. Твърди, че става дума за преяждане. \r\n\r\n \"Предвид вече констатираното заразно заболяване за мен няма съмнение, че смъртността се дължи на неговата проява. В борбата със заразните болести по животните, особено с тези, класифицирани от международните организации като особено опасни, времето за ликвидиране на огнищата е от изключително значение. По тази причина водещо е правото на обществото/бранша пред правото на индивидуалната личност или бизнес. Всяко забавяне може да нанесе непоправими щети на съответния бранш, селското стопанство и дори на икономиката на страната. Действия, подобни на видяните в Болярово, са заплаха за националната сигурност\", казва изпълнителният директор на БАБХ д-р Дамян Илиев в писмото си до главния прокурор. Така завършва и съобщението на агенцията. \r\n \n\t\t\t\t\t\t", "date": "2018.09.18", "title": "БАБХ плаче на Цацаров срещу отпора в Болярово"}
{"url": "http://www.bnews.bg/article/248866-15_godishna_predizvika_masovo_sbivane_v_kazanlak", "text": "\n Четирима души са задържани заради сбиване между групи роми на централния площад в Казанлък, съобщи началникът на полицията Стойчо Крачалов. Инцидентът стана вчера по обед. \r\n  \r\nУстановени са инициаторите за сбиването, възникнало заради спор за 15-годишно момиче. Инцидентът, който се превърна в масова ромска свада, без сериозно пострадали, предизвика огромно обществено недоволство и брожения в социалните мрежи. \r\n  \r\nПо информация на полицейския началник побойниците са четири-пет човека. Усещането за масова свада станало заради огромния брой  наблюдатели и поощрители на агресията, които по това време били в центъра на града. \r\n  \r\nДежурен полицейски патрул е бил на мястото на инцидента на 5-ата минута, уточни още Крачолов. Вече са установени ромите, участвали в свадата. Те са от град Мъглиж и селата Шейново и Копринка.  \r\n  \r\nЗадържани са за 24 часа. Снощи техни близки са пристигнали пред сградата на Районното полицейско управление. Многобройната група създала сред хората усещането за ново напрежение. Такова няма, увери началникът на полицията в Казанлък. \r\n\r\n По случая се очаква официално съобщение по-късно днес. За инцидента е образувано досъдебно производство. Мълчанието на органите на реда по случая с ромската свада Крачолов обясни с нуждата от време да се извърши съответната оперативна работа, предаде Дарик. \r\n \n\t\t\t\t\t\t", "date": "2018.09.18", "title": "15-годишна предизвика масово сбиване в Казанлък"}
{"url": "http://www.bnews.bg/article/248884-psihichno_bolniyat_se_e_tselil_v_mayka_si_no_utselil_politsaya", "text": "\n Инцидентът, при който днес бе прострелян полицай, е свързан с тежка битова история. \r\n\r\n Според първоначалната информация, два патрула служители на \"Охранителна полиция\" и екип на Териториална полиция на Трето РУ са отишли на адрес в кв. \"Илинден\". Те реагирали незабавно на сигнал, подаден в районното управление от майката на психично болен, че синът й е буен, съобщиха от МВР. \r\n\r\n Когато тя отворила вратата на жилището, синът й насочил пистолет към нея. Жената успяла да се отдръпне, но синът й прострелял полицейския служител в областта на главата. \r\nСигналът за инцидента е подаден към 11.30 часа днес. Психично болният е задържан. Изясняването на всички обстоятелства по случая продължава. \r\nКакто е известно, пострадалият е откаран в \"Пирогов\". \r\n\"Раненият колега е опитен служител с 10-годишен стаж в МВР. Надявам се бързо да се възстанови\", коментира главен комисар Младен Маринов. Той уточни, че след пристигането на полицейските екипи, майката на психичноболния мъж е отворила вратата, мъжът е стрелял вероятно със самоделен пистолет.  \r\nПървите действия са били насочени към неутрализиране на стрелеца, така че да не нарани други хора, както и оказване на помощ на пострадалия служител. По думите на ст. комисар Ивайло Иванов - директор на СДВР, седем служители е имало на адреса.  \r\nТе са реагирали незабавно на сигнала, подаден днес от майката. Изяснено е, че до преди месец мъжът е живял в чужбина - в страна от ЕС. На мястото на инцидента е извършен оглед, разследващи полицаи разпитват свидетели и съседи.  \r\nПо случая е образувано досъдебно производство. Извършителят е задържан, в полицията са майката и още един роднина, които в момента се разпитват, съобщи Дир.бг. \r\n \n\t\t\t\t\t\t", "date": "2018.09.18", "title": "Психично болният се е целил в майка си, но уцелил полицая"}
{"url": "http://www.bnews.bg/article/248868-sinat_na_dembi_vleze_v_aresta_za_grabezh_i_krazhba_na", "text": "\n М. Вучев, на 21 години и син на небезивестния Демби, е привлечен към наказателна отговорност за извършено от него престъпление по чл. 346, ал. 2, т. 1, пр. 1 и 2, т. 3, вр. чл. 195, ал. 1, т. 4, пр. 2 от  НК, за това, че: \r\n\r\n - около 17.00 часа на 14.09.2018 г., в гр. София, кв. „Симеоново“, на кръстовището на ул. „Митрополит II Зографски“ и ул. „Синьо лято“, противозаконно е отнел чуждо моторно превозно средство – автомобил марка „Шкода“, модел „Фабия“, (оборудван за нуждите на такси), от владението на Р. Ш., без негово съгласие, с намерение да го ползва, като отнемането е извършено чрез използване на техническо средство – оригинален ключ и е последвала повреда на превозното средство – счупване на странично дясно огледало и вдлъбнатина на задния десен калник. Впоследствие автомобилът е оставен от Вучев без надзор, като е намерен на 17.09.2018 г. в гр. София, ж.к. „Ст. град“, на паркинга на спортна зала „Христо Ботев“. \r\n\r\n Вучев е привлечен към наказателна отговорност и за извършен от него грабеж, а именно: \r\n\r\n -около 16.55 часа на същата дата – 14.09.2018 г., в гр. София, кв. „Симеоново“, на кръстовището на ул. „Митрополит II Зографски“ и ул. „Синьо лято“, е отнел чужди движими вещи – сумата от 25.00 лева, от владението на Р. Ш., с намерение противозаконно да ги присвои, като е употребил за това заплашване – казал на пострадалия със заплашителен тон – „Давай парите!“ и сила – впоследствие издърпал парите от ръцете на пострадалия. \r\n\r\n Предвид високата обществена опасност на деянията и дееца, наблюдаващият прокурор е постановил задържане на обвиняемия за срок до 72 часа, като е разпоредено привеждането му  в сградата на СРС на 19.09.2018 г. – за разглеждане на искане за вземане спрямо него на мярка за неотклонение „Задържане под стража“. \r\n \n\t\t\t\t\t\t", "date": "2018.09.18", "title": "Синът на Демби влезе в ареста за грабеж и кражба на..."}
{"url": "http://www.bnews.bg/article/248867-rusiya_razkri_koy_e_svalil_samoleta_nad_sredizemno_more", "text": "\n Руският самолет „Ил-20“, който се разби в Средиземно море с 14 военнослужещи на борда, е бил свален от сирийската противовъздушна отбрана, се казва в съобщение на руското министерство на отбраната, цитирано от rt.com. Според съобщението четири F-16 на израелските военновъздушни сили на 17 септември около 22 часа са нанесли удари по сирийски военни обекти в провинция Латакия. \r\n\r\n „Атаката е извършена на малка височина от Средиземно море. Израелските самолети умишлено са създали опасна ситуация за корабите и самолетите, намиращи се в района“, заяви официалният представител на руското министерство на отбраната генерал-майор Игор Конашенков. \r\n\r\n Той добави, че атаката е била в недалеч от мястото, в което се е намирала френската фрегата „Оверн“ и в непосредствена близост до самолет „Ил-20“ на руските военновъздушни сили, който се е подготвял за кацане. \r\n\r\n Израелските самолети са използвали руския за прикритие и по този начин са го изложили на обстрел от страна на сирийската противовъздушна отбрана. \r\n\r\n „В резултат „Ил-20“, чиято отразяваща способност е в пъти по-голяма от тази на F-16, е свален с ракета, изстреляна от ракетен комплекс С-200“, обясни генерал Конашенков. \r\n\r\n Той добави, че израелските системи за управление на полетите и пилотите на F-16 не са можели да видят руския самолет, тъй като той е летял на височина около 5 км и се е подготвял за кацане. \r\n\r\n „Въпреки това те (израелците) умишлено са направили провокация“, каза още Конашенков. \r\n \n\t\t\t\t\t\t", "date": "2018.09.18", "title": "Русия разкри кой е свалил самолета над Средиземно море!"}
{"url": "http://www.bnews.bg/article/248864-katastrofa_blokira_patya_plovdiv_pazardzhik", "text": "\n Катастрофа блокира пътя Пловдив - Пазарджик тази сутрин. Две коли са се ударили в 9:20 часа на разклона за сметището край Цалапица, съобщава Trafficnews. \r\n\r\n И по двата автомобила има сериозни материални щети. Шофьорката на едната кола е откарана в болница, а другият водач не е пострадал. \r\n\r\n Няма данни за употреба на алкохол от страна на двамата шофьори. \r\n\r\n На мястото има патрули на \"Пътна полиция\", които регулират движението. Призовават се водачите да карат със съобразена скорост. На мястото се образува и голямо задръстване. \r\n \n\t\t\t\t\t\t", "date": "2018.09.18", "title": "Катастрофа блокира пътя Пловдив - Пазарджик"}
{"url": "http://www.bnews.bg/article/248871-izvanredno_prostrelyaha_politsay_v_sofiya", "text": "\n Полицай от Трето районно полицейско управление в София е прострелян в главата, съобщава Нова телевизия. \r\n\r\n По непотвърдена информация, служителят на реда се е отзовал на сигнал, получен в полицията и след като пристигнал на адреса, бил прострелян. Извършителят е задържан, а раненият полицай е настанен в \"Пирогов\".  \r\nОчаквайте подробности! \r\n  \r\n \n\t\t\t\t\t\t", "date": "2018.09.18", "title": "Извънредно: Простреляха полицай в София!"}
{"url": "http://www.bnews.bg/article/248873-psihichno_bolen_gramnal_politsaya_v_stolitsata", "text": "\n По информация на Нова телевизия сигналът на който е пристигнал раненият полицай в столицата е бил за психично болен мъж. Когато екипите на униформените са се отзовали, той е отворил вратата, насочил е оръжие и е стрелял в главата на полицая.  \r\n\r\n Припомняме, че   Извършителят е задържан, а раненият полицай е настанен в \"Пирогов\".  \r\n\r\n   \r\n \n\t\t\t\t\t\t", "date": "2018.09.18", "title": "Психично болен гръмнал полицая в столицата?"}
{"url": "http://www.bnews.bg/article/248833-vizhte_koya_e_novata_na_toto", "text": "\n Рапърът Йонислав Йотов – Тото има ново гадже. Според близки до изпълнителя момичето се казва Рали Петрова и е от Враца. На какъв етап са отношенията между двамата не е ясно, но от снимката, която публикуваме се вижда, че Тото е на седмото небе от щастие от целувката, с която го дарява мацката. \r\n\r\n HotArena потърси Тото за коментар, но до момента не успяват да се свържат с него. \r\n\r\n Припомняме, че Тото се раздели с дългогодишната си приятелка Яна през май. Запознати твърдят, че отношенията им са били на приливи и отливи, докато накрая са решили окончателно да скъсат, но и двамата не коментираха официално какви са причините за края. \r\n \n\t\t\t\t\t\t", "date": "2018.09.18", "title": "Вижте коя е новата на Тото"}
{"url": "http://www.bnews.bg/article/248856-rotvayler_nahapa_zhena_v_burgas_izdirvat_sobstvenichkata_na_kucheto", "text": "\n Ротвайлер е нападнал и нахапал жена в центъра на Бургас, съобщи bTV. Аделина Арсова е с рани на едната ръка. \r\n\r\n Инцидентът станал, докато тя отивала на работа На тротоара се разминала с млада жена с кучето без намордник, което скочило и я захапало. \r\n\r\n \"Зъбите му се закачиха тук и взе да дърпа\", показва Арсова. \r\n\r\n Разкрещяла се защо стопанката излиза с толкова голямо куче без намордник.  \r\n\r\n \"Припаднах в аптеката от уплаха. Никога не съм била нападана от животно. Аз не съм страхлив човек, обаче да усетиш как ти дърпат ръката...\" \r\n\r\n Стопанката, която си отишла без дори да се извини, се издирва от полицията. Наоколо има камери, мястото е на метри от Борисовата градина в Бургас, която е пълна с деца. \r\n\r\n Най-честите нарушения в общината са точно липсата на повод на кучетата - много хора не знаят, че това е нарушение на закона, коментира еко инспекторът Митко Иванов. \r\n\r\n Стопанката на агресивното куче е нарушила два закона и Аделина, която също има куче, възнамерява да я съди. \r\n\r\n От началото на годината еко инспекторите в Бургас са извършили над 350 проверки и са глобили над 80 стопани на кучета със 100 до 200 лева. \r\n \n\t\t\t\t\t\t", "date": "2018.09.18", "title": "Ротвайлер нахапа жена в Бургас, издирват собственичката на кучето!"}
{"url": "http://www.bnews.bg/article/248857-igra_na_tronove_otnovo_grabna_statuetkata_za_nay_dobar_dramatichen_serial", "text": "\n \"Игра на тронове\" направи триумфално завръщане на наградите \"Еми\" след миналогодишното си отличие. Сериалът на HBO грабна статуетката за най-добър драматичен сериал за трети път. \r\n\r\n 70-ото издание на наградите - телевизионният еквивалент на \"Оскар\" - се проведе тази нощ в Лос Анджелис. Те се връчват от Академията за телевизионно изкуство и наука на САЩ. \r\n\r\n Най-добър комедиен сериал стана \"Прекрасната г-жа Мейзъл\" (Амазон), който разказва история за еврейска съпруга, мамена и изоставена от мъжа си, която започва нов живот и поражда скандал. \r\n\r\n В категорията за най-добър минисериал победи продукцията на канала FX \"Убийството на Джани Версаче\". \r\n\r\n Британската актриса Клеър Фой получи \"Еми\" за най-добра актриса в драматичен сериал за ролята ѝ на младата кралица Елизабет Втора в \"Короната\" (на канала Netflix). \r\n\r\n Британският актьор Матю Рис бе удостоен за най-добър актьор в драматичен сериал за \"Американците\" - сага за съветските шпиони от КГБ в САЩ през Студената война, чийто шести и последен сезон завърши през пролетта. \r\n\r\n Танди Нютън получи \"Еми\" за най-добра актриса в поддържаща роля в драматичен сериал в \"Западен свят\". \r\n\r\n Най-добър актьор в поддържаща роля в драматичен сериал стана Питър Динклидж за \"Игра на тронове\". \r\n\r\n В актьорските категории за комедийни сериали за най-добра актриса бе обявена Рейчъл Броснахън за \"Прекрасната г-жа Мейзъл\". \r\n\r\n Най-добър актьор в комедиен сериал стана Бил Хейдър за \"Бари\". \r\n\r\n Хенри Уинклър получи отличието за най-добър актьор в поддържаща роля в комедиен сериал за \"Бари\". \r\n\r\n Алекс Борстейн получи отличието за най-добра актриса в комедиен сериал за \"Прекрасната г-жа Мейзъл\". \r\n\r\n При минисериалите за най-добър актьор бе обявен Дарън Крис за \"Убийството на Джани Версаче\", а за най-добра актриса Реджина Кинг за \"Седем секунди\". В поддържащите роли там бяха отличени Джеф Даниълс и Мерит Уивър за минисериала \"Забравени от бога\". \r\n\r\n За режисура за драматичен сериал бе отличен Стивън Долдри за \"Короната\", а за комедиен сериал Ейми Шърман-Паладино за \"Прекрасната г-жа Мейзъл\". \r\n\r\n В церемонията, освен блясък и награди, имаше и предложение за брак. Отправи го носителят на 13 статуетки \"Еми\" Глен Уайс при получаването на 14-ата снощи - за режисурата му на последната церемония за наградите Оскар. \r\n\r\n На сцената той се обърна към приятелката си с думите: \"Питаш се защо не ми харесва да те наричам мое гадже? Защото искам да те наричам моя съпруга\", каза Уайс и поднесе на приятелката си халката на майка си, починала преди две седмици. \r\n\r\n Големите победители тази година са каналите Netflix и HBO, които получиха по 23 отличия в различни категории, отбелязва Ройтерс. През последните 16 г. HBO печелеше най-много награди \"Еми\". \r\n \n\t\t\t\t\t\t", "date": "2018.09.18", "title": "\"Игра на тронове\" отново грабна статуетката за най-добър драматичен сериал"}
{"url": "http://www.bnews.bg/article/248860-barekov_s_priz_za_osoben_prinos_v_targovskite_i_politicheski_otnosheniya_mezhdu_pakistan_i_es", "text": "\n Евродепутатът Николай Бареков получи приз от генералния секретар на министерството на търговията на Пакистан за особен принос в търговските и политическите отношения на страната с евросъюза. \r\n\r\n Ето какво написа той в профила си във Фейсбук за наградата: \r\n\r\n *Публикуваме без редакторска намеса. \r\n\r\n \"Признание от Министерство на търговията на Пакистан. Призът ми връчи генералният секретар на министерството и мой домакин Мистър Мохамад Йонус Дага за особения ми принос в търговските и политическите отношения на Пакистан с ЕС. Само за последните три години стокооборотът между нас скочи с 60% ръст нагоре. За съжаление България няма заслуга за това, а рекордьор е Германия с милиард и половина евро годишно, с което успешно измества с оръжието на търговията Великобритания от бившите и “перли в короната”. \r\n\r\n \r\n \n\t\t\t\t\t\t", "date": "2018.09.18", "title": "Бареков с приз за особен принос в търговските и политически отношения между Пакистан и ЕС"}
{"url": "http://www.bnews.bg/article/248853-uraganat_florans_veche_vze_31_zhertvi", "text": "\n Расте броят на жертвите на опустошителния ураган „Флорънс”. Последните данни сочат, че стихията е убила поне 31 души в щатите Северна и Южна Каролина.   \r\n\r\n Нивото на реките в Северна Каролина остава критично. \r\n\r\n Високите води ще се задържат и в следващите две седмици. Домакинствата без електричество вече са над 650 хиляди. Над 2600 души са спасени, а около 14 000 са настанени в кризисни центрове. \r\n\r\n Според първоначалните прогнози се очаква щетите след стихията да са между 17 и 22 милиарда долара, но числото тепърва ще се променя. \r\n\r\n Стихията вече се движи към Вирджиния и Нова Англия. На места в Северна Каролина слънцето се показа за първи път от дни. След като в последните два дни ураганът отслабна, очакванията на синоптиците са днес и утре той отново да се засили, предаде Канал 3. \r\n \n\t\t\t\t\t\t", "date": "2018.09.18", "title": "Ураганът \"Флорънс\" вече взе 31 жертви"}
{"url": "http://www.bnews.bg/article/248859-top_politolog_noviyat_transporten_ministar_shte_prokara_dve_sdelki_dve_pachki_pari_tryabva_da_badat_okradeni", "text": "\n „За транспортен министър се търси човек, който да прокара две сделки – едната е за нови мотриси на БДЖ, а другата за концесията на летище „София”. Има две пачки пари, които трябва да бъдат окрадени”, коментира Арман Бабикян в студиото на „Тази сутрин” по bTV. \r\n\r\n Вчера правителството обяви, че новата номинация за транспортен министър е Росен Желязков. \r\n\r\n Според Юрий Асланов пък ГЕРБ за закъсали с номинациите за министри и който и да бъде номиниран, няма да има одобрение. \r\n\r\n В момента политическата ситуация е като казармата – започнаха да гонят по устав”, коментира Бабикян отношенията между президента Румен Радев и правителството. \r\n\r\n Относно това, че президентът все още не е освободил главният секретар на МВР Младен Маринов от заемания пост, експертите коментира, че не знаят защо точно той е предложението за министър, при положение, че под негово ръководство има много грешки в работата на министерството. \r\n \n\t\t\t\t\t\t", "date": "2018.09.18", "title": "Топ политолог: Новият транспортен министър ще прокара две сделки, две пачки пари трябва да бъдат окрадени!"}
{"url": "http://www.bnews.bg/article/248862-rumen_radev_sezira_konstitutsionniya_sad_za_apk", "text": "\n Президентът Румен Радев сезира Конституционния съд с искане да бъдат обявени за противоконституционни и за несъответстващи на международни договори отделни разпоредби от Закона за  изменение и допълнение на Административнопроцесуалния кодекс (ЗИД АПК). \r\n\r\n Публичността на съдебните заседания е толкова съществен принцип на правораздаването, че е прогласен в чл. 121, ал. 3 от Конституцията. Правото на всеки човек на публично разглеждане на неговото дело е изрично посочено във Всеобщата декларация за правата на човека, в Международния пакт за граждански и политически права, в Конвенцията за защита правата на човека и основните свободи. С предложените промени този основен принцип за публичност и прозрачност се превръща в изключение. Поради това § 55 ЗИД АПК, който въвежда принципа на закрити заседания по дела, подсъдни на тричленни състави на Върховния административен съд като втора инстанция, не съответства на Конституцията и на посочените международни договори. \r\n\r\n Държавният глава оспорва въведените правила за родовата и местната подсъдност по административни дела. Тези правила създават препятствия пред правораздаването за гражданите и организациите и не осигуряват по-лесен, по-бърз и по-евтин достъп до правосъдие. Поради това те не съответстват на принципа на правовата държава и на правото на защита. \r\n\r\n В искането се подчертава, че видът и размерът на съдебните такси са част от гаранциите за достъп до правосъдие и за пълноценно реализиране на правото на защита. Размерите на таксите по § 57, 61 и 67 ЗИД АПК не са съобразени с чл. 60, ал.1 от Конституцията, тъй като не съответстват на социално-икономическите условия, на равнището на доходите и на инфлационните процеси в страната. При съпоставка на размера на простите такси до и след приемането на ЗИД АПК се установява, че увеличението им е 14 пъти за физически и юридически лица и 74 пъти за юридическите лица с нестопанска цел. Те ще затруднят обжалването на административните актове от гражданите и юридическите лица, а оттам и конституционно прогласеното право на защита. \r\n\r\n Въвеждането с § 57 ЗИД АПК на пропорционални такси върху „определяем материален интерес“ в касационното производство по административни дела не държи сметка за спецификата на тези дела. В административното правосъдие на преден план е пряката защита на нарушената законност при осъществяване на държавното управление, а не материалният интерес. Законността не е услуга, която една правова държава предоставя на гражданите, а необходимо условие за нейното съществуване. \r\n\r\n Правото на оспорване на административен акт, както и правото на касационно оспорване на първоинстанционно съдебно решение, са средства за защита на гражданите и юридическите лица срещу порочен държавен юридически акт. Премахването на касационната инстанция в съдебните производства по административни дела отслабва тази защита, което е недопустимо, когато става въпрос за конституционно прогласени права. По тези съображения в искането се оспорва премахването на касационната инстанция в Закона за достъп до обществена информация, Закона за социалното подпомагане, Закона за семейните помощи за деца, Кодекса за социално осигуряване,  Закона за правната помощ, Закона за опазване на земеделските земи и в Данъчно-осигурителния и процесуален кодекс.  \r\n\r\n   \r\n \n\t\t\t\t\t\t", "date": "2018.09.18", "title": "Румен Радев сезира Конституционния съд за АПК"}
{"url": "http://www.bnews.bg/article/248861-borisov_dade_nazad_i_obori_tsvetanov_nyama_da_glasuvame_naznacheniya_na_parche", "text": "\n Във вътрешнополитически план от всяко нещо се създава скандал. Пример е оставката на главния секретар на МВР Младен Маринов. Когато един човек направи волеизявление, че не иска да е на даден пост, какво трябва да направя? И ние можехме да не разрешим на Румен Радев да стане президент, но му разрешихме. Можехме да го спрем. Това заяви премиерът Борисов, който се среща с членовете на Американската търговска камара в България. \r\n\r\n \"Трима министри чакат. Каква ми била логиката? Аз не мога да спра Младен Маринов да не бъде главен секретар. Само президента може да го спре, да го разубеди. Има си началници на кабинетите. Ако някой е сбъркал, кажете, извинете се. Няма нищо лошо. Сега съм казал на парламентарните ни групи, докато не се разпише искането за Младенов, да не се вкарва в НС. Да не предизвикваме нови бури. И сега аз ли водя войната? Винаги съм уважавал Президентството и хората в него\", заяви още Борисов. \r\n\r\n Припомняме, че в Нова тв Цветанов днес заяви, че   С казаното от Борисов обаче става ясно, че първите двама в ГЕРБ отново не са на едно мнение, а Борисов продължава да показва, че той има последната дума. \r\n\r\n   \r\n \n\t\t\t\t\t\t", "date": "2018.09.18", "title": "Борисов даде назад и обори Цветанов: Няма да гласуваме назначения на парче!"}
{"url": "http://www.bnews.bg/article/248874-poreden_politik_na_opozitsiyata_prizna_che_barekov_e_bil_prav_za_kostinbrodskata_afera", "text": "\n Бойко Борисов днес: „И ние можехме да спрем Радев да е президент, но му разрешихме…“ \r\n\r\n Можехте да го спрете, но за жалост Костинбродската печатница, с която избрахте Плевнелиев, вече не печаташе бюлетините за изборите. \r\n\r\n Велизар Енчев \r\n \n\t\t\t\t\t\t", "date": "2018.09.18", "title": "Пореден политик на опозицията призна, че Бареков е бил прав за Костинбродската афера"}
{"url": "http://www.bnews.bg/article/248855-eto_koy_e_parviyat_turist_okolo_lunata", "text": "\n 42-годишен японски милиардер ще бъде първият частен турист, когото американската космическа компания Спейс Екс ще изпрати на пътешествие около Луната, предаде Франс прес. \r\n\r\n Юсаку Маедзава е основател на сайт за мода и колекционер на съвременно изкуство. \r\n\r\n Неговото име беше съобщено лично от основателя на Спейс Екс Илон Мъск на церемония в ракетостроителния си завод край в Лос Анджелис. Пътешествието ще бъде след няколко години, на неуточнена дата, с ракетата \"Биг Фолкън рокет\" която е в процес на разработка. \r\n\r\n Маедзава съобщи, че ще покани между 6 и 8 души - хора на изкуството, да го придружат в пътуването около Луната.  \r\n \n\t\t\t\t\t\t", "date": "2018.09.18", "title": "Ето кой е първият турист около Луната!"}
{"url": "http://www.bnews.bg/article/248849-koga_idva_esenta_i_kolko_padat_temperaturite", "text": "\n Есента идва. Синоптиците очакват сериозно захлаждане в началото на следващата седмица. Температурите ще паднат с около 10 градуса, ще има и превалявания. \r\n\r\n До петък минималните температури ще са между 9 и 14 градуса, а дневните – 23-28 градуса. Времето ще е предимно слънчево. \r\n\r\n Още в събота и неделя ще нахлуе студен въздух и дневните температури ще се понижат значително. \r\n\r\n „Очаква ни шарена есен, съвсем нормално за нашите ширини”, заяви пред Нова тв Анастасия Стойчева от НИМХ. \r\n\r\n Днес денят ще е топъл и сух, с температури до 28 градуса. Облачността ще е по-значителна до обяд в Западна, а след обяд в Източна България и Родопите. Вероятността за валежи е минимална. \r\n\r\n По Черноморието ще е облачно до обяд. След това ще се установи слънчево време с температури около 22-24 градуса. Вълнението на морето ще е слабо, с височина на вълните до 1 метър. В следващите 2 дни ще се усилва по южното крайбрежие. \r\n \n\t\t\t\t\t\t", "date": "2018.09.18", "title": "Кога идва есента и колко падат температурите?"}
{"url": "http://www.bnews.bg/article/248858-golyama_tragediya_10_godishno_dete_pochina_v_asansyor_v_kyustendil", "text": "\n 10-годишно дете е починало в Кюстендил след нелеп инцидент снощи. Момчето е било намерено в асансьор в блок 3А на квартал „Запад” в града, притиснато от велосипеда си. \r\n\r\n Снощи в полицията в Кюстендил е постъпил сигнал от дежурен лекар в болницата, че са обслужили адрес да окажат помощ на пострадало дете в асансьор в града. Въпреки опитите им да бъде реанимирано, детето е починало. \r\n\r\n Последвал е оглед от дежурна полицейска група на място, снети са свидетелски показания и е установено, че детето е пътувало само в асансьора с велосипеда си. \r\nНяма данни за насилие. \r\nЖивееща във входа жена е чула викове, минути след като асансьорът е тръгнал. Тя е подала сигнала и в ЦСМП. \r\nПо случая е започнато досъдебно производство в РУ Кюстендил, уведомен е дежурен прокурор, съобщиха от ОДМВР- Кюстендил. \r\n  \r\n \n\t\t\t\t\t\t", "date": "2018.09.18", "title": "Голяма трагедия: 10-годишно дете почина в асансьор в Кюстендил!"}
{"url": "http://www.bnews.bg/article/248832-dashteryata_na_preslava_zahapa_biberona", "text": "\n Преслава, която навръх Кръстовден стана майка на момиченце, вече споделя кадри от първите дни с бебето в социалните мрежи.Младата майка показа биберона на малката Малечка-Палечка, както родителите наричат новороденото момиченце.Засега името на бебето се пази в тайна, но това, което със сигурност е ясно, че започва с буквата \"П\".Пайнерката роди от приятеля си Павел и тримата с бебето имат еднакви първи букви от името си. Звездата на чалгата засега не е обявила кога възнамерява да се върне на сцената, но пред приятели споделила, че иска да се наслади на радостта си от новата роля на майка възможно по-дълго, пише \"България Днес\". \r\n\r\n   \r\n \n\t\t\t\t\t\t", "date": "2018.09.18", "title": "Дъщерята на Преслава захапа биберона"}
{"url": "http://www.bnews.bg/article/248851-ot_6_godini_u_nas_ne_e_razbivana_fabrika_za_nelegalni_tsigari_balgarski_proizvoditel_e_podal_signala", "text": "\n „У нас нямаше разбити фабрики за нелегални цигари от 2012 г. насам”, коментира Тихомир Безлов в предаването „Тази сутрин” по bTV. \r\n\r\n По думите му има подозрения, че голям български производител е подал сигнала срещу последната разбита фабрика за нелегални цигари. „Има и твърдения, че той е подаден от холандски и английски служби”, коментира още Безлов. \r\n\r\n По повод разбитата международна група за трафик на наркотици, която е пренасяла кокаин с мулета, Безлов коментира, че наркотикът е бил предназначен за България и Унгария. \r\n\r\n „Много малко се знае за тази конкретна група”, каза той. \r\n\r\n По думите му за мулета на дрога обикновено се използват „внятни” хора, които могат да бъдат обучени и вербувани да свършат тази работа. \r\n\r\n „Гълтачите гълтат около кило кокаин, което представете си какво усилие е. Имаше един-два случая на починали от разтваряне на кокаина в стомаха”, припомни Безлов. Той уточни, че новите технологии позволяват да се поглъщат специални латексови капсули от 10-12 грама, като в някои дори има алуминиево фолио, което да заблуди рентгеновите апарати на летищата. \r\n \n\t\t\t\t\t\t", "date": "2018.09.18", "title": "От 6 години у нас не е разбивана фабрика за нелегални цигари, български производител е подал сигнала"}
{"url": "http://www.bnews.bg/article/248839-potreseni_roditeli_aneliya_zashto_obezobrazi_dashterya_si", "text": "\n Анелия предизвика същински бунт във фейсбук профила си. Десетки родители, а и тийнейджъри, уж нейни фенове, изразиха потреса си след като пайнерката сподели снимка на 14-годишната си дъщеря Ивон. \r\nНаследницата на певицата изглежда значително по-голяма. И не само заради силния грим, до какъвто дори майка й рядко прибягва, а когато го прави, е заради фотосесия, вечерна сценична изява или снимки на нов клип. Ивон, която е плод на любовта на Анелия с бизнесмена Коко Динев, е издула устните си, вероятно с хиалурон. Не й е за първи път, защото открай време почитателите на майка й забелязват метаморфозата й. Сега обаче устните на детето изглеждат досущ като силиконовата миска Джулиана Гани. Разликата е, че Ивон няма навършени 15 години. Тази възраст ще достигне чак на 29 декември. \r\n„Дете на 14 години?! Изглежда поне на 25. Силен грим, надути устни и изкуствени мигли. Направо ми е мъчно!”; „Анелия, ти беше дълги години без никакви подобрения, най-естествено красива. Защо си й позволила да изглежда така?! Нищо от този живот няма да я подмине, защото е красиво дете. Но на тези години е недопустимо да й позволяваш да изглежда така!” – това са само част от сравнително премерените и не злонамерени коментари към снимката на Ивон.  Не само родителите, дори почитателите на пайнерка, които са връстници на дъщеря й, изразяват възмущението си, че е допуснала подобно нещо. Недоумяват как и защо фолкпевицата не се е намесила. А само до преди шест месеца, покрай промоцията на новия си албум, Анелия коментираше въпроса, изтъквайки, че не вижда нищо лошо дъщеря й да експериментира с грим, след като й е любопитно. И подчертаваше, че има по-важни неща от това: \r\n„Това е начин на живот, който аз съм приела. Дъщеря ми вече и тя е свикнала с това. Естествено и нормално е като дете на известен родител да бъде много по-обсъждана и гледана под лупа. За мен е по-важно да говоря на много по-сериозни теми. Тя е в 8 клас, гледа сега всички тенденции. В инстаграм има толкова много известни личности, гримират се и нормално... Не само тя, а и всички нейни съученички на нейната възраст, се вълнуват от това. Не мога да ограничавам детето си, да й създавам някакво напрежение, заради това, че някой е решил да коментира някаква снимка и да си говори. Дъщеря ми си слага някой път грим, защото й е интересно, и аз не мога да подлудявам детето си, заради това, че някой е решил да си напише нещо там под някоя снимка”, отвърна Анелия, цитирана от \"Уикенд\". \r\n  \r\n \n\t\t\t\t\t\t", "date": "2018.09.18", "title": "Потресени родители: Анелия, защо обезобрази дъщеря си? "}
{"url": "http://www.bnews.bg/article/248850-tsvetanov_ako_prezidentat_ne_podpishe_ukaza_za_mladen_marinov_shte_glasuvame_samo_dvete_ministerski_naznacheniya", "text": "\n Ако президентът Румен Радев не е подписал до четвъртък указа за отстраняването от длъжност като главен секретар на МВР на Младен Маринов, ще гласуваме само назначенията на другите двама министри - Росен Желязков и Петя Аврамова. \r\n\r\n Това заяви в студиото на Нова тв дясната ръка на Бойко Борисов Цветан Цветанов. \r\n\r\n „Президентската институция, в лицето на президента на страната, търси поредния опит за конфронтация с изпълнителната власт и с Народното събрание. Това е стил на поведение, което го забелязваме от полагането на клетвата на президента на страната и направи първото си обръщение в българския парламент”. продължи старата си песен Цветанов. \r\n\r\n Той продължи да обяснява, как Маринов е подал заявление за освобождаване от длъжност и не били необходими никакви мотиви от страна на Министерския съвет при взимане на това решение. \r\n\r\n „Трябва да се пристъпи към завършване на процедурата с издаване на указ”, заяви Цветанов. \r\n\r\n Той даде пример с времето, когато Румен Радев напуска поста във ВВС. \r\n\r\n „Тогава президентът Плевнелиев издаде указ и Министерски съвет стартира тази процедура, при положение, че се предполагаше, че Румен Радев ще бъде предложен от БСП за президент на страната”, каза Цветанов. \r\n\r\n Цветанов се опита и да обиди държавния глава като обясни, че конфронтацията е заради това, че премиерът Бойко Борисов ще води българската делегация на Общото събрание на ООН.. \r\n\r\n \"Президентът Радев изпадна във външна изолация. Нека си припомним какви работни срещи проведе миналата година – с президента на Иран, с президента на Украйна. Всички говорим за анексирането на Крим, че е нарушаване на международното право. Президентът Радев винаги е говорил за падането на санкциите срещу Русия и в един момент отива и се среща с Порошенко. Не знам какво са си говорили, освен само да се поздравят. \r\n\r\n Бихте ли ми казали с какво запомнихте една година и половина президентското присъствие на Румен Радев? Всичко, което прави Румен Радев, когато отива на някой форум, първата работа е да критикува правителството, персонално Борисов, или парламента, или българските институции\", каза Цветанов. \r\n\r\n Според него много български граждани не знаят какви са приоритетите на държавния глава.  \r\n\r\n Припомняме, че вчера президентът Румен Радев отказа среща с коалиционния съвет на управляващите. \r\n\r\n  Особено когато лидерите се разминават с институционалния тон. Коалиционният съвет не е законов орган“, каза държавният глава в отговор на въпрос дали ще се отзове на поканата за среща, отправена от коалиционния съвет на управляващата коалиция. \r\n\r\n „Кабинетът си има министър-председател и ресорен министър и точно те трябва да организират това, което до момента не е направено, а именно съгласуването на това предложение за освобождаване от длъжност на главния секретар на МВР“, допълни държавният глава. \r\n \n\t\t\t\t\t\t", "date": "2018.09.18", "title": "Цветанов: Ако президентът не подпише указа за Младен Маринов, ще гласуваме само двете министерски назначения"}
{"url": "http://www.bnews.bg/article/248852-ruski_voenen_samolet_izchezna_nad_sredizemno_more", "text": "\n Руски военен самолет Ил-20 с 14 военнослужещи изчезна над Средиземно море в хода на нападение на изтребители Ф-16 на израелските военновъздушни сили срещу обекти в сирийската провинция Латакия, предаде ТАСС, като цитира руското министерство на отбраната. Машината е изчезнала на около 35 км от крайбрежието на Сирия. Си Ен Ен предаде, че руският военен самолет е бил свален от приятелски огън на сирийската противовъздушна отбрана. Според американската медия лайнерът е бил ударен с ракета, произведена в Русия. \r\n\r\n Съдбата на руските военни е неизвестна. \r\n\r\n \"На 17 септември, около 23 ч. московско време, при връщане в авиобазата Хмеймим над Средиземно море, на 35 км от крайбрежието на Сирия изчезна връзката с екипажа на руски самолет Ил-20\", заяви представител на министерството. \r\n\r\n И добави: \"Самолетът е изчезнал от радарите в хода на нападение на четири израелски самолета Ф-16 срещу сирийски обекти в провинция Латакия\". \r\n\r\n В Латакия се намира руската военна база Хмеймим. \r\n\r\n В съобщението на руския представител се казва още: \r\n\r\n \"В същото време руски радиолокационни средства за контрол на въздушното пространство засякоха изстрелване на ракети от намиращата се в същия район френска фрегата \"Оверн\". Командването на руската военновъздушна база Хмеймим организира операция за издирване и спасяване\", пише БТА.  \r\n\r\n От пресслужбата на Министерството на отбраната на Израел са отказали коментар по случая, съобщава РИА Новости. \r\n\r\n Според двама независими военни американски източници, цитирани от Си Ен Ен, руският военен самолет Ил-20 е бил свален по погрешка от сирийска ракета, изстреляна срещу израелските изтребители F-16. Само през последните 18 месеца израелските бойни самолети са нанесли над 200 удара по мишени в Сирия, за да предотвратят разполагане на оръжие от Иран в района. \r\n\r\n По-рано Ройтерс съобщи, че Сирийската противовъздушна отбрана е прехванала и свалила ракети, изстреляни срещу няколко района на крайбрежния град Латакия в западна Сирия. \r\nАгенция САНА съобщи, че мишени на ракетния обстрел са били държавни индустриални обекти в Латакия и че не е известно кой е изстрелял ракетите. \r\n\r\n \"Противовъздушната отбрана се задейства срещу вражески ракети, идващи от морето към град Латакия, и прехвана няколко от тях\", заявил пред САНА военен източник. \r\n\r\n Сирийският център за наблюдение на човешките права, който следи хода на войната в Сирия от Великобритания, заяви, че в града, контролиран от режима на Асад, са отекнали силни експлозии. Мишени на ракетния обстрел според Центъра са били складове за боеприпаси в източно предградие на Латакия. \r\n\r\n Асошиейтед прес цитира сирийски медии, че вероятно ракетните удари са били израелски и са били насочени срещу държавно предприятие на техническата индустрия, съобщава БТА. \r\n \n\t\t\t\t\t\t", "date": "2018.09.18", "title": "Руски военен самолет изчезна над Средиземно море!"}
{"url": "http://www.bnews.bg/article/248865-novo_20_preslava_ne_e_rodila", "text": "\n Дни след като гръмна новината, че фолк звездата Преслава е родила първото си дете от Павел Лазаров, HotArena, избухна с голяма бомба. \r\n\r\n Според сигнал на читател на светския сайт, Преси не е била бременна, а момиченцето е било износено и родено от сурогатна майка. \r\nНие не се наемаме да твърдим, че това е 100% истина. Предлагаме ви текста на сигнала без редакторска намеса: \r\n„Не го е родила тя това дете, а сурогатна майка! Никоя бременна жена не би се крила 9 месеца! Затова бяха в Турция, да не се разчуе тук в България!!!!“, пише читателят. \r\nВероятно този слух е подклаждан от факта, че действително през цялата си бременност Преслава криеше корема си. Тя не спря да споделя снимки, на които нощува на палатка в морето, катери върхове, дори дни преди термина се пусна от моторна лодка в морето. Неестествени забавления за жена бременна в деветия месец. Не мислите ли? \r\n \n\t\t\t\t\t\t", "date": "2018.09.18", "title": "НОВО 20! Преслава не е родила! "}
{"url": "http://www.bnews.bg/article/248854-api_pokazva_kak_se_kupuva_elektronna_vinetka", "text": "\n Днес ще бъде представен начинът за купуване на електронна винетка за леките автомобили и превозните средства до 3,5 тона от терминал за самообслужване. На събитието ще присъстват председателят на Управителния съвет на Агенция „Пътна инфраструктура“ инж. Светослав Глосов и Михаел Вебер, управител на Консорциум Капш Трафик Солюшънс, съобщиха от АПИ. \r\n\r\n Общо 500 ще са терминалите за самообслужване, от които шофьорите ще могат да купят предпочитаната от тях електронна винетка. Терминалите ще бъдат разположени по основните пътни направления и граничните пунктове. След поставянето им на удобно за шофьорите място ще бъде представена и карта с местоположението им. \r\n\r\n За удобство на шофьорите терминалите ще оперират на 8 езика - български, английски, немски, гръцки, румънски, сръбски, турски и руски. Освен от терминал за самообслужване, електронна винетка ще може да се купи от уеб портал и от мобилно приложение, които в момента се разработват. Шофьорите, които предпочитат познатата и класическа форма за купуване на винетка от служител, също ще могат да го направят като посетят както и досега офис от разпространителската мрежа. Операторът на системата е предвидил и тази възможност. На служителя те ще трябва да представят номера на автомобила и да уточнят срока на винетката, която предпочитат. \r\n \n\t\t\t\t\t\t", "date": "2018.09.18", "title": "АПИ показва как се купува електронна винетка"}
{"url": "http://www.bnews.bg/article/248830-andrea_atakuva_turtsiya", "text": "\n Фолк певицата Андреа направи ударно турне у нас, а сега и в Турция. Изпълнителката се радва на огромна популярност в югоизточната ни съседка, където феновете я обожават. След заслужен релакс в Барселона, половинката на Кубрат Пулев се върна на сцената. И избра Турция, за да отпразнува завръщането си. Там тя се радва на огромна фенска маса, пише „България днес”. \r\nИменно в Турция Андреа търси и по-голяма популярност и възможности за изява. Още повече, че колкото е по-голяма страната, толкова повече са и феновете. Както казва Франк Синатра–„Ако успееш в Ню Йорк, значи можеш да успееш навсякъде.”, А ако успееш в Турция–значи си балканска звезда. \r\n  \r\n \n\t\t\t\t\t\t", "date": "2018.09.18", "title": "Андреа атакува Турция"}
