{"url": "http://www.bnews.bg/article/263132-atakata_sreshtu_nap_zasegna_i_belgiyski_grazhdani_bryuksel_vze_merki_sreshtu_balgariya", "text": "\n Бeлгийци ca зaceгнaти oт крaжбaтa нa лични дaнни oт дaнъчнaтa aгeнция в Бългaрия минaлият мeceц, cъoбщaвaт бeлгийcки мeдии, цитирaни oт в „Ceгa“. \r\n\r\n Пoрaди тaзи причинa Брюкceл e cпрял вcякaкъв aвтoмaтичeн oбмeн нa дaнъчнa инфoрмaция c Бългaрия – дo нoвo нaрeждaнe. \r\n\r\n Oт „НAПлийкc“ ca били зaceгнaти дaнни нa бeлгийци, живeeщи в Бългaрия и притeжaвaщи бaнкoви cмeтки в Бeлгия, a cъщo тaкa и дaнни нa бългaри, живeeщи в Бeлгия и притeжaвaщи cмeтки в Бългaрия. Cпoрeд в. „Coaр“ в Бългaрия живeят 643 бeлгийци. Нe e яcнo кoлкo oт тях ca пocтрaдaли oт тeчa. \r\n\r\n Бeлгийcкитe, бългaрcкитe и eврoпeйcкитe влacти ca взeли нeoбхoдимитe мeрки зa гaрaнтирaнe нa cигурнocттa и зaщитaтa нa cпoдeлянитe дaнни, e увeрилa Фeдeрaлнaтa oбщecтвeнa финaнcoвa cлужбa. \r\n\r\n При хaкeрcкaтa aтaкa бяхa cвaлeни лични дaнни нa нaд 5.1 млн.души, a фaйлoвeтe бяхa пуcнaти в интeрнeт. \r\n \n\t\t\t\t\t\t", "date": "2019.08.30", "title": "Атаката срещу НАП засегна и белгийски граждани. Брюксел взе мерки срещу България\r\n"}
{"url": "http://www.bnews.bg/article/263131-pitbul_razkasa_86_godishna_dirigentka", "text": "\n 29-годишен от мъж стана клиент на прокуратурата, след като бе обвинен, че не е положил достатъчно грижи за своя питбул териер, който нападнал възрастна дама във Велико Търново, съобщи от полицията. \r\n\r\n През март кучето атакувало 86-годишна диригентка, като ѝ е нанесена тежка телесна повреда, сочи още пестеливата информация на Областната полиция във Велико Търново. Репортерска проверка на в. „Борба” установи, че става въпрос за ужасяващата драма, която сполетя в началото на март създателката на емблематичния хор „Търновград“ Мария Павлова. \r\n\r\n Инцидентът  станал през петъчен следобед на ул. „Христо Караминков“ във Велико Търново. Къщата има двама собственици и е с общ двор. \r\n\r\n Мария Павлова живее на втория етаж. Приземният е отдаден под наем на стопаните на питбула, които го отглеждат в клетка. В злополучния ден възрастната жена слязла до двора, като през това време кучето успяло да избяга от заграждението и я нападнало без причина. Съседи видели ужаса и се притекли на помощ… \r\n\r\n 86-годишната диригентка бе настанена в болница със счупвания и разкъсвания по двете ръце и краката. По-сериозно бе състоянието на лявата й ръка, имаше луксация и нахапвания в областта на лакътя. Направена й бе спешна операция,а препоръките на ортопедите бяха настаняване в клиника по пластична хирургия . \r\n\r\n Мария Павлова е носител на най-високото отличие на дейците на културата у нас – орден „Св. св. Кирил и Методий“, както и на ордена на Съюза на българските композитори за високия си професионализъм. Тя е удостоявана и с наградата „Велико Търново 2011“ за високи постижения и за утвърждаването на хор „Търновград“, който Мария Павлова създава през 1958 г. През изминалите повече от 60 години женската формация печели десетки награди и реализира концертни турнета на фестивали в цяла Европа. \r\n \n\t\t\t\t\t\t", "date": "2019.08.30", "title": "Питбул разкъса 86-годишна диригентка"}
{"url": "http://www.bnews.bg/article/263134-zhega_pone_oshte_sedmitsa_temperaturite_nad_30_gradusa", "text": "\n Слънчев и горещ ще е и днешният ден, малко облаци ще се появят след обяд. \r\n\r\n Максималните температури ще са между 30 и 35 градуса. \r\n\r\n Над планините ще бъде предимно слънчево, след обяд с временни увеличения на облачността, но вероятността за валежи е много малка. Ще духа до умерен североизточен вятър. Максимална температура на височина 1200 метра ще  е около 22, а на 2000 метра – около 15 градуса. \r\n\r\n Над Черноморието ще е предимно слънчево. Ще духа до умерен вятър от изток-североизток. Максимални температури на въздуха ще са до 28 градуса, а сред вълните от 2-3 бала термемотрите ще се качат до 27 градуса.  \r\n\r\n През уикенда и в началото на следващата седмица времето ще се задържи без съществена промяна - остава горещо, с максимални температури над 30 градуса, на места 35-36 градуса. \r\n \n\t\t\t\t\t\t", "date": "2019.08.30", "title": "Жега поне още седмица, температурите над 30 градуса\r\n"}
{"url": "http://www.bnews.bg/article/263135-zheni_kalkandzhieva_vliza_v_bitkata_za_kmet_na_sofiya", "text": "\n Жени Калканджиева втрещи с новината, че мисли да се впусне в политиката. „Мис България 1995” си спечели много поддръжници в социалните мрежи за кметското място и дори се сравни с Йорданка Фандъкова. \r\n\r\n \"С всичко ще се справиш, ти си оправна\", \"Стягай се, ще гласувам за теб\", гласят част от коментарите на нейните фенове. \r\n\r\n Ето какво написа в личния си профил, „правописът” е запазен: \r\n\r\n „Мисля!? За кмет си съм? За общински ли съм? Па кво ми е на културата? Па Фандъкова, кво е повече от мен? Па район Витоша, кво му е сложното? Там живея, знам всичко. Па на Надежда, кво и е? ТАМ съм отрасла. Па кво му е на Големо Село? \r\n\r\n Там съм имала пепел от ТЕЦО и ВЪШКИ - ама всяко лято. Че и Хаджи Димитър- Тачо е от там. Управлява ми се ей, хора, ама нищо не обещавам. Освен да съм БУДЕН ГРАЖДАНИН”. \r\n\r\n „Много адекватен хумор.... Ама точно така ни управляват”, пише една от виртуалните приятелки на Жени. Към момента не става ясно дали миска има сериозни намерения да се впусне в политиката или просто си чеше езика. \r\n \n\t\t\t\t\t\t", "date": "2019.08.30", "title": "Жени Калканджиева влиза в битката за кмет на София "}
{"url": "http://www.bnews.bg/article/263137-izvanredni_novini_za_sina_na_danachen_1_v_plovdiv_koyto_ubi_chovek", "text": "\n 20-годишният Ивайло Найденов остава в ареста за 72 часа. Това реши преди малко Окръжна прокуратура- Пловдив.  \r\n\r\n Вероятно в понеделник магистратите ще поискат постоянна мярка за неотклонение. Пред БЛИЦ разследващи разкриха, че сина на шефа на НАП-Пловдив, има книжка от май месец 2017 година, а през декември същата година за първи път свидетелстото му за самоуправление е било отнето заради превишена скорост.  \r\n\r\n Ивайло Найденов бе арестуван вчера, след като уби на пътя възрастна пешеходка. От източници на разследването репортерът ни разбра още, че вечерта, когато е блъснал 78-годишната жена и е избягал, Ивайло се е покрил, а баща му - Венелин Найденов, се опитал да го прикрие, като е заявил, че няма такова нещо и , че не синът му е извършителят.  \r\n\r\n Малко след това Ивайло е направил пълни самопризнания.  \r\n\r\n Въпреки краткия му стаж зад волана младият баровец е с 18 нарушения на пътя. Последното от тях е от преди 2 месеца заради това, че не е дал предимство на две пешеходки на зебра.  \r\n\r\n Първият път книжката му е била отнета заради шофиране с бясна скорост.  \r\n\r\n  78-годишната жена, която бе блъсната сряда вечерта вчера издъхна в болница, а Ивайло Найденов беше арестуван.   \r\n\r\n \r\n  \r\n \n\t\t\t\t\t\t", "date": "2019.08.30", "title": "Извънредни новини за сина на данъчен №1 в Пловдив, който уби човек\r\n\r\n"}
{"url": "http://www.bnews.bg/article/263136-16_godishno_momche_i_bashta_mu_sa_udavnitsite_na_lipite_v_sinemorets", "text": "\n Баща и син от Разград са удавените на неохраняемия плаж „Липите” в Синеморец. Загиналото момче е на 16 години. Другото дете и мъжът, който скочи в морето да спасява малките, са живи. \r\n\r\n След като двете деца започнаха да се давят днес по обед в морето, двама мъже се хвърлиха да ги спасяват. \r\n\r\n Едното от децата е извадено на брега, но мъртвото вълнение завлякло останалите навътре. Десетина минути по-късно тялото на бащата е изхвърлено на брега. \r\n\r\n Спасители от съседния плаж „Бутамята” търсиха с джет плувците и успяха да извадят все още живи другото дете и мъжът, скочил да го спасява. Все още не е ясно дали двете деца са от едно семейство. Трагедията се е разиграла пред очите на съпругата и майката на загиналите баща и син. \r\n\r\n „Липите” е сред най-опасните по цялото българско Черноморие. Той е неохраняем и трудно достъпен. На това място неведнъж са ставали инциденти. \r\n\r\n Преди 7 г. по подобен начин загинаха двама мъже, които се впуснаха да спасяват давещи се братче и сестриче. заради героичната си постъпка Христо Стефанов и Петър Тодоров бяха отличени посмъртно в класацията на вестник \"24 часа\" \"Достойните българи\". \r\n \n\t\t\t\t\t\t", "date": "2019.08.30", "title": "16-годишно момче и баща му са удавниците на \"Липите\" в Синеморец"}
{"url": "http://www.bnews.bg/article/263127-kostov_se_glasyal_da_dobiva_shistov_gaz_kak_top_kradetsat_platil_po_2182_lv_za_503_7_dka_v_dobrudzha_v_ochakvane_na_dobiva", "text": "\n \r\nВ края на 1997 година, броени месеци след като начело на Министерския съвет застава Иван Костов, а ръководената от него партия държи контрола и над останалите власти – законодателна и съдебна, както и президентската институция, държавата набързо продава една от “перлите” на Черно море – строения през 60-те и 70-те години на миналия век курорт “Албена”. \r\n\r\n 20 години по-късно Иван Костов се оказва крупен земевладелец, благодарение именно на “Албена” АД, а търгуваната на борсата публична компания с активи за над половин милиард лева се оказва в ръцете на икономически фигури, натрупали първите си милиони именно през Костовия управленски мандат. \r\nВ последните две десетилетия “Албена” се оказва един от най-големите инвеститори в земи на територията на община Генерал Тошево. Няколко десетки са сделките, които показват засиления интерес на акционерното дружество да изкупува земеделски земи в региона. Като цяло “Албена” не продава, но винаги има изключение, особено, ако то е по отношение на Иван Костов и съпругата му Елена Костова. \r\n\r\n Така в рамките на две последователни години - 2016 и 2017, Костови придобиват общо 503,7 дка земеделски земи на обща стойност 1 114 677, 65 ст., показват данните в Службата по вписвания в Генерал Тошево. Костов купува 503 дка за над 1,1 млн. лв. в землищата на двете съседни села Кардам и Чернооково от фирма, свързана с Прокопиев и Донев, където Сашо Дончев иска да добива газ. \r\n\r\n Инвестиция на толкова крупна сума е повече от рискова, като се има предвид, че цената на придобиване за един декар излиза около 2200 лв. Фактът, че разплащането е извършено по банков път означава, че Елена и Иван Костови са декларирали произхода на средствата и са платили дължимите данъци. \r\nКато се има предвид истерията, в която Костови изпаднаха покрай източването на Корпоративна търговска банка от мажоритарния й собственик Цветан Василев и риска да загубят преференциалния си влог, който бе близо десет пъти по-малък като размер от направената инвестиция в земята в Добруджа, то трябва да има някакъв достатъчно основателен мотив за решението на някогашния премиер. \r\n\r\n Закупените от Костови 503 декара попадат в землищата на съседните села Чернооково и Кардам, които от своя страна, заедно с още 16 села, влизат в рамките на газовото находище “Спасово”. През 2016 г. става ясно, че именно край селата Чернооково и Кардам, където Костови спешно са закупили земя за над 1,1 млн. лв., е било предвидено изграждането на две сондажни площадки за добив на газ. \r\n\r\n Но се появява един солиден проблем – човешкият фактор, в лицето на местните жители, мнозина от които дори и не подозират, че крупен земевладелец в тяхно село е станал идеологът на криминалната приватизация Иван Костов.   \r\n\r\n Почти 97% от жителите на Генерал Тошево и селата, влизащи в общината, се обявиха категорично против проучванията и добива на природен газ. Това стана на проведения в края на 2017 г. референдум. По-късно и експертният съвет на Регионалната инспекция по околната среда и водите във Варна отхвърли с мнозинство от 34 гласа срещу 3 реализирането на проекта на “Русгеоком БГ” ЕАД за добив на газ в находище “Спасово”. \r\n\r\n Така Костови останаха без шанс да реализират спекулативна печалба. За това говорят данните в имотния регистър, според които земята на Елена и Иван Костови е отдадена под аренда на местния земеделски стопанин Ертол Тефиков за срок до 2025 година. Куриозното в случая е, че съпругата на фермера е сред противниците на добива на газ в Добруджа, а самият Ертол Тефиков е запален ловец, докато Костов още от премиерските години обичаше да парадира, че има вегетарианска душа. \r\n\r\n Превръщането на Костов в крупен земевладелец в “Златна Добруджа” обаче разкрива низ от скрити свързаности, които обясняват други публични инициативи.  В началото на януари 2018 г. трима издатели - Иво Прокопиев, Огнян Донев и Сашо Дончев, седнаха на една маса, за да обявят, че са загрижени за бъдещето на медиите в България. И тримата отричат да използват медиите си за търговия с влияние и натиск върху държавни органи, макар реалността да е точно обратната. \r\n\r\n Както се оказва и сега – зад компанията “Русгеоком БГ” ЕАД, която засега не успява да получи “зелена” светлина за добив на газ в “Златна Добруджа” стои именно Сашо Дончев. (“Русгеоком БГ” ЕАД е собственост на “Ди Ди инвестмънт”. В края на 2017 г. в борда на директорите й са Сашо Дончев и двамата му синове.). Фирма, свързана с Огнян Донев пък има дял в собствеността на “Албена” АД. (Април 2016 г. “Телекомплект Инвест” АД, свързана с Донев, придобива 6,36% от “Албена Инвест Холдинг”, продавач е “Албена” АД.). \r\nПенсионно дружество, което от години бива свързано с интересите на Иво Прокопиев, също е сред големите акционери в “Албена” АД. И това далеч не е всичко – председател на Борда на Съвета на директорите на “Албена” АД е Радосвет Радев, известен още като собственик на Дарик радио. Същото в последните две-три години усилено следи темата с добива на газ в района на Генерал Тошево. \r\n\r\n В опит да успокои населението, компанията “Русгеоком БГ” твърди, че ще прави проучване за добив на природен, а не на шистов газ. Но нека си припомним какво казва на 20 декември 2014 г. именно Иван Костов, при това пред Дарик радио на Радосвет Радев: “На пазара на течните горива и на природния газ настъпиха две технологични революции, които вече дават своя ефект. Едната е извличането на природен газ от шисти и втората е извличането на суров петрол от нефтоносни пясъци. България трябва да използва технологията за добиване на газ от шисти. Ще ни изпреварят и ще започнат да ни го продават този газ.” \r\nДве години по-късно – декември 2016 г., Елена и Иван Костови купуват първите си ниви край намиращите се едно до друго села Чернооково и Кардам. \r\nВ редица цивилизовани държави публичните коментари и последвалите инвестиции, които, оказва се, далеч не са случайни, биха изисквали регистрирането на Костов като лобист. Но както е известно, у нас все още няма Закон за лобизма. \r\nНяма как да бъде търсена отговорност на Костов и за конфликт на интереси и политическа корупция. Най-малко заради изтеклата давност около приватизацията на курорта “Албена”. \r\n\r\n Но пък за пореден път онагледява скритите зависимости между представители на икономически кръгове и свързаните с тях политически лица, най-малкото, защото поне за трима от четиримата споменати бизнесмени е валиден фактът, че станалото нарицателно заради ширещата се корупция управление на Иван Костов е било златна мина за натрупването на значителни печалби.   \r\n\r\n Сделки между “Албена” АД и Елена и Иван Костови за земи в община Генерал Тошево \r\nДекември, 2016 г. \r\n44,4 дка – нива – с. Кардам, местност Хижата \r\n283 дка – нива – с. Чернооково \r\n50 дка – нива – с. Чернооково, местност Кованлъка \r\nОбща стойност - 830 383,40 лв. \r\nОктомври, 2017 г. \r\n101,3 дка – нива – с. Кардам, местност Хижата \r\n25 дка – нива – с. Кардам, местност Хижата \r\nОбща стойност – 284 294, 25 лв. \r\nОбщо закупените земи от Елена и Иван Костови от “Албена” АД възлизат на 503,7 дка, за които са платени 1 114 677, 65 лв. \r\n \r\n  \r\n \n\t\t\t\t\t\t", "date": "2019.08.30", "title": "Костов се гласял да добива шистов газ! Как топ-крадецът платил по 2182 лв. за 503,7 дка в Добруджа в очакване на добива... "}
{"url": "http://www.bnews.bg/article/263140-yasni_sa_sapernitsite_na_ludogorets_v_grupovata_faza_na_liga_evropa", "text": "\n \"Лудогорец\" ще участва в група \"H\" на Лига Европа. Българският шампион ще мери сили с ЦСКА (Москва), \"Еспаньол\" и \"Ференцварош\" (Унгария). Това отреди жребият днес на специална церемония в Княжество Монако. \r\n\r\n Първите мачове са на 19 септември. Финалът на сезон 2019/2020 ще се изиграе в град Гданск (Полша). \r\n\r\n \r\n\r\n Група A: \"Севиля\" (Испания), \"Апоел\" (Кипър), \"Карабах\" (Азербайджан), \"Дюделанж\" (Люксембург) \r\n\r\n Група B: \"Динамо\" Киев (Украйна), \"Копенхаген\" (Дания), \"Малмьо\" (Швеция), \"Лугано\" (Швейцария) \r\n\r\n Група C: \"Базел\" (Швейцария), \"Краснодар\" (Русия), \"Хетафе\" (Испания), \"Трабзонспор\" (Турция) \r\n\r\n Група D: \"Спортинг\" (Португалия), ПСВ Айнховен (Холандия), \"Розенборг\" (Норвегия), ЛАСК (Австрия).  \r\n\r\n Група E: \"Лацио\" (Италия), \"Селтик\" (Шотландия), \"Рен\" (Франция), ЧФР Клуж (Румъния) \r\n\r\n Група F: \"Арсенал\" (Англия), \"Айнтрахт\" Франкфурт (Германия), \"Стандарт\" Лиеж (Белгия), \"Витория\" (Португалия) \r\n\r\n Група G: \"Порто\" (Португалия), \"Йънг Бойс\" (Швейцария), \"Фейенорд\" (Холандия), \"Рейнджърс\" (Шотландия) \r\n\r\n Група H : ЦСКА Москва (Русия), \"Лудогорец\" (БЪЛГАРИЯ), \"Еспаньол\" (Испания), \"Ференцварош\" (Унгария) \r\n\r\n Група I : \"Волфсбург\" (Германия), \"Гент\" (Белгия), \"Сент Етиен\" (Франция), \"Олександрия\" (Украйна) \r\n\r\n Група G: \"Рома\" (Италия), \"Борусия Мьонхенгладбах\" (Германия), \"Истанбул ББ\" (Турция), \"Волфсбергер\" (Австрия) \r\n\r\n Група K: \"Бешикташ\" (Турция), \"Брага\" (Португалия), \"Уулвърхептън\" (Англия), \"Слован\" Братислава (Словакия) \r\n\r\n Група L: \"Манчестър Юнайтед\" (Англия), \"Астана\" (Казахстан), \"Партизан\" (Сърбия), АЗ \"Алкмаар\" (Холандия) \r\n \n\t\t\t\t\t\t", "date": "2019.08.30", "title": "Ясни са съперниците на \"Лудогорец\" в груповата фаза на Лига Европа\r\n"}
{"url": "http://www.bnews.bg/article/263129-imen_den_praznuva_aleksandar", "text": "\n Името означава защитник на мъжете \r\n\r\n На 30 август имен ден празнуват всички, които носят името Александър /означава – мъжествен, защитник на мъжете/, Александра, Александрина, Александрия, Алекси, Алеко. \r\n\r\n На този ден Православната църква чества ден на Цариградския патриарх Св. Александър, а Българската православна църква – пренасяне на мощите на Св. Александър Невски. \r\n \n\t\t\t\t\t\t", "date": "2019.08.30", "title": "Имен ден празнува Александър"}
{"url": "http://www.bnews.bg/article/263138-mashtabna_aktsiya_sreshtu_alo_izmamnitsi_v_levski_ima_arestuvani", "text": "\n Арестувани са осем души. За това съобщи зам.- главният прокурор Иван Гешев. Седем от тях са от Левски, а един, който се считал за муле, е заловен в София. \r\n\r\n Сред арестуваните е Димитър Серафимов, по прякор Келеша, считан за един от тарторите на групи за измами. Задържан е и синът му - Васил. Претърсванията в дома на Серафимов продължиха повече от 6 часа. Иззети са множество злато, пари и автомобилите им. Извършените от тях измами през годините са за стотици хиляди левове. Роднини на Келеша отказаха коментар. \r\n\r\n „Град Левски е меката на „ало” измамниците в България. Това е една от най-сериозните групи, които работят на територията на страната”, заяви за медиите зам.-главният прокурор Иван Гешев. \r\n\r\n „Разследването на тази група започна преди седем месеца. Всички задържани са криминално проявени. По-голямата част от тях са осъждани”, допълни директорът на ГДНП Христо Терзийски. \r\n\r\n Групата е извършвала измамите от Румъния. Терзийски каза още, че са намерени сим карти на румънски оператори. \r\n\r\n „Румъния не е безопасно място за тях. Скоро и други места няма да бъдат безопасни”, поясни Гешев. \r\n\r\n Преди три години Келеша беше арестуван при акция в Пловдив и осъден на две години затвор след разследване на NOVA.  \r\n \n\t\t\t\t\t\t", "date": "2019.08.30", "title": "Мащабна акция срещу \"ало\" измамници в Левски, има арестувани "}
{"url": "http://www.bnews.bg/article/263139-novi_razkritiya_za_izvarshitelite_na_dvoynoto_ubiystvo_kray_negovan", "text": "\n Нови разкрития за извършителите на двойното убийство на възрастните хора, чиито тела бяха открити край Негован. Двамата мъже не показали съжаление за жертвите при залавянето им. Те обаче оставили живо кучето на бившия треньор по борба и съпругата му. Близките и роднините на извършителите на тежкото престъпление твърдят, че по никакъв начин не са знаели за убийството. \r\n\r\n Веселин Симеонов живее във входа на Георги Нанчев. Често двамата сядали в беседката отпред. \r\n\r\n „Пие по едно и се прибира, няма скандали, нямало е агресия към някой човек, това му беше хобито му”, заявява Веселин Симеонов. \r\n\r\n Двамата говорили по различни теми. Понякога обсъждали и видяното по телевизията. \r\n\r\n „Не е ставало дума за Негован въобще, не е споменавал и не се е притеснявал”, обяснява Веселин.   \r\n\r\n Преди по-малко от месец арестуваният за убийството Георги Нанчев споменал, че има предложение за работа в Англия. И мислил да го приеме. Иначе, днес в апартамента, в който до деня на ареста той е живял, екип на NOVA не откри никого. \r\n\r\n А семейството на другия обвинен - Пламен Шляпашки, вече не иска да говори за бруталното убийство. Днес събра сак с дрехи, които да му отнесе в ареста. \r\n\r\n „Няма смисъл да се създава някаква паника в насока дали са налице и други убийства. Към този момент сериозни данни няма”, заяви заместник-главният прокурор Иван Гешев. \r\n\r\n За разплитането на бруталното убийство на Йордан Атанасов и приятелката му Марияна са анализирани над 11 000 имотни сделки, както и неполучени пенсии на възрастни хора от цяла София. \r\n\r\n „Жената не беше получила последната си пенсия, която е на поща. Съпругът по банков път си получава пенсията”, обясни Николай Хаджиев, зам.-директор на ГДНП. \r\n\r\n Жилище от близо 100 квадрата в столичния квартал „Гоце Делчев” е причината за бруталното убийство. Апартаментът е продаден през 2018 година. Парите обаче били в банка, а не в помещенията, както смятали килърите. На място те открили около 1500 лв., както и накити. След продажба в заложна къща, за тях получили малко над 3 000 лв. \r\n\r\n „Планирали са това убийство, категорично. Но не са хора, чиято силна страна е планирането”, коментира гл. комисар Христо Терзийски. \r\n\r\n Психиатрична експертиза ще доказва дали двамата не страдат от някакви заболявания предвид жестокостта на извършените престъпления. \r\n \n\t\t\t\t\t\t", "date": "2019.08.30", "title": "Нови разкрития за извършителите на двойното убийство край Негован\r\n"}
{"url": "http://www.bnews.bg/article/263133-dvama_mazhe_se_udaviha_kray_sinemorets_dokato_spasyavat_dete", "text": "\n Двама мъже се удавиха на неохраняем плаж \"Липите\" край Синеморец, разказа  Емануил Найденов пред OFFNEWS, който е станал очевидец на трагедията. \r\n\r\n Тялото на единия мъж е извадено от други плажуващи, а на другия - с лодка, добави Найденов.  \r\n\r\n Сигнал за две давещи се деца е подаден около 12 часа днес в Районно управление - Царево. На помощ са влезли двама мъже, които успели да извадят едното дете, информира ОДМВР в Бургас. Мъжете са влезли да спасяват децата, но са повлечени от мъртвото вълнение, след като спасили първото и се върнали да търсят второто дете. \r\n\r\n Според читателя ни мъжете са били част от голяма компания, вероятно на ол инклузив почивка, защото са имали гривни за консумация на ръцете.  \r\n\r\n Спасителните действия продължават, издирва се второто дете, информира МВР-Бургас.  \r\n \n\t\t\t\t\t\t", "date": "2019.08.30", "title": "Двама мъже се удавиха край Синеморец, докато спасяват дете\r\n"}
{"url": "http://www.bnews.bg/article/263128-geyove_i_lesbiyki_se_izgavriha_s_vasil_levski", "text": "\n Жестока с гавра с Васил Левски спретнаха гейове и лесбийки. Според източници от тези джендър среди идеята била подхвърлена от Джамбазки, който бил много щастлив от тази форма на патриотизъм. Така наречените джендъри не се посвенили да се изгаврят с най-чистия образ в нашата история, а именно с този на Апостола на свободата- Васил Левски. Всичко е много добре премислено и целта е именно гавра със светинята, както и демонстрация на пошлостта и безсилието на държавата . Криворазбраната толерантност явно ще ни понася все по-често плодовете на джендър идеологията, които се разпростират като жестока чума сред обществото ни! \r\n \n\t\t\t\t\t\t", "date": "2019.08.30", "title": "Гейове и лесбийки се изгавриха с Васил Левски!"}
{"url": "http://www.bnews.bg/article/263126-za_20_godini_tokat_e_skochil_nad_120_pati_hranite_sa_poskapnali_50_pati_a_zaplatite_edva_4", "text": "\n ХРАНИТЕ У НАС СА ПОСКЪПНАЛИ 50 ПЪТИ ЗА ПОСЛЕДНИТЕ ДВАДЕСЕТ ГОДИНИ, А ЦЕНИТЕ НА ТОКА, ПАРНОТО И ЗДРАВНИТЕ УСЛУГИ СА СКОЧИЛИ 120-130 ПЪТИ. \r\nТова показват данните на националната статистика към декември миналата година в сравнение с декември 1995 г. В същото време средната работна заплата от 2000 г. насам (от когато са наличните данни) се е увеличила едва 4 пъти до около 10 500 лв. годишно, проучи „365 Новини„. \r\n\r\n Заради дефлацията, в която се намира българската икономика през последните две години обаче, скокът в цените на храните и безалкохолните напитки дори е леко притъпен. Най-високата инфлация с натрупване към декември е регистрирана през 2013 г., когато индексът на потребителските цени е стигнал близо 5500. \r\nПо-конкретно към декември миналата година цената на хляба се е повишила близо 64 пъти (с 6400%) за последните 20 години. \r\nЗа месото се отчита доста по-скромен скок – едва 36 пъти. Почти същият е процентът и за рибата. За мляко и сирене обаче сега плащаме близо 45 пъти по-скъпо (4460%), отколкото сме давали през 1995 г. \r\n\r\n Скокът в цените на плодовете и зеленчуците за 20-годишния период е 53-54 пъти. Доста по-скромен ръст според данните на статистиката има в цените на облеклото и обувките. За същия период те са се увеличили малко над 25 пъти. За олио и масло вече плащаме 51-52 пъти повече, а за кафе и чай – 27 пъти. Захарта и другите сладки изкушения ни излизат 44 пъти по-солено. \r\n\r\n Днес ходенето по кръчми и барове вече ни коства 75-76 пъти повече в сравнение с края на 1995 година. Със 7500% са поскъпнали и хотелите. \r\nЗа алкохолните напитки и цигарите се отчита ръст на цените в рамките на 140 пъти, като тук трябва да се имат предвид нарастващите акцизи след влизането ни в Европейския съюз, който има изисквания за минимални нива на ставките. Те са доста по-високи в сравнение с прилаганите преди членството ни. \r\nТройно по-висока в сравнение с тази при храните е инфлацията на разходите по жилищата, включително комуналните услуги. За същите 20 г. поскъпването на тази група е малко над 12 000%, или 120 пъти. \r\n\r\n Тук се включват действителните наеми за жилищата, плащани от наемателите. Те са скочили 113 пъти спрямо декември 1995 г. В същата група попадат и водоснабдителните услуги, чиито цени по данни на НСИ са се увеличили 170 пъти. Още по-голямо е поскъпването при отвеждането и пречистването на водата – близо 190 пъти. \r\n\r\n За ел. енергията изчислената от НСИ инфлация е над 13 100% (131 пъти), а за тези на парното – близо 13 500 на сто (135 пъти). Хората, които се греят с течни горива, плащат 137 пъти по-скъпо за тях в сравнение с 1995 година. 118 пъти пък са се вдигнали цените на твърдите горива като въглища и дърва.Доста сериозно са скочили и услугите по сметосъбирането които влизат в същата група – близо 190 пъти. \r\n\r\n За услугите в сектора на здравеопазването се отчита инфлация от 7500% за 20-годишния период. Най-голямо увеличение е регистрирано при лекарските услуги – с 14 300% (143 пъти), следвани от болничните услуги – 125 пъти, като от 2011 г. цените на последните не са се променяли. \r\n\r\n При транспортните услуги увеличението на цените е с 6600% (66 пъти). Малко по-висок е процентът за скока на цените на горивата и смазочните материали, що се касае до личните автомобили. Пътнотранспортната застраховка обаче се е вдигнала 176 пъти. \r\n\r\n Сериозна инфлация – над 143 пъти, НСИ показва и за образователните услуги, като най-много е поскъпнало висшето – 175 пъти. \r\n  \r\n \n\t\t\t\t\t\t", "date": "2019.08.30", "title": "За 20 години: Токът е скочил над 120 пъти, храните са поскъпнали 50 пъти, а заплатите едва 4! "}
{"url": "http://www.bnews.bg/article/263130-oshte_zhertvi_na_ubiytsite_ot_negovan", "text": "\n Полицията проверява дали няма още хора, които да са станали жертва на извършителите на двойното убийство на възрастно семейство от София. Останките на мъжа и жената бяха намерени в бидони във водоем край Негован. Подробности за престъплението и задържаните даде в ефира на „Здравей, България” заместник-шефът на Главна дирекция Националната полиция ст. ком. Николай Хаджиев. \r\n\r\n Семейството беше убито с изстрели в главата. След това направилите пълни самопризнания Пламен Шляпашки и Георги Нанчев разчленили труповете в банята на жилището им на столичния булевард „Витоша”, натъпкали частите в бидони и ги изхвърлили край Негован. Кучето им пък откарали и пуснали в района на Околовръстното шосе в София. \r\n\r\n На разследващите са били необходими около 10 дни, за да разплетат случая. По него работили около 70 служители на МВР след получаването на сигнала за откриването на останките на 17 август. \r\n\r\n Няколко дни по-късно вече имало заподозрени и започнало тяхното наблюдение. То продължило шест дни преди ареста. През това време Шляпашки и Нанчев водели абсолютно нормален начин на живот – работели и се прибирали при семействата си. Двамата имат и деца, каза ст. ком. Николай Хаджиев. Междувременно полицията прави изключителен по обем анализ на данни за невзети пенсии и имотни сделки. \r\n\r\n В крайна сметка е доказано, че жестокото престъпление е извършено за пари. Убийците мислели, че жертвите държат в апартамента си парите от продажбата на жилище в кв. „Гоце Делчев”. Сделката била изповядана миналата година и получената от възрастните хора сума не бил малка, поясни зам.-шефът на полицията. Оказало се обаче, че парите не са в жилището, в което застреляните живеели. Затова арестуваните отмъкнали оттам само вещи на обща стойност 4000 – 5000 лева. \r\n \n\t\t\t\t\t\t", "date": "2019.08.30", "title": "Още жертви на убийците от Негован?"}
