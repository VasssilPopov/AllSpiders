{"url": "http://www.bnews.bg/article/261325-na_66_godini_pochina_nikola_dinev", "text": "\n На 66-годишна възраст почина Никола Динев, двукратен световен и 5-кратен европейски шампион в класическата борба. \r\n\r\n Той бе носител на още 4 медала от големи първенства в категория тежка, както и на златния пояс \"Никола Петров\" за 1977 г. БФ Борба изказва съболезнования на близките и семейството му. \r\n\r\n Датата и мястото на поклонението ще бъдат обявени допълнително. \r\n\r\n Поклон пред паметта му! \r\n \n\t\t\t\t\t\t", "date": "2019.06.01", "title": "На 66 години почина Никола Динев"}
{"url": "http://www.bnews.bg/article/261320-radan_kanev_nyama_pravo_da_e_evrodeputat", "text": "\n Социологът Михаил Мирчев съобщава за измама от страна на ЦИК във връзка с избирането на Радан Кънев за евродепутат. В профила си във фейсбук Мирчев споделя свое проучване, според което от \"Демократична България\" не са събрали 6,06% на изборите, а само 5,879% и нямат право да изпращат представител в Брюксел, защото не им достигат гласове. Той нарича това манипулация на ЦИК. \r\n\r\n \r\n\r\n   \r\n\r\n Току що проверих една ИЗМАМА от ЦИК. \"Демокр. Б-я\" нямат обявените 6.06%. Имат едва 5.879%. Не им стига за 1 депутат. Не им стигат 58 гласа. Бариерата е 5.882%. Не им стигат минималните 0.003%. Мъничко е. Но те са под бариерата. Мандатът им е фалшиво даден от ЦИК...  \r\n\r\n Как е направено от ЦИК? В нарушение на чл. 278 (2) т. 9 от ИК. И в разрез със Методическото Указание на самата ЦИК. Там е императивно записано, че вотът \"не подкрепям никого\" е вот, и той е ДЕЙСТВИТЕЛЕН вот. \r\n\r\n Значи, той е в 100% от които се вадят %-те на партиите. Точно тук ЦИК лъже и ни прави на разсеяни глупаци. Те махат тези 3% от истинските 100% и после от другите фалшиви 100% вадят %-те на партиите... \r\n\r\n Това е манипулацията... Става дума за игра с едни 61.029 гласа, които са маркирали вот \"не подкрепям никого\"\", завършва поста си Мирчев. \r\n \n\t\t\t\t\t\t", "date": "2019.06.01", "title": "Радан Кънев няма право да е евродепутат"}
{"url": "http://www.bnews.bg/article/261319-60_000_lv_iskal_kmetat_na_rayon_severen_ot_stroitelen_predpriemach", "text": "\n Кметът на район \"Северен\" Ральо Ралев е изнудвал месеци наред строителен предприемач, който щял да изгражда 4-5-етажен блок за сумата от 60 000 лв. срещу даване на разрешение за строеж. Това стана ясно от думите на зам.- главния прокурор Иван Гешев, цитиран от „24 часа”. \r\n\r\n Самият документ не се издава от кмета, а от главния архитект на общината. Кметът прибрал документите на предприемача при себе си в края на миналата година и оттогава започнали неволите на строителя. Той изпращал различни хора в кметството, които се срещали с подчинени на Ралев и всеки път се чувала цифрата 60 000 лв. В началото на януари предприемачът подал сигнал до премиера Бойко Борисов в Министерския съвет. Оттам жалбата била препратена в КПКОНПИ, а оттам в специализираната прокуратура. \r\n\r\n След многобройните разговори и мотаене станала връзка между строителния предприемач и много близък приятел на Ралев - бизнесмен с кабелна телевизия в Карлово и бизнес в Пловдив, който изиграл ролята на посредник. Той уверил, че ще се свърши работата, тоест получаването на разрешителното, като самият посредник, който също е задържан и обвинен, бил известен с това, че всички кметове на Пловдив ходели на почивка в неговата къща в Гърция. \r\n\r\n Предаването на парите станало в четвъртък в колата на посредника, като часове наред той карал из града, гледал дали не го дебнат, дори казал на предприемача, че ще се наложи да обикалят всички чейндж бюра из града. Това било с цел да се сменят парите, ако са белязани, но в края на краищата от дългите обиколки се уморили и до смяна не се стигнало. Утре пред Специализирания съд ще се изправят кметът Ральо Ралев и посредникът. \r\n \n\t\t\t\t\t\t", "date": "2019.06.01", "title": "60 000 лв. искал кметът на район \"Северен\" от строителен предприемач"}
{"url": "http://www.bnews.bg/article/261322-grigor_dimitrov_ne_uspya_da_obarne_vavrinka", "text": "\n Григор Димитров се бори мъжки, но не успя да стигне до обрат срещу Стан Вавринка. 34-годишният швейцарец спечели с 3:0 сета (7:6, 7:6, 7:6) мача от третия кръг на \"Ролан Гарос\". \r\n\r\n Срещата се доигра днес, след като вчера беше прекратена при резултат 2:0 сета в полза на Вавринка заради настъпилия мрак. \r\n\r\n На осминафиналите швейцарецът ще се изправи срещу Стефанос Циципас. \r\n\r\n Очаквайте подробности! \r\n \n\t\t\t\t\t\t", "date": "2019.06.01", "title": "Григор Димитров не успя да обърне Вавринка"}
{"url": "http://www.bnews.bg/article/261323-19_raneni_pri_vzrivove_v_zavod_za_trotil_v_rusiya", "text": "\n Взривове iизбухнаха в завод за производството на екплозиви в град Дзержинск в централна Русия. Пострадали са 19 души, предаде ТАСС. \r\n\r\n Частично е разрушена онази част от сградата, в която са станали експлозиите. \r\n\r\n След взривовете, станали по време на технологичен процес в цех за производството на тротил, е избухнал пожар, обхванал площ от 100 квадратни метра. \r\n\r\n \r\nПерсоналът е бил евакуиран бързо. \r\n \n\t\t\t\t\t\t", "date": "2019.06.01", "title": "19 ранени при взривове в завод за тротил в Русия"}
{"url": "http://www.bnews.bg/article/261324-petima_germantsi_byaha_raneni_pri_razmiritsi_v_bezhanski_lager", "text": "\n Петима германски полицаи пострадаха при безредици в център за бежанци в провинция Бавария, заявиха днес органите на реда, цитирани от ТАСС и БТА. \r\n\r\n Четирима от ранените са приети в болница. Полицаите били извикани снощи в бежанския център заради хулигански действия на някои от обитателите. Тълпа от около 30 човека започнала да обижда служителите на реда, стигнало се до юмручни удари, полицаите дори били замеряни с велосипеди. \r\n\r\n Служителите на реда били принудени да използват газови патрони, за да усмирят особено агресивните участници в сблъсъците. На входа на бежанския център били издигнати барикади от полицията. Обстановката се успокоила след пристигането на полицейски подкрепления. Задържани били шестима мигранти от Нигерия. \r\n \n\t\t\t\t\t\t", "date": "2019.06.01", "title": "Петима германци бяха ранени при размирици в бежански лагер"}
{"url": "http://www.bnews.bg/article/261326-tsik_otricha_da_ima_greshka_pri_razpredelenieto_na_mandatite", "text": "\n ЦИК отрече да има грешка при разпределението на мандатите на европейските избори, съобщава \"24 часа\". \r\n\r\n Говорителят на Комисията Александър Андреев обясни, че съгласно методиката при определянето на мандатите на партиите и коалициите гласовете \"Не подкрепям никого\" се изваждат, защото те са недействителнипо отношение на избора, тъй като не подкрепят нито една листа или независим кандидат. Думите му са по повод твърденията на социолога Михаил Мирчев, че ЦИК е излъгала като е дала мандат на \"Демократична България\". \r\n\r\n \"Няма как незаконосъобразно да сме дали мандат. Изчислението на мандатите е качено на сайта на ЦИК и там са всички стъпки\", категоричен бе Андреев. Той припомни, че през 2016 г., когато е въведено задължителното гласуване, е била предвидена и опцията \"Не подкрепям никого\". \r\n\r\n Сами по себе си тези гласове са действителни, защото са подадени според изискванията, но те са недействителни при определянето на мандатите, тъй като в тях няма посочена воля за подкрепа на кандидатстка листа, заяви Андреев, допълвайки, че методиката на разпределение на мандатите е приложена напълно правилно и е съгласно разпоредбите на Изборния кодекс. \r\n \n\t\t\t\t\t\t", "date": "2019.06.01", "title": "ЦИК отрича да има грешка при разпределението на мандатите"}
{"url": "http://www.bnews.bg/article/261321-advokat_napisa_pesen_na_dicho_i_tedi_katsarova_video", "text": "\n \r\n\r\n Песента се казва \"ИЗГУБЕНИ НАМЕРЕНИ\" и се появи на бял свят с клип през изминалата седмица, като доста смело набира популярност. \r\nАвтор на музиката е китаристът Петър Рангелов, който участва в бенда на предаването \"Гласът на България\". Юристът от Пловдив пише стихове от дете, като първата му изява в този тип творчество излиза на открито през 2011 година, когато с още 5 човека печелят конкурса \"Стани известен\" по BGRADIO написвайки текста към песента на група D2, носеща името \"В съня\" и станала саундтрак на българския филм \"LOVE.net\".  \r\n\r\n Близо 19 години приятелство свързва Кристиан Гьошев и бившия вокал на D2 - Дичо. Още от ученик днешния адвокат е фен на бандата и през 2001 година се срещат за първи път в Пловдив, когато се завързва дългото им другарство. Покрай Дичо Крис се запознава и с Теди Кацарова, която го моли да пробва да напише текст по мелодията изсвирена от Пепи Рангелов и така днешния проект \"Изгубени намерени\" се ражда. Гьошев издава, че има написан още един текст за песен на Дичо, отново по музика на Петър Рангелов, като очаква съвсем скоро да се снима клип към нея, тъй като парчето е лятно, а песента отлежава готова от няколко години. Песента \"ИЗГУБЕНИ НАМЕРЕНИ\" може да видите и чуете тук: \r\nhttps://youtu.be/6GB4nWMatVo \r\n\r\n \r\n\r\n   \r\n \n\t\t\t\t\t\t", "date": "2019.06.01", "title": "Адвокат написа песен на Дичо и Теди Кацарова(ВИДЕО)"}
{"url": "http://www.bnews.bg/article/261318-raneni_sled_trus_s_magnitud_5_3_v_albaniya", "text": "\n Албанските власти съобщиха, че земетресение с магнитуд 5,3 е разтърсило селски райони югоизточно от столицата Тирана, повреждайки някои къщи, предаде Асошиейтед прес. \r\n\r\n Според местни медии двама души са ранени. Министерството на отбраната съобщи, че има най-малкото пет пострадали къщи, но не потвърди информацията за ранените.  \r\n\r\n Трусът е бил усетен в 6:26 ч. местно време в района около град Корча, на 180 км югоизточно от Тирана.  \r\n\r\n Първоначалният трус е бил последван от серия земетресения, предава Танюг. Ранени са петима души, след като една къща се срути, съобщава министерството на отбраната.   \r\n\r\n За два часа са били регистрирани шест земетресения. Епицентърът на първия трус е на 15 км югоизточно от град Корча, на дълбочина 14 км.  \r\n\r\n След седем минути е последвало друго земетресение на дълбочина 18 км в област, която граничи с Гърция и Северна Македония. Следващите трусове били с по-ниска интензивност. \r\n \n\t\t\t\t\t\t", "date": "2019.06.01", "title": "Ранени след трус с магнитуд 5,3 в Албания"}
{"url": "http://www.bnews.bg/article/261317-administratsiyata_na_tramp_pokani_ukrainskiya_prezident_na_vizita", "text": "\n Новият президент на Украйна Володимир Зеленски е получил официална покана за визита във Вашингтон, предаде БТА. Поканата идва от американския президент Доналд Тръмп. Все още не е ясно кога Зеленски ще посети САЩ. Според неофициални данни, срещата ще е между август и септември тази година. \r\n\r\n Зеленски благодари за поканата, която бе отправена, докато закона за засилване на поддръжката за Украйна, представен в Камарата на представителите на американския Конгрес. \r\n\r\n Администрацията на президента Тръмп съобщи, че  този проект е важна част от стратегическото партньорство между двете държави. Чрез него се предвижда  да се засили отбранителната способност на бившата съветска република. \r\n\r\n Украински медии съобщиха, че една от темите, които двамата президенти ще обсъждат се отнася до уреждането на конфликта в Донбас. Също така ще разговарят за бизнес проекти. Основната дискусия обаче ще се съсредоточи върху въоръжаването на Украйна, увеличаване на отбранителната способност, както и противодействие на евентуални кибератаки. \r\n \n\t\t\t\t\t\t", "date": "2019.06.01", "title": "Администрацията на Тръмп покани украинския президент на визита"}
{"url": "http://www.bnews.bg/article/261316-pogrom_v_zmeyovo_40_sm_led_pokri_seloto", "text": "\n Снощната буря и градушка нанесоха огромни щети в старозагорското село Змейово. Продукцията е унищожена, има паднали дървета. \r\n\r\n Около 17 ч. вчера селото и Балканът буквално побелели, като ледената покривка е около 40 см. \r\n\r\n Макар парчетата да не са били големи, огромното им количество прави разтопяването изключително бавен процес. \r\n\r\n Цялата незакрита земеделска продукция е унищожена. Има и повредени парници \r\n\r\n В горния край на селото бетонна плоскост се откърти от ограда и се наложи кметът Стоян Трифонов да разчисти със собствена техника. \r\n\r\n Стопаните говорят за продукцията си в минало време, малцина са застрахованите. \r\n\r\n Единствената добра новина е, че няма пострадали хора. \r\n \n\t\t\t\t\t\t", "date": "2019.06.01", "title": "Погром в Змейово: 40 см лед покри селото"}
{"url": "http://www.bnews.bg/article/261311-parvite_evropeytsi_ot_balkanite_sa_bili_hora_kato_nas", "text": "\n Първата европейска цивилизация е на Балканите, като хората от това време са били умни колкото нас и са показали изключителна находчивост. Това коментира в студиото на „Тази събота” археологът проф. Васил Николов, който ръководи обекта в „Слатина”, където през седмицата беше открит скелет на над 7000 години. \r\n\r\n По думите му антрополог ще се произнесе за останките, но първите данни са, че става дума за жена, починала на 30-40 години. \r\n\r\n „Това са хора като нас, без съмнение трябва да знаем, че са умни колкото сме и ние, само че имаме повече информация, натрупана през хилядолетията. Живеели са в съгласие с природата, използвали са природните ресурси много рационално”, подчерта проф. Николов. \r\n \n\t\t\t\t\t\t", "date": "2019.06.01", "title": "Първите европейци от Балканите са били хора като нас"}
{"url": "http://www.bnews.bg/article/261307-silni_buri_do_sredata_na_yuni", "text": "\n Ще остане с условия за бури, валежи и градушки и през следващите две седмици. \r\nДъждовете ще бъдат предимно в часовете следобед и привечер. През новата седмица дневните температури ще се повишат. В дните между 10 и 15 юни ще бъде горещо, със стойности следобед около 30 градуса. \r\n\r\n И днес ще има условия за краткотрайни валежи и гръмотевични бури, но ще бъдат на по-малко места и като цяло по-слаби от вчерашните. \r\n\r\n Максималните температури ще се повишат. В повечето райони ще бъдат между 22 и 27 градуса. \r\n \n\t\t\t\t\t\t", "date": "2019.06.01", "title": "Силни бури до средата на юни"}
{"url": "http://www.bnews.bg/article/261312-plovdiv_i_stara_zagora_se_vazstanovyavat_sled_obilniya_dazhd_i_gradushka", "text": "\n Пловдив и Стара Загора се възстановяват от обилния дъжд и градушка, които наводниха за кратко двата града и околни села в петък следобед. За кратко възлови улици в двата града се превърнаха в реки. В Пловдив бяха наводнени приземните етажи на две болници, сред които и онкологията. \r\n\r\n Над 100 сигнала са подадени на пожарната на Пловдив за последното денонощие. В петък две болници се наводниха, много магазини също бяха наводнени. \r\n\r\n Десетки автомобили бяха блокирани по улиците на културната столица. Най-засегнат е бул. \"Освобождение\", където част от настилката беше отнесена. \r\n\r\n Районният кмет Костадин Димитров обясни, че след обилния валеж вчера е имало изпускане на колектор. \"Имайте предвид, че под самата улица има 3-метров колектор, който върви под целия път. Поради създалото се налягане имаме нарушение на пътната настилка. Успяхме да контролираме движението\", каза той. \r\n\r\n Няколко закъсали автомобила вече са освободени от водната прегръдка и улицата е измита. Очаква се днес да пристигнат служители на ВиК и да продължат работа. \r\n\r\n Към 23 часа в петък вечерта са възстановени всички наводнени сгради в Стара Загора. Това заяви Гергана Микова, областен управител на Стара Загора пред Нова телевизия. \r\n\r\n \"Две от училищата бяха наводнени. Изпомпана е водата и са отводнени. Бедствена ситуация няма никъде. Екипите продължават да работят\", каза Микова. \r\n\r\n \"Ситуацията вече е нормализирана, до толкова, до колкото нямаме затворени пътни артерии. Вятърът беше сериозен и това причини най-големите щети, които все още могат да се видят\", каза областният управител. \r\n\r\n Към момента нещата вече са нормализирани. Служителите от чистотата са работили цяла нощ и продължават на сутринта. \r\n\r\n \"Засега данните сочат, че най-сериозно е положението в селата Змейово и Хрищени. Там количеството паднала градушка е най-сериозно. Все още не е приключил огледа на месата там. Контактна мрежа на влаковете към настоящия момент е възстановена\", коментира Микова. \r\n \n\t\t\t\t\t\t", "date": "2019.06.01", "title": "Пловдив и Стара Загора се възстановяват след обилния дъжд и градушка"}
{"url": "http://www.bnews.bg/article/261314-kakvo_e_sastoyanieto_na_postradalite_detsa_v_silistra", "text": "\n Три деца на възраст 6 години пострадаха при демонстрационно взривяване на светлинно-звукова граната в Силистра  петък. Събитието трябвало да е демонстрация на полицията по залавяне на престъпник под надслов – „Ваканция, здравей! Да играем безопасно”. На стадиона в града е имало около 300 деца. При хвърляне на светлинно-звукова граната, осколка ранява трите деца. Те са били на около 50 метра от взрива. \r\n\r\n „Двете момчета се чувстват добре. Веднага са изписани от болницата, след като са били прегледани. Момиченцето все още е в болница. То е с 8% изгаряния. Това, което знаем е, че детето е в стабилно състояние”. Това коментира за „Събуди се” зам.-кметът на Силистра Денка Михайлова. \r\n\r\n „Нашето участие в събитието започва и свършва дотам, до колокото в община Силистра се получи писмо да бъдем партньори с цел осигуряване на награди на децата”, посочи още тя. \r\n\r\n „Оказваме пълно съдействие както на детската градина, така и на родителите на децата. Всички дечица са били успокоени, психолог е разговарял с тях”, допълни Михайлова. \r\n\r\n „За инцидента е образувано досъдебно производство. Наблюдаваща прокуратура е силистранската районна прокуратура. Ще бъдат назначени медицински експертизи, за да се установи какви са уврежданията на децата. Разследването  е в самото начало. Предстоят и разпити на много лица. Разследването ще приключи тогава, когато всичко се изясни”, коментира зам.- окръжният прокурор на Силистра Ивелин Чафаланов. \r\n\r\n „Ще бъде изследвано и дали е била дефектна гранатата, защото това е в основата на инцидента”, посочи още той. \r\n \n\t\t\t\t\t\t", "date": "2019.06.01", "title": "Какво е състоянието на пострадалите деца в Силистра?"}
{"url": "http://www.bnews.bg/article/261308-puskat_vlaka_ot_plovdiv_do_odrin", "text": "\n Днес от Града на тепетата за първи път ще потегли влак по маршрут от Пловдив за Одрин. \r\n\r\n От началната си спирка влакът ще заминава в 8:40 ч. и ще пристига в Одрин в 12:18 ч. В обратно направление ще тръгва от Одрин в 17 ч. и ще пристига в Пловдив в 21:15 ч. \r\n\r\n \r\n\r\n   \r\n \n\t\t\t\t\t\t", "date": "2019.06.01", "title": "Пускат влака от Пловдив до Одрин"}
{"url": "http://www.bnews.bg/article/261313-bivshata_na_slavi_s_zhestok_proval_v_zheneni_ot_prav_pogled", "text": "\n Магдалена Ангелова, която продължава да е по-известна като голямата любов на Слави Трифонов, отколкото с работата си като психолог, се превърна в трън в очите на зрителите, пише Hotnews.bg. \r\n\r\n Тя трябваше да дава съвети на двойките, решили да се бракуват на сляпо в предаването „Женени от пръв поглед”, но не успя да помогне на смелчаците.  \r\n  \r\n \n\t\t\t\t\t\t", "date": "2019.06.01", "title": "Бившата на Слави с жесток провал в \"Женени от пръв поглед\""}
{"url": "http://www.bnews.bg/article/261309-12_dushi_zaginaha_pri_strelba_v_amerikanski_kurorten_grad", "text": "\n Властите в американския щат Вирджиния съобщават, че 12 души са загинали, а четирима други са ранени при престрелката в сграда на градските власти в град Вирджиния бийч. От полицията заявиха, че заподозреният е действал сам. По думите на властите той е стрелял „безразборно“, предава БГНЕС. \r\n\r\n На пресконференция началникът на полицията в града Джим Сървера заяви: „Знаем, че малко след 4 следобед заподозреният е влязъл в сграда номер 2. Той е бил дългогодишен служител и мигновено е открил стрелба“. \r\n\r\n Сърверa обясни, че мъжът е носил оръжие 45-и калибър, а пълнителите, които е ползвал, са съдържали повече муниции от обичайното. \r\n\r\n Самоличността на нападателя вече е установена. Той е бил убит при престрелка с полицията. Към момента няма информация за състоянието на пострадалите. Сред ранените има един полицай, но животът му е бил спасен от бронираната жилетка. \r\n\r\n Престрелката в комплекса, в който има около 25 сгради, се е случила в петък следобед местно време. \r\n\r\n Първоначалната информация беше за множество ранени при инцидента. Съобщаваше се също, че стрелецът е бил задържан. \r\n\r\n Губернаторът на американския щат Вирджиния Ралф Нортъм пристигна в града. Той определи случилото се като ужасен ден: „Това е просто ужасен ден и мислите ни са с жертвите и техните семейства. Работим заедно със силите на реда и служителите в болниците, за да гарантираме, че сме се погрижили за всички.“ \r\n\r\n В Twitter певецът и продуцент Фарел Уилямс, който е родом от Вирджиния бийч, написа, че се моли за града, загиналите и близките им. \r\n\r\n В района живее голяма българска общност. За БНР от българското посолство във Вашингтон заявиха, че за сега няма данни за пострадали български граждани.  \r\n \n\t\t\t\t\t\t", "date": "2019.06.01", "title": "12 души загинаха при стрелба в американски курортен град"}
{"url": "http://www.bnews.bg/article/261315-lazha_gey_filmche_s_dvoynik_na_mitaka_ot_sofiya_den_i_nosht_vzrivi_neta_vizhte_koy_vsashtnost_e_v_glavnata_rolya_video_18", "text": "\n В клип, който се разпространява в мрежата със скоростта на светлината, един от участниците поразително прилича на Кристиян, но всъщност това е актьорът Виктор Ром, който е световна звезда във порно индустрията и по-точно в гей продукциите. Нецензурирани кадри от клипа можете да видите  \r\n\r\n Пред BLife  Митака сподели, че е изгледал въпросният клип, но въпреки приликата се вижда, че не е той участва в него. „Всеки може да изгледа клипа и да се увери лично, стига да има здрави нерви”, казва здравенякът. \r\n \n\t\t\t\t\t\t", "date": "2019.06.01", "title": "ЛЪЖА! Гей филмче с ДВОЙНИК на Митака от “София ден и нощ“ взриви нета! Вижте кой всъщност е в главната роля! (ВИДЕО 18+)"}
{"url": "http://www.bnews.bg/article/261310-otpadat_ogranicheniyata_za_rabota_na_balgari_v_shveytsariya", "text": "\n От днес отпадат ограниченията за работа на граждани на България в Швейцария. Сънародниците ни ще могат да пребивават свободно в страната при условие, че имат работно място. Това стана възможно, след като правителството на Швейцария прие на 15 май решение за отмяна на квотите за пребиваване на граждани от България и Румъния. С него се променя регламентът за изпълнението на Споразумението за свободно движение на хора между Швейцария и ЕС, съобщиха от МТСП. Протоколът към документа предвиждаше преходен период от максимум 10 години за гражданите от България и Румъния, който изтича на 31 май 2019 г. По последни данни на миграционните служби към края на март тази година в страната пребивават около 11 400 български граждани. \r\n\r\n От 1 юни българските граждани няма да се нуждаят от разрешение, за да започнат работа в Швейцария (Arbeitsbewilligung/work permit). При заетост с продължителност до 3 месеца сънародниците ни не трябва да кандидатстват за получаване на разрешение за пребиваване. Необходимо е обаче да бъдат регистрирани от своя работодател по електронен път. \r\n\r\n При започване на работа за повече от 3 месеца в една календарна година работникът/служителят следва да получи разрешение за пребиваване срещу представяне на своя трудов договор. Документът е валиден за цялата територия на Швейцария и дава право на смяна на професията или работното място. За да го получат, българските граждани следва да направят адресна регистрация в общината по местоживеене и да заявят получаване на разрешение за пребиваване. За целта следва да представят лични документи (лична карта или паспорт) и писмен трудов договор с работодател. Това трябва да се случи до 14 дни след пристигането в Швейцария и преди заемането на работното място. \r\n\r\n Разрешенията са два вида: за краткосрочно пребиваване (категория „L“ при договори за работа между 3 месеца и една година (364 дни) и за продължително пребиваване (категория „В“ при представяне на договор за работа за срок по-дълъг от година или при безсрочен договор), което е валидно до 5 години. \r\n\r\n Командированите работници могат да пребивават в Швейцария до 90 дни за една календарна година без разрешение за пребиваване. Въпреки това имат задължението за регистрация. При командироване за повече от 90 дни важат други правила, които са определени извън рамките на Споразумението с ЕС за свободно движение. \r\n\r\n Българските граждани, които искат да работят в Швейцария като самостоятелно заети, е необходимо до 14 дни след пристигането си в страната да направят адресна регистрация в общината по местоживеене и да заявят получаване на разрешение за пребиваване за извършване на самостоятелна дейност в компетентните служби по въпросите на заетостта и трудовата миграция в съответния кантон. За целта следва да носят лични документи (лична карта или паспорт) и да могат да докажат пред тези служби, че ефективно ще упражняват самостоятелна заетост в Швейцария (например доказателства за наличие на начален капитал, регистрация в търговския регистър и др.). Самостоятелна заетост се осъществява само след получаване на разрешение, което е с 5-годишна валидност.  \r\n \n\t\t\t\t\t\t", "date": "2019.06.01", "title": "Отпадат ограниченията за работа на българи в Швейцария"}
