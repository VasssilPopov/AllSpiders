{"url": "http://www.bnews.bg/article/255227-kak_da_natriem_nosa_na_bivshata_ili_bivshiya_predlaga_britanski_zoopark", "text": "\n Ако се чудите как да \"натриете носа\" на разлюбени партньори по случай празника Свети Валентин, можете да кръстите хлебарка на тяхно име, пише в. \"Дейли стар\". \r\n  \r\nНетрадиционното предложение идва от британска зоологическа градина и е поместено на сайта ѝ. \r\n  \r\nКръщавайки насекомо на бивша половинка, разочарованите от любовта индивиди не само ще могат да си отмъстят, но и ще подпомогнат проекти на зоопарка Център за опазване \"Хенсли\". \r\n  \r\nКръщаването на хлебарка на името на бивш партньор струва скромните 1,5 лири. \r\n  \r\nОт зоопарка се въздържат да предлагат хлебарките си за осиновяване, тъй като на мнозина подобен акт може да се стори неприемлив. Поради тази причина от зоопарка са решили, че кръщаването с благотворителна цел е по-добра алтернатива. \r\n \n\t\t\t\t\t\t", "date": "2019.01.16", "title": "Как да натрием носа на бившата или бившия, предлага британски зоопарк"}
{"url": "http://www.bnews.bg/article/255230-dps_leko_nazad_ot_novata_koalitsiya_protiv_ideyata_na_gerb_da_otpadne_opovestyavaneto_na_sotsiologicheski_prouchvaniya", "text": "\n ДПС е против идеята на ГЕРБ да отпадне забраната за оповестяване на социологически проучвания в деня за размисъл и в деня на вота. \r\n\r\n От движението са притеснени, че подобно огласяване на анкети може да обърне резултата преди приключването на изборния ден. \"Докато не се справим с фалшивите новини и с киберсигурността, тази забрана трябва да остане\", аргументира се Хамид. \r\n\r\n \"Кой ще понесе отговорността, ако няколко медии обърнат изборния резултат в 17 ч. следобед в изборния ден\", попита юристът от ДПС. Повод за позицията му са внесените вчера поправки в Изборния кодекс от страна на ГЕРБ и Обединените патриоти да отпаднат социологическите анкети в деня за размисъл и за гласуване. \r\n\r\n Хамид припомни, че тази забрана бе въведена преди години, за да бъдат избегнато манипулиране на общественото мнение по средата на изборния ден. \"Трябва ли да отменим и Закона за движение по пътищата, защото шофьорите карат с превишена скорост? Този аргумент не е толкова състоятелен\", категоричен е Хамид Хамид. \r\n\r\n От БСП също казаха, че не харесват предложението на ГЕРБ и най вероятно няма да го подкрепят. \r\n\r\n При Патриотите отново лъсна разнобой, след като и Валери Симеонов не одобри идеята. Той настоя СЕМ да си върши работата и да налага санкции на нарушителите. Аргументът на вносителите е, че и без това много медии нарушават закона, но не могат да бъдат глобени, защото оповестяват социологическите данни като различни музикални и други класации, съобщи Канал 3. \r\n \n\t\t\t\t\t\t", "date": "2019.01.16", "title": "ДПС леко назад от новата коалиция - против идеята на ГЕРБ да отпадне оповестяването на социологически проучвания "}
{"url": "http://www.bnews.bg/article/255232-bozhana_apostolova_vidyahme_srama_na_plovdiv_ivan_totev_da_varne_parite_na_horata", "text": "\n \r\n\r\n - Пловдив присъстваше само като територия, но не и като култура. Аз не излязох да гледам церемонията на живо. Бях възмутена, че при толкова големи творци, които имаме, целият спектакъл бе поверен на немци. Дори, за жалост, диджеят Шилер беше германец, като че ли ние нямаме добри дисководещи и великолепни режисьори. Едва ли не българите са едни некдърници. и затова местната власт в Пловдив повери всичко на чужденци, а ние да подскачаме отстрани като малоумници. Дори костюмите на кукерите не бяха автентични, а предозирани, дори смешни донякъде. \r\n\r\n \r\n\r\n - Не исках да наболявам душата си на булеварда. Нямах очаквания. Дори участието на децата в мероприятието не беше изпипано. Как е възможно да не вземеш мнението на своя град, да не го попиташ какво ще му е интересно? Събери екип, разговаряй с него, сподели какво искаш да правиш. \r\n\r\n \r\n\r\n - Хареса ми самото светлинно шоу, то беше ефектно. Но не възприех Теодосий Спасов, който ми е личен приятел, да свири от кулата. Той е силно въздействащ в затворена зала. Нямаше го българина творец. \r\n\r\n \r\n\r\n - Това е огромно разхищение. Кметът Иван Тотев да бъде любезен да върне на Пловдив част от парите. \r\n\r\n \r\n\r\n - На сцената видяхме смесица от различни стилове, без послание, без култура, ако щете. \r\n\r\n \r\n\r\n - Не. Това беше срамът на Пловдив. Кое му е грандиозното? \r\n\r\n \r\n\r\n - Не само пловдивските липсваха, а и българските изобщо. \r\n\r\n \r\n\r\n - Нямам намерение някой да ми поверява такова мероприятие, защото не се чувствам професионалист в изграждането на подобни прояви. Въпреки че 30 години съм била директор на профсъюзен дом и много отдавна съм започнала да ползвам естрада, да връзвам звук и текст. Сценарият на събитието от 12 януари беше претоварен, текстът натежа много. Хората премръзнали, а те им рецитират. \r\n\r\n \r\n\r\n - Когато преди време турците правиха подобно събитие, бяха поканили и нашия президент. Беше цялото тяхно правителство там. А при нас дойдоха оплютият от Иван Тотев министър на културата Боил Банов и председателката на Народното събрание Цвета Караянчева. Кметът видя Банов и като един хитрец каза: “Ето го приятеля на Пловдив”. А предишния ден го беше охулил, за да си оправдае собствените несполуки. \r\n\r\n \r\n\r\n - Това, което видях, бяха немците, които го правеха. И българите, които бяха едни сигурни клакьори. Друго нямаше. \r\n\r\n \r\n\r\n - Те много искаха да се изперчат като много знаещи, но уви. Младостта не им дава възможност да покажат умения. Мисля, че кметът трябва да се доверява на талантливи хора, но той не го прави. Тотев махна всички от фондация “Пловдив 2019”, които му наблюдаваха разходите, следяха работата му. Тотев иска около себе си послушни хора, затова освободи сина ми. Манол Пейков. А с него напуснаха няколко безспорни специалисти в знак на несъгласие - д-р Мариана Чолакова, театроведката Пенка Калинкова, журналистката Милена Чакандракова и бизнесменът Любозар Фратев. \r\n\r\n \r\n\r\n - Не. Очаквах на следващия ден след спектакъла да е пълно по улиците на Пловдив с гости. Нищо такова. При една Нощ на галериите, която прави Веселина Сариева, три дни гъмжи от народ. Не можеш да се разминеш. Идват от други градове да се радват на Пловдив. Сега е мъртвило \r\n\r\n \r\n\r\n - Това няма да се случи. За какво да дойдат? Този, който вече е гледал откриващия спектакъл на кулата, сложена насред нищото в разкопания Пловдив, вече се е разочаровал и няма да иска да обикаля като гламав. Така си мисля поне. На самото откриване нямаше повече от 10 000 души, ако и кметът да се бие в гърдите, че били 50 хиляди. Къде ги видя? Пълна самонадеяност! \r\n\r\n Източник: В-к \"24 часа\" \r\n\r\n   \r\n \n\t\t\t\t\t\t", "date": "2019.01.16", "title": "Божана Апостолова: Видяхме срама на Пловдив, Иван Тотев да върне парите на хората!"}
{"url": "http://www.bnews.bg/article/255233-izvanredno_brutalno_ubiystvo_v_sofiya", "text": "\n Млада жена е убита в столичния квартал \"Банишора\". \r\nСигнал за посиняло момиче в тежко състояние е подаден малко след 18:00 ч. на тел. 112. Линейката е пристигнала на място веднага, но близо час спешните медици не са успели да влязат в жилището, тъй като желязната врата е била заключена, съобщиха за Дарик от Спешна помощ. \r\nСлед намеса на екип на пожарната лекарите са влезли в апартамента, където са открили тялото на 25-годишната жена. По първоначална информация тя е била пребита, душена и с множество синини и контузии по тялото.  \r\nВ жилището се е намирал и 23-годишният й приятел, който заявил, че не помни нищо и, че заварил момичето така още сутринта. От МВР съобщиха за Дарик, че вероятно до инцидента се стигнало след скандал между двамата. \r\nПо информация на Спешна помощ момичето е било мъртво от няколко часа. \r\nМъжът казал, че е смесил алкохол и успокоителни и е бил откаран в токсикологията на \"Пирогов\". Все още няма информация кой е подал сигнала на тел. 112, нито какви са мотивите за убийството.  \r\n  \r\n \n\t\t\t\t\t\t", "date": "2019.01.16", "title": "ИЗВЪНРЕДНО! Брутално убийство в София! "}
{"url": "http://www.bnews.bg/article/255228-vizhte_s_kolko_skachat_mesechnite_vnoski_po_ipotechnite_krediti", "text": "\n С между 20 и 40 лева месечно ще се увеличат вноските по новоотпуснатите ипотечни кредити, прогнозира кредитният консултант Тихомир Тошев. Нарастването ще се усети плавно през годината и е на база на настоящата цена на жилищните заеми. Тошев е категоричен, че заради високата ликвидност на банките и конкуренцията на пазара, когато започне ръстът на цените на кредитите, той ще бъде минимален. \r\n\r\n За „Монитор“ експертът уточни, че по-голямото увеличение на вноската с 40 лв. се отнася за ипотека от 200 хил. лв. със срок на погасяване 20 години, в случай на нарастване на лихвата по него с 0,4 процентни пункта. За жилищен заем от 100 бона в лева, покачването на месечния разход ще е само с 20 лева, пресметна той. Тошев допълни, че си струва да се помисли за предоговаряне на условията на ипотечния кредит единствено, когато месечната вноска се увеличи с повече от 50 лв. „Тръгването към предоговаряне трябва да се обмисли много внимателно, защото за него банките искат такса от 100 до 400 лв.“, посъветва финансистът. „По всички отпуснати кредити клиентите трябва да си прочетат внимателно договора за кредит, да видят тяхната лихва за кой пазарен индекс е вързана и да следят движението на този пазарен индекс. \r\n\r\n По изтеглените вече кредити лихвите ще нараснат тогава, когато пазарният индекс, който определя тази лихва, тръгне нагоре“, обясни експертът. По думите му големите ръстове на ипотечното кредитиране крие рискове. Ако хората не си правят разумно сметката, могат да изтеглят ипотечен кредит, който след няколко години да се окаже, че ще бъдат затруднени да обслужват, защото лихвите не са фиксирани, предупреди Тихомир Тошев. Той посъветва потребителите всичките им задължения да бъдат не повече от 30% от месечния им доход. \r\n\r\n Според него банките оценяват добре кредитоспособността на клиентите си. Тошев смята, че лихвите при потребителските кредити ще се запазят на сегашните нива – 5 до 7%. Той очаква кредитният пазар да расте във всички сегменти: „Очаквам ръст между 3 и 5% на броя на ипотечните и между 5 и 8% при потребителските кредити“. Според него ще има задържане на цените на имотите като цяло, което ще е плюс за банковото кредитиране. \r\n  \r\n \n\t\t\t\t\t\t", "date": "2019.01.16", "title": "Вижте с колко скачат месечните вноски по ипотечните кредити!"}
{"url": "http://www.bnews.bg/article/255226-novi_pravila_redyat_klasatsiite_v_detskite_gradini_v_stolitsata", "text": "\n Повече точки за деца, чиито родители работят или учат, и по-малко места за деца с ТЕЛК. Това част от промените, залегнали в новата общинска наредба за прием в столичните детски градини. Наредбата предвижда още постоянният или настоящ адрес в района на детската градина да носи 2, а не както досега една точка при класирането. Друга новост е, че първоначално местата за деца със специални образователни потребности ще бъдат 2, а трето място ще се отпуска на следващ етап на класирането при необходимост. \r\nАко бъде приета, наредбата трябва да заработи на практика от следващия прием. \r\n  \r\nДосега дете, чийто родител работи или учи, получаваше за това една точка при кандидатстване в детска градина. Ако промените в общинската наредба влязат в сила, то вече ще получава две точка. Същата е ситуацията и с децата, които живеят в административния район на желаното детско заведение. Има новости и за братята и сестрите, обясни Мария Минчева, директор на Дирекция \"Образование\" в Столичната община: \r\n  \r\n„Другата промяна е свързана с братчетата и сестричетата, които посещават една и съща детска градина, децата близнаци и породените деца с разлика до 24 месеца. До момента тези критерии като социални. Предложението е те да преминат към общите, за да се даде по-голяма възможност и реално има по-големи шансове братчетата и сестричетата, породените и близнаците да посещават една и съща детска градина“, каза Минчева. \r\n  \r\nА шансовете се увеличават, тъй като по общи критерии се прави класиране на 60 процента от отпуснатите общо места. По критерий „специални образователни потребности“ има промени при отпусканите места: \r\n  \r\n„На първо класиране ще бъдат обявени две места, това е през месец май, а останалото трето място ще се използва в случай на необходимост, тъй като децата със СОП се диагностицират целогодишно и може да се появят по време на учебната година именно такива деца. Затова трябва да имаме един гъвкав механизъм. Децата с хронични заболявания ще бъдат приемани чрез информационната система. Предлаганият брой е редуциран. До момента бяха пет деца, в момента сме го редуцирали на три. Другото, което е разписано, като промяна, е, че ще се приемат деца с хронични заболявания само от 3-годишна възраст нагоре. А останалите деца, които са под 3-годишна възраст, могат да бъдат приемани само с решение на работната група, създадена към дирекция „Образование“, обясни още Минчева, съобщи Дарик. \r\n \n\t\t\t\t\t\t", "date": "2019.01.16", "title": "Нови правила редят класациите в детските градини в столицата"}
{"url": "http://www.bnews.bg/article/255209-nataliya_gurkova_stava_vodeshta", "text": "\n Прясната вдовица Наталия Гуркова реши да бяга от скръбта по починалия си мъж Джордже Михалевич с нова работа. \r\n\r\n Миската обяви в личния си профил в инстаграм, че става водеща на половинчасово предаване, в което ще показва български и световни личности или теми. Ще й помага известният режисьор Стилиян Иванов, автор на редица документални филми. Интересното е, че новото предаване не си търси телевизия, а ще се излъчва в социалните мрежи. \"Новият проект на режисьора Стилиян Иванов и Наталия Гуркова се казва “Те са!” и ще привлича огромната аудитория на YouTube и Facebook. Всяка седмица в 24 минути ще бъде представяна знакова за България и света личност или тема. Утвърдени в своята област хора ще говорят за пътя си към успеха, като това не винаги ще бъдат добере познатите лица от екрана. Предвид интернет средата за разпространение и архивиране на проекта, която предполага дълговременност, а не телевизионна “еднодневка”, \r\n\r\n Наталия и Стилиян ще търсят индивидуалните отговори на вечните въпроси: колко струва успехът, какво е любовта, за какво са ни приятелите, нужен ли е бракът, защо изневеряваме, важна ли е кариерата, цената на славата, страхът от смъртта, значението на парите... за тези, които са постигнали много и имат всичко в очите на другите. Не само това! Някои от изданията на формата ще разглеждат теми, като нашите корени, смисъла на изкуството, бъдещето на хората... “Те са!” е документ на нашето време, който ще се реализира под формата на интервюта в типична за госта среда - работно място, места за забавления и почивка, на борда на самолет или яхта...Изданията ще бъдат субтитрирани на английски език\", написа в профила си в инстаграм Гуркова. Припомняме, че мъжът й бе разстрелян показно в ЮАР, където живееше, но убиецът така и не бе открит. Трагедията в края на миналата година накара миската да се скрие от обществото, но явно вече е готова за нова стъпка в живота си. \r\n  \r\n \n\t\t\t\t\t\t", "date": "2019.01.16", "title": "Наталия Гуркова става водеща"}
{"url": "http://www.bnews.bg/article/255231-kak_se_izdarzha_mamin_vanyo_totev_komandirovanite_politsai_v_plovdiv_spyat_v_hotela_na_mayka_mu", "text": "\n \r\nЧаст от командированите полицаи в Пловдив, които се грижат за сигурността на Европейската столица на културата, спят в хотел „Империал“, който е собственост на майката на кмета Иван Тотев-Роза. За това сигнализираха Фрог нюз възмутени граждани. \r\n\r\n Не е тайна, че през последните години въпросният хотел стана предпочитан за много мероприятия на властта. Цената, която МВР плаща на нощувка за командирован служител е в рамките на 40 лв. Отделно от това се дават и по 20 лв. за храна дневно. Така разходите възлизат на 60 лв. за едно денонощие на ченге. \r\n\r\n След разследване на медията ни през 2016 година стана ясно, че Роза Тотева и фирмата й „Плутон 1” са спечелили „специални” обществени поръчки за над половин милион лева. Под това се разбира да вземеш обществени поръчки за това, че си наел на работа хора с увреждания. Благодарение на тази законова вратичка, същата година е регистриран бум на фирмите с работници-инвалиди. След тях е и „Плутон 1“. \r\n\r\n \r\nПо всичко личи, че майката на Иван Тотев е жена с бизнес нюх. Първият си и най-голям удар прави с приватизирането на някогашното общежитие и Център за усъвършенстване на строителни кадри, на мястото на които днес се издига хотел \"Империал\". Държавният имот става частен през 1999 г., когато регионалният министър Евгени Бакърджиев продава 80% от дяловете на \"Квалификация консулт\" ЕООД на \"Плутон 1\" ЕООД, чийто собственик е майката на днешния пловдивски градоначалник. \r\n\r\n   \r\n\r\n На 1 март 2000 година с допълнително споразумение, подписано от следващия министър на МРРБ в същото правителство - Евгени Чачев, на Роза Тотева са продадени останалите 20%. Въпреки, че за приватизацията са заплатени 751 600 000 лева, след деноминацията на лева и преизчислението му се оказва, че имотът е закупен за около 350 000 лв. Става въпрос за 13 декара в близост до центъра на Пловдив, заедно с построените на терена сгради. \r\n\r\n \r\nМодернизацията на имота и превръщането му в един от най-луксозните хотели започва след влизането на сина й Иван Тотев в политиката. Цената на реконструкцията се оценява на около 10 млн. лв., а изпълнител е „Главболгарстрой – Пловдив“ . Строителният гигант дори дава 1 млн. лв. заем на една от фирмите на Тотева, с които се осъществява и част от ремонта. Тотева обаче се справя добре със задълженията си, като задължението към строителната компания вече е изчистено. \r\n\r\n По-интересно е обаче времето, в което Тотева получава парите от „Главболгарстрой – Пловдив“. Това се случва малко след като компанията получава обществена поръчка от местната управа за строеж на „Колодрум“, стойността на която е над 60 млн. лв. По случая бе сезирана и прокуратурата, но до съществено развитие по случая не се стигна. \r\n\r\n Припомняме, че днес прокуратурата започна проверка  \r\n \n\t\t\t\t\t\t", "date": "2019.01.16", "title": "Как се издържа мамин Ваньо Тотев - командированите полицаи в Пловдив спят в хотела на майка му!"}
{"url": "http://www.bnews.bg/article/255222-politsiyata_v_sliven_izdirva_17_godishno_momiche", "text": "\n РУ-Сливен издирва Екатерина Стоянова Георгиева на 17 години село Писарево, общ Горна Оряховица. Същата е обявена по молба на майката. Момичето е в неизвестност от 06.01.2019г. \r\n\r\n Ако някой има информация за местоположението на момичето да се свърже с най-близкото поделение на МВР или на телефон 112. \r\n\r\n Описание: жена на видима възраст 16-18г., ръст среден /160см./, телосложение – нормално, очи – сини  , лице – овално – бяло, коса – дълга – права - руса. \r\n \n\t\t\t\t\t\t", "date": "2019.01.16", "title": "Полицията в Сливен издирва 17-годишно момиче"}
{"url": "http://www.bnews.bg/article/255208-antoniya_petrova_se_pusna_po_banski_v_9_iya_mesets_ot_bremennostta_snimka", "text": "\n Носителката на титлата „Мис България“ Антония Петрова – Батинкова се пусна по бански в 9-ия месец от бременността. \r\n\r\n Блондинката се е отдала на почивка заедно със съпруга си в екзотичен Дубай. \r\n\r\n иската сподели няколко фотоса с феновете си в социалните мрежи, а над тях написа: „9-и месец – последната почивка преди раждането! Имах прекрасна бременност – лека и безпроблемна, (пожелавам на всички бъдещи майки такава), изпълнена с пътувания и страхотни емоции, на крилете на любовта! Следващият път ще бъдем трима!“, цитира „Телеграф“. \r\n\r\n Остават броени дни, докато миската и любимият й станат  родители. Това ще е първо бебе както за Антония, така й за Ивайло. Снимки вижте  \r\n \n\t\t\t\t\t\t", "date": "2019.01.16", "title": "Антония Петрова се пусна по бански в 9-ия месец от бременността (Снимка)"}
{"url": "http://www.bnews.bg/article/255223-osadiha_cholata_uslovno_za_svodnichestvo", "text": "\n Росен Чолов - Чолата, бившият мъж на актрисата от \"Под прикритие\" Ирена Милянкова, и 23-годишна бивша моделка получиха присъди от по 3 г. условно от спецсъда в София, съобщи \"24 часа\". \r\n\r\n 3-членен състав с председател Андон Миталов призна за виновни днес следобед Чолата и Полина. През 2014 г.  те се сговорили да набират хубави момичета за сексуслуги. Чолата уговорил една от тях, а иначе давал имена и телефони на платежоспособни клиенти. С другите красавици по-често общувала Полина. Съдията изброи имената на 9 момичета, с които тя говорила, за да участват в платени секссрещи. Според разследването повечето мечтаели да покорят модните подиуми и някои наистина станали моделки. Едни били подлъгвани и придумвани да се захванат с платена любов, а други сами предлагали да продават телата си, за да печелят, станало ясно при разпитите на свидетелките. Те получавали по 400-500 лв. на сеанс. \r\n\r\n Делото е в спецсъда от 2016 г. и бе гледано при закрити врата. То е второ за Чолов. За първи път той бе арестуван на 26 ноември 2012 г., след като бе обвинен за шеф на 4-членна група за набиране на момичета за проститутки и изкара 8 месеца в ареста. По това дело Полина е само свидетел, но то още не е приключило. \r\n\r\n Според прокуратурата, след като на 7 август 2013 г. излязъл на свобода по първото дело, Чолов разбрал, че Полина, която тогава била студентка, урежда мераклии с красавици за секс и й предлага \"да движи нещата\". Срещи с момичетата обикновено се провеждали в заведение до НДК. \r\n\r\n Полина е оправдана по едно от обвиненията за държане на 7 г дрога. Тя и Чолов трябва да платят по 15 000 лв. глоба, както и няколко хиляди лева разноски по делото. Наложени са и пробационни мерки за срок от година и половина. \r\n\r\n Двамата остават на свобода без мярка за неотклонение. Присъдата им подлежи на обжалване пред апелативния спецсъд в 15-дневен срок. \r\n \n\t\t\t\t\t\t", "date": "2019.01.16", "title": "Осъдиха Чолата условно за сводничество"}
{"url": "http://www.bnews.bg/article/255203-lyubovnitsata_na_hristo_sirakov_lasna_bez_drehi_v_neta_foto_18", "text": "\n Годеницата на плейбоя Христо Сираков – Жанета Осипова, лъсна без дрехи в нета \r\n\r\n Плеймейтката се пусна както майка я е родила, на главата си е сложила огромни рога и пали цигара. \r\n\r\n След като качи снимката в социалната мрежа „Фейсбук“, Жанета поясни, че е сложила рогата, за да се превъплъти в зодията си – Козирог. Миската допълва, че силата на нея и на останалите от тази зодия е в упорития труд и в постоянството, писа „Телеграф“. \r\n\r\n Според мъжете Жанета се хвали със страхотно тяло, а част от дамите заподозряха намесата на фотошоп. \r\n\r\n Христо Сираков не лайкна провокативния статус на блондинката. Това доведе до коментари, че известният плейбой не одобрява подобно поведение от страна на половинката си и дори я предупредил да се въздържа от бъдещи подобни изцепки в онлайн пространството. Снимката вижте \r\n \n\t\t\t\t\t\t", "date": "2019.01.16", "title": "Любовницата на Христо Сираков лъсна без дрехи в нета (Фото 18+)"}
{"url": "http://www.bnews.bg/article/255210-eto_koya_e_taynata_lyubovnitsa_na_bashar_rahal_snimka", "text": "\n Башар Рахал с тайна любовница! Актьорът я уреди в сериала „Кеш“ и рекламни кампании \r\n\r\n Двамата се запознали по време на работа и актьорът  веднага си паднал по красивата моделка. Башар и Райна вече дори не крият чувствата си. Ходят заедно, хванати за ръце, и се целуват по столичните улици, въпреки че актьорът все още е женен за съпругата си Калина, която работи като продуцент на сутрешен новинарски блок в Лос Анджелис, писа „Галерия“. \r\n\r\n Двамата имат две дъщери – Клоуи и Индия, които живеят отвъд океана при майка си, но Рахал често пътувал при тях да ги вижда. \r\n\r\n Неотдавна Башар се върнал от професионален ангажимент в съседна Сърбия в компанията на Райна. Красавицата дори го запознала с родителите си в Пловдив, а Башо я представил на сестра си Карла. \r\n\r\n По всичко личи, че актьорът е в отворена връзка с жена си, защото и двамата продължават да са женени въпреки неговата забежка. Хубавицата обаче се е разделила с бившия си съпруг – модела Генадий, с когото имат петгодишно момченце Антоний. \r\n\r\n Райна беше водеща на играта „Бинго за милиони“ с Владо Карамазов и „Лотария България“ с Башар по Би Ти Ви. Именно по време на снимките на шоуто прехвърчали любовните искри между двамата. \r\n\r\n Башар намира начин да я лансира в своите проекти. Той я уредил за рекламно лице на известна козметична клиника и с роля в новия сериал „Кеш“, на който той е продуцент. Героинята се казва Леда и е „лошо“ сексапилно момиче с високо самочувствие и добри финансови възможности. \r\n\r\n Башо обича да смесва личните с професионалните ангажименти. Имал е връзки с Елен Колева и Ралица Паскалева, но те му биха шута, тъй като отказва да се разведе с Калина. Снимката вижте  \r\n \n\t\t\t\t\t\t", "date": "2019.01.16", "title": "Ето коя е тайната любовница на Башар Рахал (Снимка)"}
{"url": "http://www.bnews.bg/article/255224-neno_dimov_shte_se_saobrazi_s_reshenieto_na_sada_za_pirin", "text": "\n Министърът на околната среда и водите Нено Димов ще се съобрази с днешното решение на петчленен състав на Върховния административен съд №656, с което се отменят окончателно промените в Плана за управление на Национален парк „Пирин“, приети от Министерски съвет. \r\n\r\n Министър Димов винаги е заявявал, че ще изчака окончателното решение на съда, преди да предприеме каквито и да било действия по изпълнение на промените в Плана за управление на НП „Пирин“, съобщиха от МОСВ. В тази връзка от приемане на промените в Плана досега не са процедирани никакви последващи устройствени планове или инвестиционни предложения, произтичащи от решение 821/29.12.2017 г. на Министерския съвет. \r\n \n\t\t\t\t\t\t", "date": "2019.01.16", "title": "Нено Димов ще се съобрази с решението на съда за Пирин"}
{"url": "http://www.bnews.bg/article/255220-sma_veche_e_v_spisaka_na_redkite_zabolyavaniya", "text": "\n Спиналната мускулна атрофия (СМА) вече е в списъка на редките заболявания, съобщиха от Министерството на здравеопазването. Ведомството е изпратило писмо до НЗОК да реимбурсира лечението на заболяването. Предстои медикаментът „Nusinersen” да премине през оценка на здравните технологии и да бъде включен в Позитивния лекарствен списък. \r\n\r\n В момента водещи български лекари са на обучение в Испания как да провеждат лечението на СМА. Очакванията са до края на месец февруари и у нас да стане възможно практическото прилагане на лекарствения продукт. \r\n\r\n По отношение на 9-годишния Стефан Радойчев, страдащ от спинална мускулна атрофия, министър Ананиев съобщи, че са преведени необходимите средства на болницата в Румъния, за да бъдат поставени първите четири инжекции на детето. Малкият Стефан заминава на 22 януари. \r\n\r\n Преди месец в bTV Репортерите ви разказахме историята на 9-годишния Стефан, на когото беше отказано лечение. Семейството му тръгна за румънската болница, но там убиват надеждата за живот. \r\n\r\n „Лечение не получихме, тъй като румънската здравна каса междувременно беше загубила доверие в българската и не е сигурна, че НЗОК ще им изплати парите. Това е поредната гавра с детето ми”, разказва бащата на Стефан. \r\n\r\n От Здравната каса тогава обясниха за bTV, че са уверили румънските си колеги, че ще изплатят сумата до година и половина. Но нито от Касата, нито от здравното министерство можаха да си обяснят отказа. \r\n \n\t\t\t\t\t\t", "date": "2019.01.16", "title": "СМА вече е в списъка на редките заболявания"}
{"url": "http://www.bnews.bg/article/255225-grigor_dimitrov_pobedi_i_se_klasira_za_tretiya_krag_v_avstraliya", "text": "\n Григор Димитров се класира за третия кръг на турнира от Големия шлем - Открито първенство на Австралия. \r\n\r\n Той победи уругваеца Пабло Куевас с 6:3, 6:7 (5:7), 6:3, 7:5. \r\n\r\n   \r\n \n\t\t\t\t\t\t", "date": "2019.01.16", "title": "Григор Димитров победи и се класира за третия кръг в Австралия"}
{"url": "http://www.bnews.bg/article/255219-67_godishna_zhena_ubi_mazha_si_prikri_sledite_i_otide_na_rabota", "text": "\n Окръжна прокуратура – Пловдив повдигна обвинение на 67-годишна жена от с. Труд за извършено на 13.01.2019 г. убийство на 73-годишния ѝ съпруг – престъпление по чл. 115 от Наказателния кодекс. \r\n\r\n Обвиняемата и пострадалият живеели в къща в с. Труд, обл. Пловдив, като отношенията им били влошени. След възникнал помежду им на 13.01.2019  г. скандал в дома им, обвиняемата умишлено умъртвила съпруга си. На следващия ден тя отишла на работа, като преди това извършила множество действия по прикриване на следите от извършеното престъпление, съобщават от пресслужбата на прокуратурата. \r\n\r\n Пострадалият бил намерен в дома си от свой приятел, който не могъл да се свърже с него по телефона. \r\n\r\n Започнало е разследване, били са извършени огледи, разпитани са били свидетели и са били приобщени веществени доказателства. Назначени са съдебномедицински и биологични експертизи. \r\n\r\n Обвиняемата е задържана за срок от 72 часа с постановление на наблюдаващия прокурор, като предстои да бъде внесено искане до съда за вземане спрямо нея на най-тежката мярка за неотклонение „Задържане под стража”. \r\n\r\n Предвиденото от закона наказание за престъплението, за което 67-годишната жена е обвинена, е лишаване от свобода от 10 до 20 години. \r\n\r\n Разследването по случая продължава. \r\n \n\t\t\t\t\t\t", "date": "2019.01.16", "title": "67-годишна жена уби мъжа си, прикри следите и отиде на работа"}
{"url": "http://www.bnews.bg/article/255229-razruha_korabat_radetski_se_nuzhdae_ot_remont", "text": "\n Корабът „Радецки“ се нуждае от технически преглед и от ремонт. Ако не бъдат направени до началото на април, ще му бъде отнета възможността да плава. Той е единственият параход-музей у нас и е филиал на Националния исторически музей, откъдето осигурят издръжката му, но не и допълнителния разход за ремонта. От там са се обърнали към Министерството на културата, но засега отговор няма. Няма отговор и на запитването от Дарик радио дали културното ведомство може да финансира ремонта. Междувременно, за да остане корабът плаващ музей, са нужни около 250 хил. лв. и е организирана кампания за събиране на средства. \r\n  \r\nКорабът „Радецки“ е точно копие на легендарния параход, от който Ботев и неговите четници слизат на Козлодуйския бряг, за да тръгнат към врачанския Балкан. Направен е през 1966 г. със средства, събрани от 1 200 000 български деца. Последната техническа инспекция от агенция „Речен надзор – Лом“ издава предписание, че корабът-музей „Радецки“ трябва да се яви за доково освидетелстване до 7 април. За техническия преглед и ремонта са нужни около 250 хил. лв. На тази стойност е единствената получена оферта от сръбския град Кладово, обясни Михаил Ваклинов от НИМ. \r\n  \r\n„НИМ, филиал „Радецки“ пусна писмо за планиране на сума към Министерство на културата, тъй като ние сме бюджетна организация и всякакви допълнителни разходи трябва допълнително и да се поискат. Засега нямаме отговор от министерството“, посочи Ваклинов. \r\n  \r\nАко техническият преглед и ремонтът не се направят, той няма да може да плава, обясни директорът на Националния музей-параход „Радецки“ Людмила Дамянова. Ще бъде затруднен и достъпът до него, което ще намали и посещенията. \r\n  \r\n„Кораб „Радецки“ ще трябва да влезе в зимовника на козлодуйското пристанище и няма да има правото да извършва плаванията, които извършваше до този момент. Ще бъде отворен единствено като обект за разглеждане. Но достъпът за нашите посетители е силно ограничен. Най-вероятно това в бъдеще ще доведе до силен спад в самата посещаемост на обекта“, обясни Дамянова. \r\n  \r\nЗа да не се случи това, от сдружение „Енергийно бъдеще за България“ са организирали кампания за събиране на средства, която продължава до 3 март, съобщи Дарик. \r\n \n\t\t\t\t\t\t", "date": "2019.01.16", "title": "Разруха  - корабът \"Радецки\" се нуждае от ремонт!"}
{"url": "http://www.bnews.bg/article/255214-rusiya_zapazva_malchanie_za_brekzit_no_ne_zloradstva", "text": "\n Русия не иска да се намесва във Великобритания и е готова да се справи с всеки сценарий за Брекзит, заяви руският външен министър Сергей Лавров на голямата си годишна пресконференция, след като снощи британският парламент отхвърли категорично сделката с ЕС, договорена от премиера Тереза Мей. \r\n\r\n   \r\n\r\n \"Няма да кажем и не казваме нищо за Брекзит, въпреки че някои хора непрекъснато казват и пишат, че Русия потрива ръце и злорадства. Нищо подобно. Винаги сме казвали - много преди идеята за Брекзит да се оформи - че единният, силен и най-важното независим Европейски съюз е от наш интерес\", добави министърът. \r\n\r\n По думите му Москва е готова да си сътрудничи и с Брюксел, и с Лондон, без значение как ще завърши процесът по Брекзит. \r\n\r\n \"Винаги сме казвали, много преди идеята за Брекзит да придобие някакви конкретни очертания, че в наш интерес е да има единен, силен, и което е главното, самостоятелен Европейски съюз. Какво ще става по-натам, ще видим. Естествено, ще бъдем готови да си сътрудничим и с ЕС, и с Великобритания, ако всичко приключи с излизане на Великобритания от ЕС. Но в какви форми би било по-добре да правим това, ще определим, когато разберем какво всъщност е станало\", добави той. \r\n\r\n Лавров обърна голямо внимание и на отношенията със САЩ. \r\n\r\n Русия е готова да работи за запазването на Договора за ликвидиране на ракетите със среден обсег и се надява, че Вашингтон ще има отговорен подход към договорите за контрол върху въоръжаването. Все още сме заинтересовани от възстановяване на нормалните си отношения със САЩ и Евросъюза на принципа на равноправие и взаимно зачитане на интересите\", каза министърът. \r\n\r\n По думите му Москва ще продължи да реагира на повишаването на военната активност на НАТО и приближаването на военните инфраструктури на алианса към руските граници, предаде ТАСС, цитирана от БТА. \r\n\r\n Лавров не коментира преговорите между президентите на Русия и САЩ Владимир Путин и Доналд Тръмп, като посочи, че опитите на Конгреса на САЩ да попречи на стопанина на Белия дом да провежда външна политика са незаконни. \r\n\r\n \"Има такова нещо, наричащо се култура на дипломация, култура на преговори, култура на комуникация на междудържавно ниво. И това предполага спазването на благоприличие и на нормите, съществуващи във всяка една от контактуващите държави\", каза Лавров, коментирайки медийните публикации в САЩ, според които Тръмп е скрил подробности от разговорите си с Путин. \r\n\r\n Лавров отбеляза, че конституцията на САЩ дава на президента правото да определя външната политика. По думите му фактът, че тези президентски правомощия са атакувани от Конгреса, \"не прави тези атаки конституционни или по-малко незаконни\". \r\n\r\n Според Лавров разследването на специалния прокурор Робърт Мълър за предполагаем сговор между Тръмп и Руся не разкрива никакви факти в подкрепа на тази версия. Тази ситуация, по думите му, е пример за \"абсурдността на случващото се\" в САЩ. \r\n\r\n Той отрече Русия да е поставяла ултиматум на Япония в преговорите за уреждане на десетилетния териториален спор, но призова Токио да признае резултата от Втората световна война. \r\n\r\n На пресконференцията Лавров създаде впечатление, че отхвърля идеята за зона за сигурност в Сирия под турски контрол, каквато бе предложена от Анкара и Вашингтон, предаде Франс прес. \r\n\r\n \"Убедени сме, че оптималният и единствен справедлив изход е преминаване на тези територии под контрола на сирийското правителство, на сирийските въоръжени сили и техните административни структури\", каза министърът. \r\n\r\n Лавров заяви още, че Русия е получила покана да участва във февруарската среща на върха за Близкия изток във Варшава, но че се съмнява в ползата от нея, защото целият й дневен ред е подчинен на това САЩ да намерят допълнителни подходи към възпиране на Иран. \r\n\r\n \"Получихме покана, получихме описание на дневния ред, който се състои в обсъждане на конфликтите в Сирия, Йемен, проблемите с иранската ракетна програма, с действията на Иран в региона\", каза Лавров. \"Макар и общото название на форума да е \"проблемите на страните от Близкия изток\", там отсъства очевиден ключов проблем - уреждането на палестинско-израелския, на арабско-израелския конфликт, което е извадено пред скоби. Създава се впечатлението, че целият дневен ред е подчинен на това САЩ да намерят нови подходи към възпиране на Иран в региона, това е обявено с официална позиция от САЩ\", заяви той. \r\n \n\t\t\t\t\t\t", "date": "2019.01.16", "title": "Русия запазва мълчание за Брекзит, но не злорадства"}
{"url": "http://www.bnews.bg/article/255207-tsetso_harema_se_yadosa_ne_sam_lyubovnik_na_liyana", "text": "\n След като в медиите се появиха твърдения, че приятелят на Лияна е приключил отношенията си с нея и нещо повече – изгонил я от дома си, самият той взе решение да проговори публично и да каже истината. Ето какво каза Цветан, по-известен като Цецо Харема. \r\n\r\n „Не желая да се показвам в публичното пространство. Това не е моето поприще. Когато обаче достойнството на мой любим човек, е заложено на карта, няма как да остана безмълвен. Няма да позволя да се пишат подобни глупости за нея, защото тя е жената, която ми показа какво е истинска любов и ме промени напълно. Не съм гонил Лили нито от дома, нито от живота си и не съм неин любовник, а неин годеник. Тя е прекрасен човек, стойностен, от малкото жени, които имат смислено съдържание, зад перфектния външен вид. Никога не бих я наранил или направил така, че да се чувства зле. Именно затова се надявам медиите да не съчиняват повече измислени истории и да се допитват до истината, преди да публикуват статиите си. Искам да използвам момента също така да кажа пред цяла България, че тя е целият ми свят и ако някой все още не го е разбрал – тя е жената, с която искам да създам семейство и да имам деца някой ден. Още тази есен ще има сватба! “, това коментира Цветан, цитиран от Блиц,  относно появилите се публикации за раздялата между него и Лияна. \r\n\r\n В момента хубавицата е съсредоточена върху своите нови проекти и бъдещи планове в професионален план, а бизнесменът е насочил цялото си внимание към своите заведения. \r\n \n\t\t\t\t\t\t", "date": "2019.01.16", "title": "Цецо Харема се ядоса:  Не съм любовник на Лияна "}
{"url": "http://www.bnews.bg/article/255221-nadal_se_klasira_za_tretiya_krag_v_avstraliya", "text": "\n Бившият номер 1 в световната ранглиста Рафаел Надал победи Матю Ебдън 6:3, 6:2, 6:2. \r\n\r\n Така той се класира за третия кръг на турнира от Големия шлем - Открито първенство на Австралия. \r\n\r\n   \r\n \n\t\t\t\t\t\t", "date": "2019.01.16", "title": "Надал се класира за третия кръг в Австралия"}
{"url": "http://www.bnews.bg/article/255211-barekov_patreotite_umryaha_veche_ima_nova_koalitsiya_agent_ivan_ot_ds_vmro_dps_i_gerb", "text": "\n Явно-тайната и нова, но всъщност стара коалиция в парламента днес излезе напред и без свян се показа - ДПС застана зад ГЕРБ, с скромното участие на ВМРО и заедно устояха на напъна да пратят правителството на преговори за самолетите F-16. \r\n\r\n Мимикриращата партия на Каракачанов залепна буквално за хората на ГЕРБ при разпада на обединените патриоти. Власт не пуска така лесно и винаги е там, където може да закачи нещо за лично изгода. \r\n\r\n  Другите две партии  - НФСБ и Атака гласуваха против решението, съвместно с останалите опозиционни партии. \r\n\r\n Новата конфигурация моментално предизвика коментари в социалните мрежи. \r\n\r\n Евродепутатът Николай Бареков написа: \r\n\r\n \"ПатрЕотите умряха на Ф-16 . Вече има нова коалиция - Агент Иван от ДС/ВМРО, ДПС и ГЕРБ.\" \r\n\r\n Бившият зам. правосъден министър Валери Трандов  честити на избирателите: \"Да е честита новата коалиция ГЕРБ, ДПС и ВМРО.\" \r\n\r\n Потребителите на Фейсбук също не подминаха новината: \"Бойко ще се целува ли с Карадайъ?\",  \"Готина \"тройка\"!:))),\"Схемата отново е 8:5:3 или май е обратно 3:5:8?\", \"а бесепето де го ......щот 66 гласа се изокаха\", \"Охооо ,Дпс ,не е Излизала ,от Станишев и Царя\" ,  \"Генералите не могат да маршируват,....а те самолети ще купуват.... \r\n \n\t\t\t\t\t\t", "date": "2019.01.16", "title": "Бареков: ПатрЕотите умряха, Вече има нова коалиция: Агент Иван от ДС/ВМРО, ДПС и ГЕРБ!"}
{"url": "http://www.bnews.bg/article/255212-valeri_simeonov_shte_si_izpalni_li_zaplahata_za_relsata_i_burgaskiya_most", "text": "\n Върховният административен съд взе окончателно решение за отмяна на промените в плана за управление на Национален парк \"Пирин\". Решението е по жалба на Министерски съвет и Министерството на околната среда и водите. \r\n\r\n В края на 2017 г. екиминистърът Нено Димов предложи, а Министерският съвет одобри частично изменение в Плана за управление на парк „Пирин“, с което се дава възможност за строителство и за извършване на водохващания на 48% от територията на целия парк. Това се случи в последния работен ден на правителството преди Нова година и доведе до вълна от протести. Решението бе мотивирано със строителството на т. нар. втора кабинка. Проект за такава все още не е видял бял свят. \r\n\r\n Припомняме, че  по повод това дело лидерът на НФСБ Валери Симеонов, който тогава бе вицепремиер, заяви следното за възможността да бъде отхвърлено решението на МС: \r\n\r\n \"Аз ще се върна в Бургас, ще отида на бургаския мост, ще си закача една релса на врата, ще скоча и ще се удавя\". \r\n \n\t\t\t\t\t\t", "date": "2019.01.16", "title": "Валери Симеонов ще си изпълни ли заплахата за релсата и Бургаския мост?!"}
{"url": "http://www.bnews.bg/article/255192-zhasi_ot_sdelka_ili_ne_se_stopi_ot_nervi", "text": "\n Бившата асистентка от \"Сделка или не\" Жасмина Тошкова си стопи от нерви покрай грижите за семейството си. Красавицата, която беше любимка на зрителите, направо не прилича на себе си от тревоги и нерви. \r\n\r\n Жаси е станала кожа и кости и почти не се храни, пише „България днес”. Причина за всичките й притеснения е семейството й, тъй като трябва сама да се грижи за трите си деца. Освен, че малчуганите са изключително палави и не й дават миг покой, съпругът й Ариф Маджид допълнително я изнервял. Той не само не й помагал в грижите за семейството, но изисквал и къщата им да блести от чистота. \r\n  \r\n \n\t\t\t\t\t\t", "date": "2019.01.16", "title": "Жаси от \"Сделка или не\"се стопи от нерви "}
{"url": "http://www.bnews.bg/article/255204-asya_kapchikova_yahna_slon_na_o_puket", "text": "\n Плеймейтката и бивше гадже на Криско яхна огромното животно на остров Пукет. \r\n\r\n „Слонът, моят приятел“, възкликна Капчикова, писа „България Днес“. \r\n\r\n Животинчето мъкне на гърба си Ася във водите на райското кътче. Капчикова е в Тайланд в компанията на Елза Парини. Двете не спират да пускат провокативни снимки от пътешествието си на екзотичния остров. \r\n\r\n Капчикова от дълго време планира екскурзията до мечтаната от нея дестинация.   \r\n \n\t\t\t\t\t\t", "date": "2019.01.16", "title": "Ася Капчикова яхна слон на о. Пукет "}
{"url": "http://www.bnews.bg/article/255199-dps_podkrepi_gerb_pravitelstvoto_da_pregovarya_sas_sasht_za_f_16", "text": "\n Със 130 \"за\" и 84 \"против\" парламентът даде разрешение на правителството да води преговори със САЩ за закупуването на самолети Ф-16. Това стана след четиричасови дебати в пленарна зала на Народното събрание. \r\n\r\n \"За\" гласуваха от ГЕРБ -94, ДПС - 23 депутати, \"Обединени патриоти\"-11 и двама независими. Против бяха 84 депутати - 66 от БСП , четирима от \"Воля\" и 14 от ОП. Нямаше въздържали се. \r\n\r\n Освен преговори, парламентът възложи на Министерския съвет да подготви проект на международен договор с правителството на САЩ. Проекторешението предвижда министър-председателят да създаде организация за преговорен екип за подготовка на проекта за международен договор. \r\n\r\n Решението бе взето след дълги дебати, взаимни партийни нападки и обвинения в лобизъм. Още в началото на заседанието БСП поиска в залата да дойде Бойко Борисов, а ГЕРБ от своя страна поискаха присъствието на държавния глава Румен Радев. \r\n \n\t\t\t\t\t\t", "date": "2019.01.16", "title": "ДПС подкрепи ГЕРБ правителството да преговаря със САЩ за F-16"}
{"url": "http://www.bnews.bg/article/255194-kat_vze_knizhkata_na_geri_malkodanska", "text": "\n КАТ отне книжката на популярната синоптичка Гери Малкоданска заради неплатени глоби. Красавицата, която през септември м.г. стана майка на момче, а понеделник е била зад волана на тузарския лек автомобил „Мерцедес“. В ранния следобед тя била спряна за рутинна проверка на бул. „Цариградско шосе“ в София от пътни полицаи, близо до хотел „Плиска“. Ченгетата поискали документите на Малкоданска, за да разберат дали са изрядни. Оказало се, че има неплатена глоба в размер на 20 лева, за която тя не подозирала. \r\n\r\n „Отивах на работа. Нямам представа за какво е фишът, а и полицаите не успяха да ми обяснят. Излезе им само, че съм длъжница. Може би е за неправилно паркиране или светлини, не знам. И друг път съм имала глоби, които веднага съм плащала. Не знам как е възможно да имам глоба, за която не съм уведомена“, призна пред „Телеграф“ синоптичката. \r\n\r\n Въпреки това органите на реда са задължени по закон да вземат свидетелството за управление на автомобил на всеки водач или пътник, за когото установят, че има задължения към Пътна полиция. Красавицата не се противила и с усмивка предала документа на униформените. \r\n\r\n Наложило се да повика свой близък, който да кара колата й, защото вече по закон се водила неправоспособна. Гери е убедена, че става дума за някаква грешка и ще я нищи до последно. Недоумява как заради 20 лева я изкарват престъпник и до последно не вярвала, че ще й вземат книжката. Допълва, че предните й глоби са за дреболии като говорене по телефона, светлини. Когато се издължи на КАТ, документът й ще бъде върнат. \r\n \n\t\t\t\t\t\t", "date": "2019.01.16", "title": "КАТ взе книжката на Гери Малкоданска "}
{"url": "http://www.bnews.bg/article/255197-tayms_za_vota_za_sdelkata_na_tereza_mey_za_brekzit_sakrushitelno_porazhenie", "text": "\n След като загуби с такова огромно мнозинство гласуването в Камарата на общините снощи, британският премиер може да оцелее единствено ако възприеме нов подход и спечели подкрепата на опозицията \r\n\r\n Великобритания сега наистина се е озовала в непознати води. Две и половина години след референдума за Брекзит и по-малко от 70 дни преди срока, в който Обединеното кралство законно се е задължило да напусне ЕС, британският парламент отхвърли с 432 срещу 202 гласа единственото споразумение, осигуряващо регулирано напускане на съюза - най-голямото парламентарно поражение за британско правителство от повече от век. При нормални обстоятелства всеки премиер, понесъл подобно унижение по основна политика, незабавно щеше да предложи оставката си или да свика избори. Само че обстоятелствата не са нормални, предаде БТА.  \r\n\r\n Правителството на Тереза Мей днес ще се изправи пред вот на недоверие, който със сигурност няма да мине, понеже никой от собствените й депутати, нито Демократическата юнионистка партия (ДЮП) са готови да поемат риск от избирането на ляво правителство начело с Джереми Корбин. Същевременно лидерството на Мей начело на торите не може да бъде оспорвано още 11 месеца според партийните правила. Така че един министър-председател, който очевидно вече няма доверието на кабинета си, на партията си и на парламента, ще остане на поста. Но в името на каква цел? \r\n\r\n Великобритания е изправена пред криза и не е ясно дали Мей е част от проблема или част от решението. Картите, с които разполагаше, бяха лоши, но и тя ги изигра изключително лошо. Нейният подход при преговорите за Брекзит беше белязан от лоши решения, неяснота, увъртане и криворазбрана лоялност към своите. Тя задейства член 50 преди изобщо да има каквато и да било представа какво иска от преговорите или някаква ясна представа по какъв механизъм ще стане всичко. Мей прахоса два от 24-те месеца за преговори, като хазартно заложи на общи избори, които се надяваше да й донесат увеличено парламентарно мнозинство, а вместо това остана с правителство на малцинството, подпирано от ДЮП. Едва през септември миналата година тя предложи някаква своя визия за бъдещите отношения с ЕС. Но нейният План Чекърс се оказа мъртвороден, отхвърлен както от голяма част от нейната партия, така и от Брюксел. \r\n\r\n Политическата тактика на британския премиер допринесе за загубата на доверие. Брюксел преговаряше прозрачно, публикувайки подробни документи, които разясняваха европейската позиция, и беше откровен за потенциалните негативи и отстъпки. В резултат успя да изгради консенсус сред 27-те държави членки. Обратно, Мей беше потайна и уклончива, криейки важни подробности от министрите си. Тя не се постара да постигне консенсус, отказвайки да протегне ръка на другите политически партии, регионалните администрации, компаниите и синдикатите. Всъщност на моменти изглеждаше сякаш премиерът с всички сили се стреми да подклежда разделение. Критиката й срещу \"гражданите на нищото\" беше възприета като атака срещу онези 48 процента, които гласуваха за оставане в ЕС. Затова нейните призиви напоследък за национално единство звучаха неубедително. \r\n\r\n Най-голямата грешка на премиера обаче беше отказът й да бъде честна към обществото. Тя упорито не признаваше направените отстъпки в процеса на излизане от ЕС и подклаждаше нереалистични очаквания. Преди една година тя все още настояваше, че окончателна сделка за бъдещите отношения ще бъде договорена преди напускането през март. Фактически преговорите щели да започнат едва след като сме били излезли. Тя постави поредица \"червени линии\" в речта си на партийната конференция през октомври 2017 г., включително изключвайки каквато и да било бъдеща роля за Съда на ЕС, без консултации и явно без разбиране за последиците. \r\n\r\n Мей настояваше чак до публикуването на нейното проектоспоразумение, че може да постигне двоен успех, плод на фантазия - митническо споразумение, което ще даде възможност на Великобритания да се радва на безпрепятствена търговия с ЕС и в същото време да може да договаря собствени търговски сделки, макар мнозина да предупреждаваха, че това е невъзможно. Тя твърдеше, че \"без сделка\" е по-лошо от лоша сделка, когато за всички беше очевидна печалната истина, че Великобритания е неподготвена за нерегулиран Брекзит. \r\n\r\n Дори твърденията й за собствената й сделка бяха преувеличени. Вярно е, че то има много достойнства. То урежда спорни наследствени въпроси относно парите и правата на гражданите, с което дава възможност на Великобритания да напусне с добри юридически позиции. Запазва отворена ирландска граница и осигурява период на стабилност за бизнеса, докато се договорят нови споразумения за търговията и сигурността. Но то не решава въпроса за Брекзит, защото оставя най-разделящите проблеми да бъдат уреждани след напускането. И твърдението й, че е върнала обратно контрола над нашите финанси, граници и закони трябва да се приема предпазливо, докато не станат известни условията на окончателното споразумение. Това, което може да се каже със сигурност е, че каквато и сделка да бъде договорена, тя ще бъде далеч от това, което обещаваше Leave (кампанията за напускане). \r\n\r\n Разбира се, като премиер, подкрепящ Remain (оставането), от партия, подкрепяща Брекзит, Мей може би е усещала, че няма друг избор, освен да се държи именно по този начин. Тя явно смяташе, че трябва да спечели доверието на твърдолинейните \"брекзитъри\". Бидейки тори през целия си живот, издигнала се през йерархията на партията и местната власт, тя е дълбоко предана на оцеляването на Консервативната партия. Подобно на много себеподобни Мей несъмнено вярва, че партийният интерес и националният интерес са едно и също. Стратегията й беше да приведе в изпълнение присъдата на народа по начин, който запазва непокътната дълбоко разединената й партия. \r\n\r\n И все пак тя трябва да признае, че тази стратегия се провали. За да играе занапред някаква конструктивна роля в този процес, сега тя спешно трябва да промени подхода си. Снощи тя се съгласи да покани всички политически лидери на \"Даунинг стрийт\", за да установи какво е нужно, за да бъде ратифицирано споразумението за излизането. Това бе нещо, което трябваше да направи още преди месеци, дори години. Тя каза също, че целта на правителството не е да протака. Това е обнадеждаващо. Няма смисъл да се връща в Брюксел с още невъзможни искания, за да бъде смекчен предпазният механизъм (бакстоп). Така само ще пропилее още време и крие допълнителен риск да няма сделка, тъй като няма причина да вярваме, че парламентът ще гласува в полза на споразумение, което току-що е отхвърлил. \r\n\r\n За да бъде запомнена като нещо друго освен злополучния премиер, повел Великобритания към хаоса и разчистил пътя за правителство на Корбин, тя трябва да направи компромиси, за да осигури приемането на поне някаква форма на нейната сделка. Това означава да направи всичко възможно, за да предотврати Брекзит без сделка, и да бъде готова да приеме мерки, които преди това е отхвърлила, например за постоянен митнически съюз или да поиска избирателите да подкрепят сделката на още един референдум, колкото и непривлекателно да изглежда това за момента. Сега изглежда почти неизбежно, че ще трябва да моли да се отложи Брекзит след март. Ако Мей не желае да направи каквото е необходимо, за да се избегне хаосът, тогава парламентът ще трябва да намери лидер, който ще го направи. \r\n \n\t\t\t\t\t\t", "date": "2019.01.16", "title": "\"Таймс\" за вота за сделката на Тереза Мей за Брекзит: Съкрушително поражение"}
{"url": "http://www.bnews.bg/article/255205-bogomil_grozev_se_razvede_za_30_minuti", "text": "\n Богомил Грозев се разведе с жена си Кристина Грозева за 30 минути вчера, подписвайки споразумение \r\n\r\n Така дъщерята на Антон Радичев ще може отново да приеме бащината си фамилия. Големият въпрос обаче е жилището на комика. Както „Телеграф“ писа – Антон Радичев е заложил апартамента си, за да изтегли зет му кредит. Междувременно Богомил решава да се разведе с Кристина и не желае да прехвърли на свое име ипотеката на апартамента. Това много притеснява комика, който се оказва, че в един момент може да остане без жилище, ако банката реши да погаси кредита чрез взимане на апартамента. \r\n\r\n Разводът вчера дава възможност на журналиста да вземе на свое име кредита. Пред „Телеграф“ Радичев се зарадва от развоя на нещата, но изказа едновременно съмнения и надежди за апартамента. Според писания в пресата, кредитът е 100 000 евро. \r\n\r\n Според споразумението Грозев е приел да поеме разноските по делото и адвокатите, макар че му се искало с жена му да си поделят разходите. Обещал е, че ще плаща издръжка на двете им деца, които имат с Кристина, едно от които е от първия брак на Кристина, но той го е гледал от 5-годишно.   \r\n \n\t\t\t\t\t\t", "date": "2019.01.16", "title": "Богомил Грозев се разведе за 30 минути"}
{"url": "http://www.bnews.bg/article/255196-zhoro_vze_2_statuetki_ot_lifestyle_awards", "text": "\n На стилна церемония в столичен клуб, снощи бяха раздадени годишните награди Lifestyle Awards. За втори път събитието събира на едно място най-популярните личности от различни сфери на дейност у нас, отличавайки ги в категориите мода, бизнес, личен живот, медии и музика. \r\n\r\n И тази година поп певецът Жоро отнесе две статуетки  - в категория „Дебютен албум“  за „Piece of me“ и „Видеоклип на годината“ за лентата към „Дреме ми“ в колаборация с котенцето, която не присъстваше на наградите. \r\n\r\n Когато Жоро се качи на сцената и грабна статуетката, изненадващо обяви, че до края на месеца с котенцето ще представят втория си сингъл, но не издаде повече подробности. \r\n\r\n И този път изпълнителят не изневери на стилния си и екстравагантен вид. Младата звезда беше облечен от дизайнерите на dsquared2 в крак с последните модни тенденции. \r\n\r\n Със сигурност Жоро беше един от най-впечатляващите изпълнители присъстващи на събитието. Сред наградените в различните категории са имената на Скандау, Криско, Тита, Гери-Никол, Гала, Зейнеб, Папи Ханс, Алек Сандър и др. \r\n\r\n Миналата година Жоро също грабна две статуетки на церемонията Lifestyle Awards в категориите: „Дебют на годината“ и „Модел на годината“.  \r\n \n\t\t\t\t\t\t", "date": "2019.01.16", "title": "Жоро взе 2 статуетки от Lifestyle Awards!"}
{"url": "http://www.bnews.bg/article/255198-skandal_kupuvash_vinetka_za_lek_avtomobil_poluchavash_za_remarke_snimki", "text": "\n \r\nНаш читател ни запозна с абсурдната ситуация, в която е изпаднал при закупуване на електронна винетка чрез мобилно приложение. Човекът си е закупил винетка за лек автомобил, но е получил такава за ремарке. Свързал се с АПИ и от там му отговорили, че системата допуска грешки. \r\n\r\n Нашият читател останал като онемял, тъй като на практика той отново е без винетка и му се наложило да си купи отново такава. \r\n\r\n В потвърждение на думите си той изпрати и снимки, които публикуваме с негово разрешение. \r\n--  \r\n \n\t\t\t\t\t\t", "date": "2019.01.16", "title": "СКАНДАЛ! Купуваш винетка за лек автомобил - получаваш за ремарке! (СНИМКИ)"}
{"url": "http://www.bnews.bg/article/255218-storitelen_rabotnik_zagina_na_obekt_v_plovdiv", "text": "\n Строителен работник загина, след като тухла го удари по главата. Инцидентът е станал по обед на новострояща се пететажна сграда в Пловдив. Загиналият мъж е на 53 години. Не е ясно дали е носил каска. \r\n\r\n Около 12.00 часа при разтоварване с кран на палет с тухли на петия етаж една от тях пада и удря по главата стоящ отдолу строителен работник. Мъжът е починал няколко минути по-късно в ръцете на пристигналите на място медици. \r\n\r\n По случая се води разследване. Една от версиите е, че до инцидента се е стигнало заради силния вятър, предаде БТВ. \r\n \n\t\t\t\t\t\t", "date": "2019.01.16", "title": "Сторителен работник загина на обект в Пловдив"}
{"url": "http://www.bnews.bg/article/255200-misis_balgariya_evropa_anna_stefanova_razkri_taynata_na_siyaynata_si_kozha", "text": "\n „Мисис България – Европа“ Анна Стефанова се радва на по-здрава и красива кожа, благодарение на иновативна козметика от Тайван \r\n\r\n От известно време третата по красота омъжена дама в Европа глези кожата си с козметика от Тайван. \r\n\r\n Анна се е доверила на  Fethiann -  тайванска марка козметика, произведена по молекулярна технология, а суровините използвани за направата на продуктите им са с доказан благоприятен ефект върху кожата. \r\n\r\n Сапуните на Fethiann съдържат само натурални масла (кокосово масло, зехтин, масло от мишелия алба и др.), в тях няма пенители или други добавки. \r\n\r\n Всеки сапун Fethiann се предлага със специална мрежичка за разпенване, с чиято помощ получавате много пяна с малко количество сапун. Това удължава живота на продуктите, а получената пяна е изключително мека и плътна. \r\n\r\n С пяната може да почиствате както лицето така и кожата на тялото. Някои от сапуните са подходящи и за къпане на деца. Освен това с кремообразната пяна успешно може да почиствате грим и е страхотен заместител на продуктите за бръснене. \r\n\r\n „Сапунът, който избрах за моята кожа е с екстракт от Нийм – растение което се използва за лечение и облекчаване симптомите при акне. Откакто го ползвам, кожата ми е много мека, няма раздразнения и зачервявания“, споделя Анна Стефанов и допълва, че Fethiann е козметика, която ще задоволи всеки каприз на вашата кожа. \r\n \n\t\t\t\t\t\t", "date": "2019.01.16", "title": "„Мисис България – Европа“ Анна Стефанова разкри тайната на сияйната си кожа "}
{"url": "http://www.bnews.bg/article/255206-prokuraturata_podhvana_mamin_vanyo_totev_za_izharchenite_pari_za_plovdiv_evropeyska_storitsa_na_kulturata", "text": "\n Окръжна прокуратура-Пловдив се самосезира за евентуално извършено длъжностно престъпление, свързано с разходването на средства за откриването на „Европейска столица на културата - Пловдив 2019“ на 12 януари.  \r\nТова се случви след множество публикации и коментари в различни медии по темата. \r\nВъзложена е проверка на сектор „Икономическа полиция“ при ОД на МВР-Пловдив, като е определен 30-дневен срок за приключването й. \r\n \n\t\t\t\t\t\t", "date": "2019.01.16", "title": "Прокуратурата подхвана мамин Ваньо Тотев за изхарчените пари за Пловдив - европейска сторица на културата"}
{"url": "http://www.bnews.bg/article/255201-borisov_da_se_razgranichi_ot_izkazvaniyata_na_karakachanov_po_adres_na_tsiganite", "text": "\n Премиерът Бойко Борисов да се разграничи от изказванията на своя вице Красимир Каракачанов по адрес на циганите, а прокуратурата да се самосезира за всички прояви на омраза на етническа основа и да провери незаконното събаряне на ромските къщи във Войводиново. Своето отношение да изразят президентът и председателят на парламента, а управляващите да озаптят омразата и разделението, които се разрастват опасно. \r\n\r\n За това призова ДПС в декларация, прочетена от парламентарната трибуна от лидера на движението Мустафа Карадайъ. В нея той осъди като ужасни всички брутални инциденти от последните дни - и побоя над военния във Войводиново, и нападението над курсантите на пътя Сливен-Гурково, както и нахлуването и пребиването на възрастния циганин от Павел баня. И апелира отговорните институции да си свършат работата и да накажат виновните \r\n\r\n \"ДПС настоява министър-председателят да се разграничи от изказването на вицепремиера и министър на отбраната и да предприеме необходимите политически действия, в противен случай отговорността е на цялото правителство\", отсече Карадайъ. \r\n\r\n Лидерът на ДПС отхвърли обвиненията към неговата партия и съобщи, че от над 960 гласували в селото, в двете секции във Войводиново неговата партия е взела само 6 гласа. Мустафа Карадайъ заключи, че именно управляващите носят отговорност за етническото напрежение в страната. \r\n\r\n \"Станахме свидетели на груба манипулация и опит за политическа употреба с цел краткосрочни дивиденти\", възмути се той. \"Моделът е един и същ – в навечерието на избори битови, хулигански, криминални случаи да се етнизират и да се превръщат в групово наказание\", отсече Карадайъ. \r\n\r\n \"По-ужасното в случая е, че такива неща се случват по причина на управляващите. По-ужасното е, че управляващите не си дават сметка какво следва, не разчитат правилно сигналите и остават глухи за посланията\", заяви Карадайъ. \r\nПо думите му тези и подобни случаи са тревожен сигнал за тежкото разделение в обществото, за войнстващата омраза и натрупания гняв, за агресията и бездушието. \r\n\r\n \"Случилото се трябваше да накара управляващите да осъзнаят мащабите на разделението и последиците от политиката на омраза, която официално е на власт през последните години\", атакува мнозинството лидерът на ДПС. \r\nТой обвини, че това става с грубо погазване на принципа за личната отговорност за всяко нарушение или престъпление. \"Или по-цинично – докато един вицепремиер поражда етническо напрежение, ГЕРБ в гр. Пловдив открива Европейската културна столица на многообразието под мотото „Заедно“. \r\n\r\n \"Свидетели сме на реална заплаха на етническо противопоставяне с безпрецедентно разделение. Политиката на управляващите е основната причина за разделението и войнстващата омраза. \r\n\r\n \"ДПС остро осъжда всяко посегателство върху личността и собствеността на гражданите, отрича несъстоятелните политики на управляващите, които задълбочават съществуващите проблеми, вместо да ги решават\", заяви още лидерът на движението. \r\n\r\n Карадайъ призова час по-скоро всички органи и институции да изпълнят задълженията си и да започне комплексно решаване на проблемите. \r\n\r\n Карадайъ предупреди, че демокрацията и мирът са застрашени., предаде Канал 3. \r\n\r\n \"Омразата трябва да спре. Разделението трябва да спре. Ред е да препотвърдим верността си към европейските ценности\", призова лидерът на ДПС депутатите от всички политически сили. \r\n \n\t\t\t\t\t\t", "date": "2019.01.16", "title": "Борисов да се разграничи от изказванията на Каракачанов по адрес на циганите"}
{"url": "http://www.bnews.bg/article/255217-prezidentat_obsadi_s_avstriyskiya_biznes_kak_da_se_podobri_biznesklimata_v_balgariya", "text": "\n Президентът Румен Радев прие днес на „Дондуков“ 2 представители на австрийския бизнес у нас, с които обсъди трудностите, които компаниите срещат при реализиране на работата си и възможностите за подобряване на бизнес климата в България и повишаване на конкурентоспособността. На срещата присъства и посланикът на Австрия у нас Андреа Вике. \r\nСрещата е част от разговорите на държавния глава с представители на чуждестранни фирми от държави, които са на челни места по инвестиции в България. Австрия заема второ място в списъка след Холандия с общ обем на инвестициите 5,7 млрд. евро или 11.7 на сто от преките чуждестранни инвестиции у нас. \r\nПо време на разговора от Австрийското търговско представителство в България представиха проучване сред 96 австрийски фирми с клонове у нас, според което борбата с корупцията и престъпността, правната сигурност, върховенството на закона и намаляването на бюрокрацията са регулаторните области, в които са необходими подобрения и биха направили България по-атрактивна дестинация. Квалификацията на кадрите, наличието на работна ръка, инфраструктурата и високото качество са елементите от пазара на труда, които също трябва да се развият, смятат участниците в анкетата. По време на срещата представителите на австрийския бизнес наблегнаха на необходимостта от по-сериозна практическа насоченост на образованието у нас и изразиха опасения, че в краткосрочен план България ще има остър недостиг на работна ръка. Като основен фактор за подобряване на бизнес климата бяха посочени прозрачността и предвидимостта на правната рамка. \r\nТенденцията на спад на чуждите инвестиции през последните години показва, че са необходими категорични усилия за развитие на инвестиционната среда у нас, подчерта държавният глава. Президентът Радев изтъкна, че сътрудничеството с Австрия е от стратегическо значение  и затова мнението и опитът на австрийските компании у нас са важни за страната ни за прилагането на всеобхватен подход за подобряване на инвестиционния климат, включващ комплекс от икономически, финансови, административни, законодателни мерки. Държавният глава подчерта, че подкрепя усилията за ефективна борба с корупцията и законодателни инициативи, насочени към подобряване на бизнес средата. Особено важно е да осигурим върховенството на закона, посочи Румен Радев. Президентът отбеляза, че липсата на работна ръка може да се преодолее с конкурентни условия и по-високото заплащане на труда. \r\n \n\t\t\t\t\t\t", "date": "2019.01.16", "title": "Президентът обсъди с австрийския бизнес как да се подобри бизнесклимата в България"}
{"url": "http://www.bnews.bg/article/255193-lili_zapisva_nova_pesen_za_80_godishniya_si_yubiley", "text": "\n Няма студ, няма пек за естрадната ни прима Лили Иванова. Едва ли съществува по-голям работохолик от нея в родния шоубизнес. В най-мразовития ден Иванова излезе от дома си и се отправи към звукозаписно студио, където записва нов свой хит, видя единствено \"България Днес\". Топпапараците на вестника уловиха най-гласовитата ни изпълнителка, която бе придружена от личния си шофьор до въпросната звукозаписна компания в столичния кв. \"Дружба\". \r\n\r\n Спортно облечена, с актуалните в момента тъмни джинси, обшити с бели перли, с масивни черни кубинки и с модерно спортно-елегантно сребърно яке, Иванова както винаги демонстрира перфектна физика, а мнозина в гръб биха я сбъркали с ученичка. Певицата набързо се шмугна в лъскавия си джип и потегли към работното място. \r\n\r\n \"Вместо да си стои на топло и да пие чай, Лили Иванова предпочита да работи, никак не се заседява на едно място. Неслучайно е прима и толкова години е на върха\", възхищаваха й се случайни минувачи в близост до апартамента, в който живее Иванова. \r\n\r\n През април месец изпълнителката на \"За тебе бях\" ще навърши 80 години. По повод личния си празник тя подготвя и мегахит, с който да зарадва своите почитатели. Това обеща самата Лили в края на октомври миналата година, когато изнесе три големи концерта в три поредни дни. Събитията се състояха в зала 1 на НДК, като междувременно мнозина злобари и завистници смятаха, че певицата няма да издържи физически да пее по 2-3 часа в три поредни дни. \r\n\r\n Подмятанията на всевъзможни интриганти бяха попарени от реалността - Лили не само че пя на пълни обороти пред многочислената си публика, но и създаде страхотно настроение в залата, като пускаше и шеги. \"Тайната ми? Ето я - това е моето гориво. Бурканче с мед\", пошегува се талантливата певица. Именно тогава тя категорично заяви, че няма никакво намерение да спира да работи, а точно обратното - ще твори нови и нови песни. \r\n\r\n \"Такъв ми е характерът! Не гледам назад и не страдам кой знае колко от сантименти. Гледам напред и съм в процес на подготовка на нова музика, която ще можете да слушате по радиата. Харесвам си новите песни точно толкова, колкото и старите хитове\", похвали се Иванова. \r\n\r\n Нещо повече, в края на миналата година по време на един от концертите тя събу високите си токчета и пя боса пред 5000 души. Певицата многократно заяви, че се чувства в перфектна форма на духа и тялото, както и че е освободена от всякакви комплекси и предразсъдъци. \r\n\r\n   \r\n \n\t\t\t\t\t\t", "date": "2019.01.16", "title": "Лили записва нова песен за 80-годишния си юбилей "}
{"url": "http://www.bnews.bg/article/255185-preslava_razhozhda_roklya_za_5_bona", "text": "\n Една от последните ролки, които Преслава си купи, струва цели 5 бона, показва проверка на \"България Днес“. Точната сума, която младата майка е броила е точно 2694 евро. \r\nДрехата е на марката „Балмен“. Преслава си я поръчала от сайта на бранда, тъй като у нас няма магазин, който да продава дрехи на марката. Роклята е уникална по рода си. Тя блести с кристално бродирани блестящи ивици и рисунки. Роклята е без ръкави, с кръгъл врат и има цип на гърба. В сайта на бранда е описана като мини рокля. Дрехата е една от най-продаваните хвалят се производителите.  \r\nРоклята крие прелестите на Преслава, тя няма никакво деколте. Певицата обожава новата си рокля и с нея посрещна новата 2019г. Преди да забременее, Преслава никога не е вадила големи суми за дрехи. Тя разчиташе на семпли дрехи, за разлика от Галена, която залага на ефекта „уоу“. Конкуренцията между двете врагуващи певици явно продължава щом Преслава започна да носи маркови и скъпи дрехи, коментират феновете.   \r\n  \r\n \n\t\t\t\t\t\t", "date": "2019.01.16", "title": "Преслава разхожда рокля за 5 бона"}
{"url": "http://www.bnews.bg/article/255186-ne_e_za_vyarvane_dyado_zapochnal_rabota_kato_mule_za_alo_izmamnitsi_s_obyava_po_internet_vzemal_po_10_ot_plyachkata", "text": "\n 67-годишен мъж, действал като муле на ало измамници, е арестуван в Стара Загора, съобщават от прокуратурата. \r\n\r\n Възрастният човек си търсил работа по интернет, защото едва свързвал двата края. Така попаднал на обява за куриер и кандидатствал онлайн. \r\n\r\n Оставил си и телефон за връзка. “Работодателят” се свързал с него от скрит номер и започнали сътрудничеството си. Още след първата поръчка възрастният човек разбрал, че се е хванал на работа като муле на ало измамници, но не подал сигнал в полицията, а продължил да върши престъпната дейност - посещавал адреси, които му посочвали, вземал пари и ценности от жертви и ги оставял на предварително уговорени места в цяла Южна България, като предварително отделял своя пай от плячката. Така и не видял работодателите си, с които комуникирал само по телефон. \r\n\r\n Така например на 13 ноември 2018 г. го изпратили на адрес в Стара Загора. Там живеела пенсионерка, която предварително била уговорена, че участва в полицейска акция за залавянето на ало измамници. Жертвата се показала на терасата и видяла мулето долу. Той чакал парите и бил представен от гласа в телефона на жената като служител на МВР. \r\n\r\n Бабата пуснала с въже найлонова торба, в която имало 6 хил. лв., и всичките си златни бижута. Мулето грабнало плячката, отброило 600 лв., или 10% за себе си, и оставило останалите на посочено предварително място. Свидетелски показания и записи от камери обаче разкрили наемния работник на телефонните измамници и той бил задържан. Разследването обаче показало, че дядото е действал в цялата страна и е участвал в още десетки телефонни измами. \r\n\r\n Районният съд в Стара Загора го оставил в ареста с постоянна мярка задържане под стража, казват от прокуратурата. \r\n \n\t\t\t\t\t\t", "date": "2019.01.16", "title": "НЕ Е ЗА ВЯРВАНЕ! Дядо започнал работа като муле за ало измамници с обява по интернет, вземал по 10% от плячката"}
{"url": "http://www.bnews.bg/article/255216-vandali_zadignaha_parapeti_i_mantineli_ot_am_maritsa", "text": "\n Откраднати са 36 м предпазни парапети и 16 м мантинели от три надлеза над АМ \"Марица\" в участъка Димитровград - Харманли, съобщиха от Агенция \"Пътна инфраструктура\" (АПИ). \r\n\r\n Демонтираните обезопасителни системи са от надлез при пресичането с общинския път Узунджово - Воден - Димитровград и от два надлеза над селскостопански пътища. За възстановяването им ще са необходими около 9 хил. лв. Предстои монтирането им в най-кратки срокове. \r\n\r\n Кражбата е констатирана при ежедневните огледи, които се извършват от Областното пътно управление в Хасково. За посегателството са уведомени органите на МВР. \r\n\r\n От АПИ напомнят, че премахването на предпазните огради от недобросъвестни граждани застрашава безопасността на движението на всички шофьори и граждани, пътуващи по републиканските пътища. \r\n \n\t\t\t\t\t\t", "date": "2019.01.16", "title": "Вандали задигнаха парапети и мантинели от АМ \"Марица\""}
{"url": "http://www.bnews.bg/article/255188-tayani_za_reshenieto_na_london_za_brekzit_bez_sporazumenie_ne_zhelaem_razdyala_bez_pravila", "text": "\n Европейският парламент обсъди тази сутрин резултата от снощното гласуване в британския парламент, с което бе отхвърлено постигнатото споразумение за оттеглянето на Великобритания от ЕС, предаде БТА. \r\n\r\n Председателят на ЕП Антонио Таяни посочи, че е твърде рано за оценка на последиците. Ясно е, че не желаем раздяла без правила. В британския парламент има мнозинства срещу споразумението и срещу оттегляне без договореност, но няма положително мнозинство, което да очертава посоката напред, добави той. \r\n\r\n Заместник-председателят на Европейската комисия Франс Тимерманс добави, че напускането на Великобритания е свързано с щети, а ЕС се опитва да ги ограничи. Трябва да изчакаме събитията във Великобритания и трябва да се подготвим за всякакъв възможен изход, добави той. \r\n\r\n Главният преговарящ на ЕС Мишел Барние отбеляза, че британските депутати, отхвърлили снощи споразумението, са гласували \"против\" по различни, понякога противоречащи си причини. Днес нито едно възможно развитие не е изключено, остават 10 седмици и досега никога опасността от раздяла без споразумение не е била по-голяма. Избягването на тази възможност остава наша основна цел, каза Барние. \r\n\r\n Групата на Европейската народна партия (ЕНП) призова британските депутати да обяснят какво искат, за да може ЕС добросъвестно да приключи преговорите. Мнението на ЕНП е, че няма място за предоговаряне на постигнатото споразумение. \r\n\r\n Социалистите и демократите определиха снощното гласуване в парламента в Лондон като историческо поражение за премиера Тереза Мей. Вече знаем какво британският парламент не иска, но още не знаем какво желае. Няма да предоговаряме споразумението. Заявката на Великобритания за напускане на ЕС е обратима и ако британският парламент не намери ясен път напред, може би е време хората да участват в нови избори или второ допитване, добавиха социалистите. \r\n\r\n Европейските консерватори и реформатори заявиха, че в последните 40 години ЕС се самовъзприема най-вече като общо политическо пространство, а британците виждат в него основно пазар. Ще бъде жалко, ако не бъдат положени допълнителни усилия британският парламент да утвърди сделката, добавиха консерваторите. \r\n\r\n Според АЛДЕ гражданите не бива да стават заложници на политически игри. Великобритания е изправена пред въпроси за своето съществуване. Време е да кажем на британските приятели, че за доброто на тяхната страна е необходимо единодействие между техните партии, добавиха либералите. \r\n\r\n Зелените призоваха, ако в британския парламент няма мнозинство за бъдещите действия, да бъде свикано второ допитване. Според тях въпросът следва да бъде дали избирателите подкрепят напускане на основата на постигнатото споразумение, или предпочитат да останат в ЕС. \r\n\r\n Европейската обединена левица настоя Ирландия да определи бъдещето си без външна намеса. Групата \"Европа на свободата и пряката демокрация\" заплаши, че при ново допитване \"лъвът ще изреве\" и мнозинството за напускане на ЕС ще бъде смазващо. \r\n\r\n Групата \"Европа на народите и свободата\" коментира, че никога не е имало сделка за напускането на Великобритания и няма да има. Никой всъщност не иска да напуска. Британците ще се видят принудени да приемат обстоятелствата. Тереза Мей трябва незабавно да подаде оставка, заявиха от тази политическа сила. \r\n \n\t\t\t\t\t\t", "date": "2019.01.16", "title": "Таяни за решението на Лондон за Брекзит без споразумение: Не желаем раздяла без правила\r\n"}
{"url": "http://www.bnews.bg/article/255202-pravitelstvoto_nagradi_shefkata_na_nap_s_tlasta_zaplata", "text": "\n Правителството определи ново възнаграждение на изпълнителния директор на Националната агенция за приходите (НАП). \r\n\r\n Така  основната месечна заплата на шефа на данъчните Галя Димитрова става 5000 лева, съоибщи правителствената пресслужба. \r\n\r\n Изпълнителният директор на НАП ще получава по-голяма заплата заради „водещият й принос за успешното изпълнение на основните стратегически и оперативни цели на НАП за 2018 г., свързани със събираемостта на приходите, доброволното изпълнение на задълженията и предоставяните електронни услуги”. Увеличението е свързано и с повишаването на разходите за персонал в бюджетните организации, считано от началото на годината. \r\n\r\n \r\n  \r\n \n\t\t\t\t\t\t", "date": "2019.01.16", "title": "Правителството \"награди\" шефката на НАП с тлъста заплата"}
{"url": "http://www.bnews.bg/article/255184-do_dve_sedmitsi_registriranite_po_dds_tryabva_da_zapochnat_smyanata_na_kasovite_si_aparati", "text": "\n Във всяка регистрирана по ДДС фирма до две седмици трябва да бъдат сменени софтуерът за управление на продажбите и касовите апарат. Това е казала изпълнителният директор на НАП Галя Димитрова на среща с председателя на Българската стопанска камара /БСК/ Радосвет Радев, съобщиха от пресслужбата на агенцията. \r\n\r\n Промяната е наложителна заради фискалните загуби от над 300 млн. лв. и укриването на обороти от над 1 млрд. лв. годишно, които са възможни заради пълното отсъствие на регулация на софтуерите за управление на продажбите, е посочила Димитрова. \r\n\r\n За седмица броят на касовите апарати и принтери, управлявани от новия тип софтуер за продажби, се е удвоил, като до момента вече са издадени над 170 000 касови бележки с отпечатан на тях QR код, който ще може да бъде проверен за валидност от всеки потребител със смартфон. \r\n\r\n Срокът е много кратък и трудно изпълним, е казал по време на срещата Радев и е допълнил, че БСК ще продължи да следи процеса по прилагане на новите изисквания и ще очаква разбиране и съдействие от страна на данъчната администрация. \r\n \n\t\t\t\t\t\t", "date": "2019.01.16", "title": "До две седмици регистрираните по ДДС трябва да започнат смяната на касовите си апарати\r\n"}
{"url": "http://www.bnews.bg/article/255191-zhenata_na_dzhaferovich_v_bolnitsa_zaradi_neuspeshna_plastichna_operatsiya", "text": "\n Евгения Джаферович влезе в болница. Бившата плувкиня бе приета преди няколко дни заради неуспешна пластична операция, която си направи преди време. Жени е в Александровска болница, заради некачествената пластика. Тя качи доста килограми по време на втората си бременност, които не успя да свали след раждането на сина си Бо. \r\nКоремът й не се прибра особено въпреки диетите и тренировките, затова съпругата на Ваня Джаферович се подложи на абдоминопластика, пише „България днес”. По време на процедурата се отстраняват излишните мастна тъкан и кожа, а в някои случаи се възстановяват и отпуснатите или разделени мускули. \r\nНо се оказало, че след интервенцията е необходима втора корекция. Понякога тя не е веднага, а след доста време. При Жени се случило точно така — три години след операцията пак ляга под ножа. \r\n„След абдоминопластиката е възможно да се наложи лека корекция. Разбира се, аз изтеглих късата клечка. Но докторите от Александровска болница са голяма работа”, пише красавицата от болничното легло. Операцията й не беше сложна и ден по-късно Джаферович се върна у дома. Тя ще се възстановява за около седмица, а след това може да се върне към тренировките си. \r\nЖени прекарва доста време във фитнеса, който имат с Ваня. Красавицата спазва и специален хранителен режим, заради който е свалила немалко килограми и е в перфектна форма. \r\n  \r\n \n\t\t\t\t\t\t", "date": "2019.01.16", "title": "Жената на Джаферович в болница заради неуспешна пластична операция"}
{"url": "http://www.bnews.bg/article/255187-rekordni_zhegi_v_avstraliya_48_9_gradusa_v_port_ogasta", "text": "\n Австралия е в плен на рекордна жега, предаде ДПА. \r\n\r\n Средните температури в Нов Южен Уелс достигнаха 42 градуса. В столицата Канбера термометрите показваха 42 градуса, а в Порт Огъста - 48,9 градуса, информира БТА. \r\n\r\n В Аделейд температурата беше 40 градуса по Целзий няколко поредни дни, което принуди властите да обявят \"червен код\" за опасност, а здравните власти да уредят подслон за бездомните и специални грижи за старите хора. \r\n\r\n Най-високата температура, регистрирана някога в Австралия, е 50,7 градуса, измерена през 1960 г. в пустинята Симпсън. \r\n\r\n Очаква се горещата вълна, която продължава вече седмица, да продължи до уикенда. \r\n \n\t\t\t\t\t\t", "date": "2019.01.16", "title": "Рекордни жеги в Австралия, 48, 9 градуса в Порт Огъста\r\n"}
{"url": "http://www.bnews.bg/article/255190-dashteryata_na_kichka_zaryaza_gadzheto_mayka_y_siyae_ot_radost", "text": "\n Дъщерята на Кичка Бодурова–Кристи Зарпас заряза гаджето си Марио. Повече от 7 години тя живееше с него и дори се говореше, че планират брак, преди да се разделят завинаги. Поводът за раздялата се оказал, че двамата са много различни. А бившата кандидат — тъща Кичка Бодурова не крие, че е доволна от края на връзката им. \r\n„Кристи е добре след раздялата. Най-после разбра, че с приятеля й Марио бяха твърде различни. Той е израснал без празници, никога не идваше с на Коледа, или на Деня на благодарността. Добро момче, но саможиво, без амбиции. Дъщеря ми обича да пътува, да ходи на концерти, а той–не. Вкъщи. Самодостатъчен си е. \r\nПросто бяха различни. Затова сега ходим на ваканция с нея и сме почти всеки ден заедно. Кристи има две кученца и казва, че й дават много любов и че са й помогнали да осъзнае доста неща от връзката си”, споделя Кичка, пише „България днес”. \r\nТя е най-доволна от факта, че дъщеря й ходи редовно на фитнес, а освен това се учи за учителка. „Кристи е направила едно хубаво спортно тяло, радвам й се”, смее се още Бодурова. Дъщеря й започва да следва и магистратура този месец, при това в университет в Лас Вегас. Тя взе бакалавърска степен преди три години и междувременно работеше почасово. \r\nВъпреки че е израснала в лукс и охолство, балканската красавица, която е дъщеря на грък и българка предпочита сама да печели парите си. И се изявява от време на време като еротичен модел, а също така и като блогър. \r\n  \r\n \n\t\t\t\t\t\t", "date": "2019.01.16", "title": "Дъщерята на Кичка заряза гаджето, майка й сияе от радост "}
{"url": "http://www.bnews.bg/article/255189-tragediyata_e_ogromna_mayka_i_sin_zaginaha_v_pozhar_v_shumen", "text": "\n Мъж и жена са загинали в пожар в Шумен през нощта срещу сряда, съобщи говорителят на ОДМВР Ася Йорданова. Загиналите са жена на 80 години и 58 годишният й син. \r\n\r\n Пожарът е избухнал през нощта на първия етаж на жилищна сграда в кв. Дивдядово. По първоначални данни огънят е тръгнал от печка на твърдо гориво. Очаква се днес да бъде извършен допълнителен оглед на местопроизшествието \r\n \n\t\t\t\t\t\t", "date": "2019.01.16", "title": "ТРАГЕДИЯТА Е ОГРОМНА! Майка и син загинаха в пожар в Шумен\r\n"}
{"url": "http://www.bnews.bg/article/255173-mariyan_marinov_inspektor_ot_gd_ohrana_pribrahme_banevi_s_dva_poleta_zaradi_pravilata_na_prevozvacha", "text": "\n \r\n\r\n -Процедурата е една и съща и за приемащите, и за предаващите на задържания, който е екстрадиран. Когато например трябва да предаваме задържано лице по ЕЗА, колегите от приемащата страна пристигат в България предния ден и осъществяват контакт с нас, уговаряме се на следващия ден в колко часа къде да се чакаме. Имаме достатъчно време на аерогарата да се срещнем, да се чекира багажът, да се издадат бордните карти, да се предадат и съответно приемат съпътстващите документи, които касаят лицето – приемно-предавателен протокол, опис на лицето, на неговите лични вещи и ценности, с които пътува, медицинска справка за здравословното му състояние към момента на предаването, дали е в състояние да пътува с въздушния транспорт, справка за срока на задържането му в съответния затвор или арест и копие на съдебното решение. \r\n\r\n \r\n\r\n -Когато екстрадирането е по въздух, в България това става на аерогара София. От 2009 г. предаването на екстрадирани лица от и за Гърция става на ГКПП Кулата, екстрадираните от и за Сърбия - на ГКПП Калотина, екстрадираните от и за Македония – на ГКПП Гюешево, екстрадираните от и за Румъния – на Дунав мост и на Дунав мост 2. За Гърция предаването изпълняват колегите от областното звено на ГДО Благоевград. За Македония това правят колегите от областното звено за охрана в Кюстендил. За Сърбия сме ние поради близкото разстояние от София до Калотина. За Дунав мост и Дунав мост 2 – колегите от Русе и Видин. С Турция екстрадиции се правят само от летището в Истанбул, с турските авиолинии, тъй като само те изпълняват полети София-Истанбул и обратно, „България еър” нямат полети до Истанбул. \r\n\r\n \r\n\r\n -„България еър”, чиито услуги често ползваме, разрешава белезници. Единствените авиокомпании, които не разрешават на борда на самолета конвоираните лица да бъдат с белезници, са австрийската авиокомпания и „Луфтханза”. Това е тяхно изискване и ние се съобразяваме с тях. Прави впечатление, че винаги командирът на самолета на немската авиокомпания слиза и разговаря със задържаното лице. Ние до самолета го конвоираме с белезници и след като сме подписали приемно-предавателния протокол, чуждестранните колеги вече носят отговорност за него. В момента, в който командирът на самолета даде разрешение за качването на лицето на борда, нашият служител му сваля белезниците и вече се поема от чуждестранните ни колеги.  \r\n\r\n \r\n\r\n -При последното приемане на лице във Венецуела това стана на борда на самолета. През есента на 2017 г. с оглед на политическата обстановка в страната и понеже авиокомпанията искаше да се случат нещата по-бързо. Предприехме ход за приемането на лицето на борда на самолета – той кацна в Каракас, имаше престой 2,3 часа, приехме конвоирания и веднага излетяхме обратно за Европа. \r\n\r\n \r\n\r\n -По принцип конвоираните са на последния ред, авиокомпанията е запозната още докато се правят резервациите. Това изискване е за сигурността на останалите пътници. В зависимост от броя на пътуващите в самолета, предният ред е свободен или не. Ако самолетът е пълен, пред нас седят цивилни лица. Преди полета уговаряме с кабинния екипаж има ли възможност предният ред да бъде свободен, те ни съдействат. Досега винаги сме получавали разбиране и съдействие. Всичко е в рамките на нормалното, не сме имали някакви сериозни произшествия, някой задържан да не иска да седне на мястото, което му е определено. Но е имало случаи, когато роднини на задържания пътуват със същия полет, искали са да правят контакт с него, което е абсолютно забранено, искали са да му предават или да приемат неща от него, което също е абсолютно забранено. \r\n\r\n \r\n\r\n -От 14 г. съм в Дирекцията за охрана, участвал съм в над 200 екстрадиции само на аерогара София. Засега не сме имали някакви груби агресивни действия от страна на конвоираните. \r\n\r\n \r\n\r\n -Процедурата беше както обикновено – предварително събиране, обработване и анализиране на цялата информация за конвоирания – прави се, за да се осигури сигурност по време на полета и да не се допусне извънредна ситуация при приемането, конвоирането или по време на полета и влизането в страната на лицето. Когато конвойният екип и задържаното лице кацнаха в София, то премина през системата на Гранична полиция за снемане на ирисови и пръстови отпечатъци и след това се конвоира до съответното място за лишаване от свобода, където по постановлението на ВКП трябва да бъде настанено. За Северин бяха включени допълнително служители, според мен всичко мина без проблеми. По линия на конвоирането и охраната му нямаше никакви проблеми. Изпълнявал е разпорежданията на конвоиращия екип, не се е държал агресивно, не сме имали проблеми при кацането в София и след конвоирането му до следствения арест в Русе. \r\n\r\n \r\n\r\n -Те бяха докарани с полети на авиокомпания „Луфтханза” от Франция до София. Тъй като изискването на „Луфтханза” е на борда да бъде качен само един задържан, преценихме, че трябва да ги върнем с два полета на авиокомпанията - през Франкфурт и през Мюнхен. Участваха два различни наши конвойни екипа – през Мюнхен беше докарана госпожа Банева, а през Франкфурт – господин Банев. Те също не са създавали никакви проблеми. По време на приемането и конвоирането до България са изпълнявали разпорежданията на екипите ни до настаняването им в ареста на „Г.М. Димитров“. \r\n\r\n \r\n\r\n -За него все още нямаме писмо за екстрадиция. Като получим информация, ще преценим. Както вече казах, с Турция екстрадиции се правят само от летището в Истанбул, с турските авиолинии, тъй като само те изпълняват полети София-Истанбул и обратно, „България еър” нямат полети до Истанбул. \r\n\r\n Източник: В-к \"Монитор\" \r\n \n\t\t\t\t\t\t", "date": "2019.01.16", "title": "Мариян Маринов, инспектор от ГД \"Охрана\": Прибрахме Баневи с два полета заради правилата на превозвача"}
{"url": "http://www.bnews.bg/article/255195-barekov_s_klyuchovi_sreshti_na_visoko_nivo_v_strasburg_za_koalitsiyata_obedineni_konservatori", "text": "\n Ръководството на единствената българска консервативна партия “Презареди България” – ББЦ проведе ключови срещи на високо ниво в Страсбург с Марко Дзани, дясната ръка в Европейския парламент на лидера на Северната Лига Матео Салвини, и с ръководството на ЕКР и АКРЕ. \r\n\r\n Акцент в разговорите е бил новият политически и консервативен проект “Обединени консерватори” в България. Евродепутатът Николай Бареков лично е запознал европейските консерватори  с напредъка на преговорите между „Презареди България”-ББЦ  и останалите консервативни партии в у нас (включително и Атака), като е подчертал, че коалицията ще бъде обявена през февруари, а целта - поне втора политическа сила на европейските избори и излъчване на голям брой евродепутати. \r\n\r\n По време на разговорите са били обсъдени и бъдещите сурови и категорични мерки за прекратяване на нелегалната миграция по суша и море в Европа. \r\n\r\n „Макар и от друг съюз - “Европа на нациите и свободите” с господин Дзани ще работим по създаването на голям патриотичен и консервативен блок в следващия Европарламент”, информира Бареков минути след края на срещата. „Италианската консервативна партия Северна Лига е първа сила и се готви да атакува Европарламента с огромен брой депутати”, допълни  той. \r\n\r\n „Бях запознат с развитието на разговорите между лидерите на Северна лига и на полските консерватори господин Матео Салвини и пан Качински за изграждането на общ съюз в следващия Европейски парламент, който да пребори социалистите и да бъде незаобиколима и поне втора сила”, разри още българският евродепутат. \r\n\r\n След срещата с лидера на Европейските консерватори и реформисти /ЕКР/  в Европейския парламент професор Ришард Легутко и с лидера на Алианса на Консерваторите в Европа /АКРЕ/  и водещ кандидат за председател  на Европейската комисия Ян Захрадил стана ясно, че започва подготовка на голямо и значимо събитие, което ще се състои за първи път у нас. \r\n\r\n „С тяхна подкрепа подготвяме най-големия форум на Консервативните партии в света - Конгреса, който ще се проведе през пролетта в София”, информира Бареков. \r\n\r\n Евродепутатът допълни още, че целта на консерваторите е да управляват и да реформират боледуващия ЕС. „България и Европа се нуждаят от нашите консервативни идеи за запазване на нациите, независимостта и правовата система на демокрацията”, категоричен е той. \r\n\r\n  ‘. \r\n\r\n ‘. \r\n \n\t\t\t\t\t\t", "date": "2019.01.16", "title": "Бареков с ключови срещи на високо ниво в Страсбург за коалицията „Обединени консерватори”"}
{"url": "http://www.bnews.bg/article/255178-v_sasht_arestuvaha_zhurnalistka_raboteshta_za_darzhavnata_televiziya_na_iran", "text": "\n Американската полиция е арестувала журналистка, родена в САЩ, работеща за иранската държавна англоезична телевизия Press TV по неуточнени обвинения, съобщиха от иранската телевизия. \r\n\r\n \"Марзийех Хашеми е арестувана в Сейнт Луис и изпратена в арест във Вашингтон, въпреки че не са повдигнати официални обвинения срещу нея\", уточни иранската държавна медия. \r\n\r\n \"Тя беше задържана на международното летище \"Ламбърт\" в Сейнт Луис, а сега е прехвърлена от ФБР в арест\", допълва Press TV. \r\n\r\n Хашеми е била в САЩ, за да посети семейството си, допълни иранската държавна телевизия. \r\n\r\n Засега от Федералното бюро за разследване (ФБР) не са коментирали темата. \r\n \n\t\t\t\t\t\t", "date": "2019.01.16", "title": "В САЩ арестуваха журналистка, работеща за държавната телевизия на Иран"}
{"url": "http://www.bnews.bg/article/255174-paparatsi_zasneha_zamraznaloto_litse_na_60_godishnata_madona", "text": "\n Папараци успяха да заснемат на нюйоркското летище \"Кенеди\" \"застиналото\" лице на Мадона, което не променя изражението си след направените козметични процедури по него, съобщават от \"Дейли \r\n\r\n 60-годишната певица и бивш секс-символ се появи в доста странен вид на летището. Това е първата публична поява на поп звездата, след като фотографи я засякоха в нюйоркски бар по Нова година. Тогава Мадона беше заподозряна в уголемяване на задните си части, които изглеждаха като пищните извивки на Ким Кардашиян. \r\n\r\n Този път папараците не се съсредоточиха върху силуета на поп примата, а върху нейното лице. Мадона беше нахлупила ушанка с дълъг косъм и яке на \"Ню Йорк янкис\". Звездата бе с черен спортен панталон и маратонки на \"Долче и Габана\". \r\n\r\n Гладкото като восък лице на Мадона изглеждаше като замръзнало и не показваше изражения. Видимо изпитваща носталгия по предишните времена, певицата пусна в Инстаграм свои снимки отпреди 10 години. \r\n \n\t\t\t\t\t\t", "date": "2019.01.16", "title": "Папараци заснеха \"замръзналото\" лице на 60-годишната Мадона"}
{"url": "http://www.bnews.bg/article/255180-zapochva_vazstanovyavaneto_na_gimnaziyata_v_sopot_sled_silniya_vyatar", "text": "\n Още днес започва възстановяването в Професионалната гимназия „Ген. Владимир Заимов”, а до края на деня ще се възстановят щетите и в града. \r\n\r\n Децата от гимназията няма да учат днес, понеже има опасност за живота им. \r\n\r\n Вчера силният вятър изпочупи стъклата в училището на прозорците и входните врати. \r\n\r\n Директорката на учебното заведение увери, че евакуацията е минала спокойно и че още днес започва подмяна на стъклопакети и поправяне на вратите. От другата седмица пък ще се укрепва и покривът. \r\n\r\n Кметът на Сопот увери, че обстановката се нормализира и ще бъдат отстранени всички щети в града, а коледната украса ще бъде разчистена, понеже вятърът я е съборил и счупил. \r\n \n\t\t\t\t\t\t", "date": "2019.01.16", "title": "Започва възстановяването на гимназията в Сопот след силния вятър"}
{"url": "http://www.bnews.bg/article/255181-skalndalno_otmaknaha_mikelandzhelo_ot_tsarkva", "text": "\n Картината от 16 в. \"Светото семейство\", за която се предполага, че е рисувана от Микеланджело Буонароти, изчезна от църква във фламандския град Зеле, на около 60 км от Брюксел, съобщи в. \"Гардиън\". \r\n\r\n Според данни на Интерпол, картината е изчезнала на 11 януари между 5.00 и 6.00 ч. сутринта. Платното е с размери 145 на 99 см и заедно с рамката картината тежи около 100 кг. Липсата е забелязана от две посетителки в църквата, дошли да поднесат цветя пред олтара, а местният пастор Ян Ван Рамдонк се е обадил в полицията. \r\nПроизведението е изчезнало ден преди планираното посещение на експерт в областта на изкуството - Мария Форчелино, която да определи дали наистина то принадлежи на бележития майстор. На картината са изобразени Св. Йосиф, Богородица, спящият Младенец и Йоан Кръстител като дете. Тя е дарена на църквата преди 16 години от бивш белгийски сенатор Етиен Корман. \r\n\r\n \"Жена, живееща наблизо е видяла младеж на около 20 години, който обикалял около църквата в четвъртък в пет сутринта, който избягал след като тя запалила лампата в дома си,\" каза Ван Рамдонк. \r\n \n\t\t\t\t\t\t", "date": "2019.01.16", "title": "СКАЛНДАЛНО! Отмъкнаха Микеланджело от църква\r\n"}
{"url": "http://www.bnews.bg/article/255171-vnimanie_300_leva_globa_ot_dnes_za_vseki_shofyor_koyto_nyama", "text": "\n На 15 януари изтече гратисният период за шофьорите без електронни винетки, така от днес водачите, които се движат без винетки по републиканската пътна мрежа, ще бъде глобявани. Екипите на „Пътна полиция\", тол-полицията и стационарните камери в страната ще засичат нарушители, които нямат валидна електронна винетка или хартиена с изтичащ срок на валидност. Глобата за шофиране без винетка е 300 лева. \r\n\r\n Ако бъдем спрени от тол-патрул, можем да платим 70 лева компенсаторна такса и да продължим да шофираме до края на деня. \r\n\r\n До момента са продадени 221 300 електронни винетки на обща стойност 15 016 090 лева. От тях 135 008 са електронните винетки за леки автомобили и теглените от тях ремаркета, а 86 292 са винетките за камиони и ТИР-ове. Е-винетки могат да се купуват от интернет страниците bgtoll.bg и vinetki.bg, мобилното приложение BGTOLL, в областните пътни управления, от около 250 терминала за самотаксуване в цялата страна и на граничните контролно-пропускателни пунктове \r\n  \r\n \n\t\t\t\t\t\t", "date": "2019.01.16", "title": "Внимание! 300 лева глоба от днес за всеки шофьор, който няма...\r\n"}
{"url": "http://www.bnews.bg/article/255179-godenikat_na_rozmari_y_bi_shuta_tya_pak_razkara_richard", "text": "\n С крах завърши любовната авантюра на манекенката Розмари от последния сезон на ВИП Брдър. \r\nСлед като се залюби с фитнес инструктора Ричард и дори според неговите думи двамата правиха секс в предаването, немското гадже на мацката й е било шута. На него му дошло в повече поведението на изгората му, която след края на шоуто, вместо да изприпка в Германия, си остана у нас и все по-често беше засичана по заведения и купони с Ричард. \r\nДвамата твърдяха, че са само приятели, но всички знаеха за какво всъщност става дума. В крайна сметка немецът не издържал свободното поведение на приятелката си, развалил годежа и я изоставил, пише „България Днес“. \r\n\r\n Малко след това Розмари се раздели и с Ричард и в момента е сама. В момента моделката се е посветила на екскурзии само с приятелки и обикаля екзотични дестинации. \r\n\r\n   \r\n \n\t\t\t\t\t\t", "date": "2019.01.16", "title": "Годеникът на Розмари й би шута, тя пък разкара Ричард"}
{"url": "http://www.bnews.bg/article/255170-finansovi_mashinatsii_dunarit_tochen_ot_pionkite_na_vasilev_kam_sarbiya_i_rusiya", "text": "\n Оръжейният завод „Дунарит“ се източва от подставени лица на Цветан Василев, а отмъкнатите пари се разпределят по две направления – Сърбия и Русия, пише \"Монитор\". Именно тези финансови машинации стоят в дъното на образуваното от прокуратурата досъдебно производство за пране на пари срещу организирана престъпна група. Според държавното обвинение тя се ръководи от оръжейния бос Емилиян Гебрев, а в нея участват още двама от шефовете на „Дунарит“ Никола Киров и Кръстьо Кръстев, синът на Гебрев – Христо, и един от най-доверените адвокати на банкера-беглец – Лазар Карадалиев.   \r\n  \r\n \n\t\t\t\t\t\t", "date": "2019.01.16", "title": "ФИНАНСОВИ МАШИНАЦИИ! „Дунарит“ точен от пионките на Василев към Сърбия и Русия\r\n\r\n"}
{"url": "http://www.bnews.bg/article/255176-iren_krivoshieva_sred_kolegite_si_sam_kato_bodil", "text": "\n \"Сред колегите си се чувствам като бодил на поляна с кокичета.\" Това сподели актрисата Ирен Кривошиева. \"Наскоро ходих на премиерата \"Бащата\", в която участва Владо Пенев. Рядко хода на театър, защото повечето постановки ми се струват безсмислени. Но тази пиеса си заслужава да се види. Та отново бях в актьорските среди и се почувствах като бодил сред поляна с кокичета. Явно моето място не е там, сред колегите. Макар много да ми се иска да работя, да играя\", тъжно каза Ирен, която в момента прави постановки за деца, пише \"България Днес\". \r\n \n\t\t\t\t\t\t", "date": "2019.01.16", "title": "Ирен Кривошиева: Сред колегите си съм като бодил!"}
{"url": "http://www.bnews.bg/article/255183-v_344_uchilishta_i_detski_gradini_dnes_sa_preustanoveni_uchebnite_zanyatiya", "text": "\n В 344 училища и детски градини днес, 16 януари 2019 г., са преустановениучебните занятия. Това информираха от МОН. \r\n\r\n Заради висока заболеваемост от грип в 137 училища в Бургаска област няма да има учебни занятия до 18 януари. \r\n\r\n От 16 до 18 януари по предписание от РЗИ няма да учат 120 училища в област Стара Загора, 65 училища в област Шумен и 16 училища в община Силистра. \r\n\r\n В област Пловдив няма да учат две училища - ОУ „Хр. Ботев“ в с. Поповица и ПГ \"Ген. Вл. Заимов\" в Сопот. \r\n\r\n Лоши метеорологични условия са причина в две учебни заведения в Кюстендилска област също да няма учебен процес - ОУ \"Хр. Ботев\" и ДГ\" Р. Княгиня\" в община Невестино. \r\n\r\n Едно училище в област Кърджали също е затворено - СУ „Н. Й. Вапцаров“ в с. Бенковски. \r\n\r\n Продължават да не се провеждат занятия в ДГ \"Детелина\" в с. Черно поле, община Ружинци, Видинска област. \r\n \n\t\t\t\t\t\t", "date": "2019.01.16", "title": "В 344 училища и детски градини днес са преустановени учебните занятия\r\n"}
{"url": "http://www.bnews.bg/article/255215-parlamentat_othvarli_vetoto_na_prezidenta_za_tayniya_arest", "text": "\n Парламентът отхвърли ветото на президента Румен Радев, което той наложи върху промени в Наказателния кодекс. \r\nС промените се дава право на прокуратурата да забавя с 48 часа уведомяването на близките на задържан или с 24 часа на малолетни. \r\n  \r\nСпоред сега действащите разпоредби уведомяването на семейството и работодателя на обвиняемия, задържан под стража, става незабавно. \r\n  \r\nОтлагането ще става в случаите, когато е наложително предприемане на действия от разследващите органи, чието възпрепятстване би затруднило сериозно наказателното производство. \r\n  \r\nВетото беше отхвърлено с гласовете на депутатите от ГЕРБ, ДПС и „Обединени патриоти“, предаде Дарик. \r\n \n\t\t\t\t\t\t", "date": "2019.01.16", "title": "Парламентът отхвърли ветото на президента за тайния арест"}
{"url": "http://www.bnews.bg/article/255168-temperaturite_skachat_do_10_gradusa_useshtaneto_za_mrazovit_stud_obache_ostava", "text": "\n През нощта над страната ще бъде ясно, ще остане ветровито. Минималните температури, в повечето райони, са ще между минус 6° и минус 1°. През деня ще бъде предимно слънчево с временни увеличения на облачността, по-значителни над северните и източните райони. Валежи не се очакват. Ще духа умерен и силен запад-северозападен вятър. Дневните температури ще се повишат и максималните ще бъдат предимно между 3° и 8°. \r\n\r\n Това съобщават от НИМХ. \r\n\r\n Над планините ще има променлива облачност и на отделни места ще прхвърчи сняг. Ще духа силен и бурен северозападен вятър. Максимална температура на височина 1200 метра около 0°, на 2000 метра - около минус 4°. \r\n\r\n Над Черноморието облачността временно ще се увеличи, но ще остане без валеж. Ще духа умерен и силен запад-северозападен вятър. Максимални температури на въздуха: 5-7°. Температурата на морската вода е 6°. Вълнението на морето ще бъде 2-3 бала. \r\n \n\t\t\t\t\t\t", "date": "2019.01.16", "title": "ТЕМПЕРАТУРИТЕ СКАЧАТ ДО 10 ГРАДУСА! Усещането за мразовит студ обаче остава!"}
{"url": "http://www.bnews.bg/article/255172-stryaskashta_statistika_vseki_treti_balgarski_pensioner_u_nas_e_bil_v_risk_ot_bednost", "text": "\n Около 32 процента от българските пенсионери са били изложени на риск от бедност, показват данни от анализ на Евростат за дела на пенсионерите, изложени на риск от бедност в страните на Европейския съюз през 2017 г. \r\n\r\n Средният показател за ЕС е бил 14 процента или приблизително 1 на 7 пенсионери в страните от ЕС е живял в риск от бедност през въпросния период. Според актуални данни на Националния осигурителен институт (НОИ) у нас през 2017 г. броят на пенсионерите е бил 2,5 млн., като от тях 457 хиляди са били пенсионери поради инвалидност поради общо заболяване. Средната месечна пенсия за един български пенсионер (изчислена от НОИ общо за всички видове пенсии) е била 345 лева, което е било около 30 процента от средната месечна заплата в страната - 1060 лева за 2017 г. Броят на жените в пенсионна възраст значително превишава броя на мъжете - 1,4 млн. жени пенсионери към 1,1 млн. мъже, показват данните на НОИ. \r\n\r\n Само през 2017 г. броят на новите пенсионери е бил около 130 хиляди, от които 46 хиляди са били по инвалидност поради общо заболяване. Като цяло броят на пенсионерите у нас е съставлявал 30 на сто от българското население, което към края на 2017 г. е било 7 050 000, според данните на НОИ. \r\n\r\n Най-рисково живеят пенсионерите в Естония \r\n\r\n Най-рисково е било положението на пенсионерите в Естония, където 46 процента или почти всеки втори пенсионер в балтийската страна, е бил изложен на риск от бедност. Идентично е било положението на пенсионерите в Латвия - 44 на сто и в Литва - 37 на сто от жителите на тези две балтийски страна в пенсионна възраст е бил изложен на риск от бедност. \r\n\r\n България е на четвърта позиция в тази негативна класация с 32 на сто пенсионери в риск от бедност, като зад нас остават по този показател страни като Хърватия - 25 на сто, Кипър и Малта - 22 на сто, Румъния и Словения - по 16 на сто пенсионери в риск от бедност и др. \r\n\r\n На другия полюс най-ниски проценти на пенсионери в риск от бедност са регистрирани във Франция - 7 на сто, Словакия - 8 на сто, Дания, Унгария и Люксембург - всички по 9 на сто и др. \r\n\r\n В две държави на ЕС мъжете-пенсионери са живели в по-голям процент от риск на бедност, отколкото жените пенсионери: в Малта - плюс 5 процента и Испания - плюс 2 процента от мъжете там са били изложени в по-висок риск от бедност. От друга гледна точка процентът на бедност при жените-пенсионери е бил по-висок от този за мъжете пенсионери в Естония - 19 на сто от дамите там са били в по-висок риск от бедност от мъжете, Литва - 16 процента, България и Латвия - и в двете страни 15 на сто от жените са живели в по-висок риск от бедност в сравнение с мъжката половина \r\n \n\t\t\t\t\t\t", "date": "2019.01.16", "title": "СТРЯСКАЩА СТАТИСТИКА! Всеки трети български пенсионер у нас е бил в риск от бедност\r\n"}
{"url": "http://www.bnews.bg/article/255169-speshna_sreshta_v_strasburg_za_brekzit_shte_izlyazat_li_britantsite_ot_es", "text": "\n Ръководната група на Европейския парламента по въпросите на Брекзит се събра на извънредно заседание в Страсбург. Това стана, след като британският парламент отхвърли сделката на Тереза Мей за напускането на Великобритания. \r\n\r\n Европейският съюз остава единен и непоколебим по споразумението, обяви главният преговарящ на Евросъюза с Лондон Мишел Барние. \r\n\r\n Великобритания не е в позицията да казва на Европейския съюз кои да бъдат следващите стъпки. ЕС оставал единен, каза Барние. \r\n\r\n Председателят на Съвета на ЕС Доналд Туск лаконично призова в профила си в \"Туитър\" смел британски политик да излезе и ясно да каже какво иска Островът от Брекзит. \r\n\r\n Това, което не искаме да допуснем, е този политически хаос да бъде прехвърлен в европейската политика. Трябва да намерим решение преди европейските избори. Това посочи отговорникът на Европейския парламент за Брекзит Ги Верхофстат, \r\n\r\n Ирландското правителство заяви, че ще ускори подготовката за Брекзит без сделка. Днес е горчив ден за Европа, написа в \"Туитър\" германският вицеканцлер и министър на финансите Олаф Шолц. Според него има риск от хаотично излизане на Великобритания от ЕС. На същата позиция е и испанският премиер Педро Санчес. \r\n\r\n Мадрид продължава да има резерви за Гибралтар. Холандският премиер Марк Рюте изрази разочарование и поиска Лондон да предприеме първата крачка. \r\n\r\n   \r\n \n\t\t\t\t\t\t", "date": "2019.01.16", "title": "Спешна среща в Страсбург за Брекзит! Ще излязат ли британците от ЕС?\r\n"}
{"url": "http://www.bnews.bg/article/255177-protestirashti_iskat_ostavkata_na_ministara_na_okolnata_sreda_i_vodite_zaradi_bosilegrad", "text": "\n Протестиращи от западните покрайнини искат оставката на министъра на околната среда и водите заради проблема със замърсяване на водата в региона на Босилеград. \r\n\r\n Организаторът на протеста заяви, че е виждал със свои очи как във водата тече пяна.  \r\n\r\n \"Искаме оставката на министъра на околната среда и водите, защото той лъже, казва, че намя проблем. Също така твърди, че България през 2016 г. е нарушила Конвенцията за трансгранични оценки на въздействие, като не е спазила срока, който сърбите са поискали да им се отговори дали ще участваме, или не и не сме предоставили информацията съгласно конвенцията и допълнителните решения към нея. Вследствие на това \"ръцете на сърбите са били развързани\" и са започнали да правят в техния район каквото искат\", коментира организаторът на протеста пред МОСВ Димитър Куманов.  \r\n\r\n Още от края на миналата година недоволните изразиха съмнението си, че от сръбските мини се изливат безконтролно води със съдържание на тежки метали те попадат в притоците на местната река, а и оттам в река Струма. Протестиращите се притесняват, че ще това ще доведе до екологична катастрофа не само в Босилеград, но и в Кюстендилска област. \r\n\r\n   \r\n\r\n Очаква се отговор от екоминистерството. \r\n \n\t\t\t\t\t\t", "date": "2019.01.16", "title": "Протестиращи искат оставката на министъра на околната среда и водите заради Босилеград"}
