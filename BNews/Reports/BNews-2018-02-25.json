{"url": "http://www.bnews.bg/article/237654-tragichno_momiche_zagina_v_tezhka_katastrofa_kray_dragichevo", "text": "19-годишно момиче загина при тежка катастрофа в района на Драгичево, сочи първоначална информация на МВР. Сигналът за тежкия пътен инцидент е подаден малко след 14 часа. При бензиностанция в района на Драгичево са се ударили два леки автомобила. Ранена е и друга жена, тя е откарана в болнично заведение, за да получи медицинска помощ. На място се извърша оглед. Движението се регулира от пътни полицаи. От Пътна полиция препоръчват на водачите, пътуващи към София, да използват АМ \"Люлин\"", "date": "2018.02.25", "title": "ТРАГИЧНО! Момиче загина в тежка катастрофа край Драгичево\r\n"}
{"url": "http://www.bnews.bg/article/237651-noviyat_telefon_za_ruskite_voenni_struva_1443", "text": "Руското министерство на отбраната е започнало да раздава на офицерския състав на армията защитени мобилни телефони, изработени ръчно в Русия. Всеки апарат струва над 100 000 рубли (€1 443), съобщава в. \"Известия\". Право да ползват М-663С \"Атлас\" имат офицерите с достъп до информация от \"особена важност\". Телефонът позволява да се ползват шифрованите комуникационни линии на руските военни както в страната, така и в чужбина. М-663С \"Атлас\" се произвежда в Научно техническия център \"Атлас\" - държавно предприятие, подчинено на Руското министерство на комуникациите и съобщенията. Апаратът е модификация на цивилния модел SMP-АТЛАС/2 и според описанието на сайта на производителя осигурява \"гарантирано криптиране на речевата информация и идентификация на абоната в защитен режим\".   По паспортни данни М-663С \"Атлас\" може да работи при температури -20 °C до 50 °C, влажност 98% при температура 35 °C и да приема разговори дори под вода. Корпусът е изработен от метал и пластмаса, а екранът има сапфирено стъкло. Руснаците обясняват колосалната цена на телефона с обстоятелството, че криптиращият чип бил уникална за Русия разработка. Имал компактни размери, харчел малко и можел да предава шифрована информация с минимално забавяне. SIM-картите за новия офицерски телефон се произвеждат от руската компания \"Мегафон\", която има лиценз от НТЦ \"Атлас\". Министерство на отбраната е определило лимит на разходите за разговори по М-663С в размер на 24 млн. рубли годишно (€346 220). \r\n ", "date": "2018.02.25", "title": "Новият телефон за руските военни струва €1443 \r\n"}
{"url": "http://www.bnews.bg/article/237652-izvanredno_zabraven_kufar_ottsepi_stolichniya_bul_slivnitsa", "text": "Забравен куфар внесе смут на столичнияна бул. \"Сливница\", предаде очевидец за БЛИЦ. Подозрителният предмет е намерен край \"Сливница\" 156 в близост до клон на банка. В района има и спирка на градския транспорт. На място са пристигнали полицаи, спец полицаи и пожарна. Мястото е отцепено.  \r\n ", "date": "2018.02.25", "title": "ИЗВЪНРЕДНО! Забравен куфар отцепи столичния бул. \"Сливница\""}
{"url": "http://www.bnews.bg/article/237653-frantsiya_osuetila_dva_atentata_ot_nachaloto_na_2018_g", "text": "Френските власти осуетиха две терористични атаки от началото на годината, подготвяни от джихадисти от ДАЕШ (\"Ислямска държава\") по цели в отговор на загубите на групировката в Ирак и Сирия. Това разкри министърът на вътрешните работи на Франция Жерар Колон, информира \"Ройтерс\". Един екстремист е арестуван през януари. Той е планирал да удари \"голямо спортно съоръжение\", каза Колон пред радио Европа 1. Друг заподозрян е планирал да нападне войници и да направи бомба. Тъй като ДАЕШ изчезва, хора се опитват да извършат атаки в западните държави като опит за отвличане на вниманието от поражението, добави министърът. По френските улици има военни патрули от 7 януари 2015 г., когато терористи атакуваха редакцията на сатиричното списание \"Шарли ебдо\" и супермаркет. В края на същата година терористи убиха 130 души при нападения в Париж", "date": "2018.02.25", "title": "Франция осуетила два атентата от началото на 2018 г.\r\n"}
{"url": "http://www.bnews.bg/article/237649-platnata_patriotarska_pelena_na_skandalite_zarobva_3_miliona_balgari", "text": "Плътната патриотарска пелена на скандалите е напът да зароби 3 милиона българи. Докато умело разиграваха сценария за отвличане на вниманието ни, тоалетният министър, шкембе войводата и златният пръст опънаха пелената на информационното затъмнение, което бе необходимо на управляващата клоака ОПГ( съвпадението с организирана престъпна група изобщо не е случайно) да поставят в пълна зависимост 3 милиона души. Бройка - напълно достатъчна, за да осигури дългогодишно управление. България определено бележи прогрес - от държава на КАЛИНКИТЕ се превръща в държавата на ГИНКИТЕ! Е, драги българи, усещате ли вече силата на \"патриотичното\" управление? Тези \"патриоти\", които сега по сценарий ще ни продънят ушите, че ЕРП-тата трябва да бъдат национализирани, че златните мини трябва да станат държавни - разбирайте да бъдат купени от Гинка или Гиньо, зад които се скрила  престъпната олигархична каста, дебелееща от години на наш гръб! И, моля, не се чудете защо децата ни бягат в чужбина, защото все още работи инстинктът им за оцеляване и защото не искат да бъдат роби на ГИНКА И \"ПАТРИОТИ\"!", "date": "2018.02.25", "title": " Плътната патриотарска пелена на скандалите заробва 3 милиона българи"}
{"url": "http://www.bnews.bg/article/237642-zheni_kalkandzhieva_prizna_koy_e_golyamata_y_lyubov", "text": "\r\nИмето на Жени Калканджиева нашумява през 1996 г. Носителката на титлата „Мис България”, стига до шесто място в света на най-красивите девойки, събрани от цялата планета. Оттогава красавицата е еталон за елегантност, стил и финес. Често забърквана в скандали, Жени преминава през медийните клюки и оставя зад гърба си злонамерените слова, сякаш за да докаже, че нищо не може да я отклони от целта й в живота.  \r\nКалканджиева е безупречна майка, всеотдайна съпруга и преусряваща бизнес дама, управител и собственик на модна агенция „Визаж”. На 20 февруари Жени отбеляза поредния рожден ден, доказвайки, че 40 са новото 20. Ето какво казва красавицата в интервю за Уикенд.  \r\n- Какво си пожелахте навръх рождения ден? \r\n- Здраве за цялото ми семейство е това, което си пожелавам винаги. Жорко да расте умен и добър. На себе си пожелавам повече спокойствие и повече пътувания. В работен план си пожелавам успешна реализация на всичките ми проекти, както и да успея да съчетая бизнес ангажиментите със спокойствие и време за себе си. \r\n- Каква бе изминалата година за вас в личен и служебен план? \r\n- За мен  и агенция „Визаж” изминалата година беше наистина успешна. Стартирахме инициатива за обучение на млади хора в сферата на здравето, спорта и красотата. Създадох НПО „Жени Калканджиева”, което работи успешно с младите хора в малките и големите градове. С моя екип провеждаме поредици от обучения за здравословен начин на живот, активен спорт, стил и красота. В личен план мога само да съм благодарна, че детето ми се развива добре в училище, щастлива съм, че имам семейно спокойствие, щастие, хармония и баланс. \r\n- С какво се занимавате в момента? \r\n- В момента сме в усилена подготовка за новия моден сезон. Имаме няколко нови лица, които изпращаме в чужбина, за да работят с големи световни агенции. През миналата година ги открихме и обучихме в България. Сега те са конкурентноспособни на световния моден пазар и със самочувствие могат да работят в чужбина. Вече започна подготовката за пролетните ревюта, предстои натоварен период от ангажименти за лицата на агенцията. В честването на 25 години от създаването на модна къща „Романтика” участваха модели на „Визаж”, които представиха шедьоврите на София Борисова. Отделно от това подготвям нова платформа, която разработихме с моя екип за градовете в цялата страна на тема абитуриентски балове. Всички бъдещи абитуриентки, които имат нужда от персонални съвети, могат да се свържат с нас, за да им помогнем да изживеят наистина незабравим бал. \r\n- Имате ли незабравим рожден ден, за който бихте желала да ни разкажете?  \r\n- Всеки от празниците за рождения ми ден е различен. Миналата година бях извън България. Тази година семейно, с мъжа ми, ще заведем детето в Амстердам и ще празнуваме там. По-късно в София ще направя голямо женско парти в стил „40 е новото 20”. Вдъхновение за това решение е моя близка приятелка. За 43-ия си рожден ден съм поканила 43 дами и избрах за тях българското вино „Betterhalf”, защото ние, жените, сме по-добрата половина на човечеството. На партито в клуб „Кенди” ще има много пролетни цветя, каквито обожавам, доста и достатъчно изискани хапки. За приятелките и гостите си съм приготвила много изненади. Ще празнуваме в клуба, където по традиция се случват най-готините женски партита. Много ще е щуро. \r\n- Какво е отношението ви към подаръците? Казвате ли какво да ви купят или очаквате приятелите да ви изненадат сами? \r\n- Винаги очаквам изненади, защото много ги обичам, въпреки че в живота съм практична. Предпочитам приятелките ми да ме изненадат. Те ме познават много добре и с нетърпение очаквам изненадите им.  \r\n- Кои са хората до вас, на които държите най-много? \r\n- Това са синът ми, мъжът ми, брат ми, роднините. Държа много на целия екип на агенция „Визаж”. Държа си на приятелите и обичам хората, с които съм заобиколена. \r\n- Кой е най-хубавият и най-лошият момент в живота ви? \r\n- Най-хубавия момент в живота ми е, когато се роди Жорко, а най-лошият, когато почина майка ми. \r\n- Вярвате ли в любовта или сте от хората, които смятат, че тя е истинска само в художествената литература? \r\n- Вярвам в любовта, естествено. Тя ни прави истински хора. Вярвам в любовта, защото тя осмисля живота ни. Ако няма любов, ние се превръщаме в роботи. \r\n- Предопределена ли е съдбата на всеки един от нас? Вие самата усещала ли сте намесата й? \r\n- За мен нещата от живота са симбиоза между решенията ни и личния избор. Постоянно взимаме решения и в крайна сметка нашия избор ни води по пътя. Смятам че това, което ни се случва, е нашия избор. Нашите решения обуславят съдбата ни. Човек непрекъснато взема решения и все се надява, че са правилни. С времето свикнах името ми да бъде намесвано в различни истории и клюки. Хубавото е, че се научих да излизам от всякакви неприятни ситуации. Научих, че е безсмислено да се ядосвам, макар че понякога просто няма как. Случва ми се да имам усещането, че притежавам нестихваща енергия. Езикът ми на моменти е твърде остър, но добре, че чувството ми за хумор е силно, та компенсирам нещата в отношенията. За мен, на този етап от живота, е важно да балансирам между бизнес ангажиментите, които са много, грижите за малкия Жорко и мъжа на живота ми Тачо. \r\n- Той ли е голямата ви любов? \r\n- Да, категорично. Връзката ни мина през трудности, които, за жалост, станаха достояние на цяла България, но и двамата не можем един без друг. \r\n- Притеснявате ли се от старостта, от това, че човек се променя с годините? \r\n- Не се притеснявам от старостта, защото парарлелно с остаряването, растат нашите деца. Какво по-хубаво от това да ги видим стойностни, реализирани и отговорни. Искам да видя как Жорко израства, как става голям човек, да наблюдавам любовните му вълнения, да видя как ще създаде семейство и ще ме направи баба. Това е, което ме кара да се чувствам удовлетворена от живота. Освен това, защо да се боя от старостта, нали всичките ми приятелки остаряват заедно с мен?! Важното е да остаряваме весело, с настроение. Със сигурност и като бабичка ще съм готина и дива. \r\n- Как виждате себе си след 10 години? \r\n- Виждам се отново работеща със син тийнейджър. Може би тогава отново ще имам любовни трепети, само че този път, свързани с детето ми. Виждам се променена, по-спокойна, не толкова взискателна и по-мъдра. Днес искам всичко, което правя да се случва бързо, след 10 години се виждам много по-търпелива. \r\n- Мечтаете ли? \r\n- О, мечтая разбира се, ако човек не мечтае – що за човек е. Мечтая и за малки, и за големи неща. Повече си мечтая за това какъв човек искам да израсне моето дете. Мечтая за семейните отношения, които ще има синът ми в бъдеще. Мечтая си за още няколко нови проекта, които все още не са узрели. Мечтая много и в професионален, и в личен план. \r\n ", "date": "2018.02.25", "title": "Жени Калканджиева призна кой е голямата й любов"}
{"url": "http://www.bnews.bg/article/237644-elen_koleva_zaryaza_poeziyata_varna_se_kam_milionerite", "text": "Откакто се раздели с Калин Терзийски, Елен Колева забрави, че е поетеса. \r\nАктрисата, която преди две години издаде книга със свои стихове, все по-рядко сяда над белия лист и вместо да се опитва да пише, предпочита да публикува чужди стихове и крилати фрази на страницата си във Фейсбук. \r\nЗад гърба й шушукат, че сигурно това се дължи на факта, че вече не общува с писатели и поети, а се е върнала към милионерите в лицето на бизнесмена Давид Бонев, спряган за нейно гадже. Напоследък Елен има и повече ангажименти като актриса, което вероятно също отнема от времето й за писане, пише \"Уикенд\". ", "date": "2018.02.25", "title": "Елен Колева заряза поезията, върна се към милионерите"}
{"url": "http://www.bnews.bg/article/237639-rayna_stana_za_smyah_s_novata_si_pricheska", "text": "Райна отново стана за смях-този път с прическата си. Певицата сподели кадър, на който е в компанията на нежния фризьор Ивайло Колев. По изражението на пилето от Сандански личи, че тя е доволна от \"прическата\", която е сътворил пишман фризьорът. \r\nКосата на Райнето прилича на черга от етнографския комплекс „Етъра“. Демодираните преси се редуват в различни цветове, досущ като шарките по бабините постелки. Експериментът на самозвания бръснар, обявил се за „коафьор“ на звездите е пълен провал. \r\nС тази прическа и визия, Райна може да се цани за бостанско чучело напролет. Сигурно е, че една гарга няма да посмее да я наближи.Н е е изключено и това да е новото амплоа на певицата, която в последно време няма никакви участия и едва свързва двата края, твърдят колеги на фолкаджийката. \r\n ", "date": "2018.02.25", "title": "Райна стана за смях с новата си прическа"}
{"url": "http://www.bnews.bg/article/237643-tazhna_vest_otide_si_lyubim_pop_folk_izpalnitel_blizkite_mu_sa_v_shok", "text": "Изпълнителят Панайот Найденов от Асеновград, известен още под псевдонима Панко е починал. Той се почувствал зле, а негови близки по най-бързия начин до откарали в болница, където по-късно издъхнал. За трагедията съобщи неговия брат Антон Найденов, който публикува тъжни слова в личния си профил: „Днес паля свещ и отново се моля, моят живот пак дано се повтори…За да може ти отново да си моя БАТКО. Обичам те, ПОЧИВАЙ В МИР” \r\nЛегендарния поп-фолк изпълнител е роден през 1968 година в Асеновград. Кариерата си като певец започва с формация „Астон“ и записват песента „Али Баба и 40-те боици“. Като самостоятелен изпълнител развива кариерата си с „Ара Аудио-видео“ в периода от 1999 до 2003 г. Сред най-известните му песни са „Влюбено момче“, „Хитрата лисица“ и дуетите със Сани и Дора Костова „Скитнице“ и „Няма проблеми“. \r\nФеновете и до днес помнят култовата му песен „Евала, Живков“, с която пионерът в най-масовия жанр – поп фолка възпя бившия първи в държавата Тодор Живков.", "date": "2018.02.25", "title": "ТЪЖНА ВЕСТ! Отиде си любим поп-фолк изпълнител! Близките му са в шок!"}
{"url": "http://www.bnews.bg/article/237634-masov_bum_na_nedovolstvo_tsetska_otryaza_nadziratelite_za_po_visoki_zaplati", "text": "Правосъдният министър Цецка Цачева заяви, че няма как да бъде изпълнено искането за 20 процентно увеличение на възнагражденията на служителите в затворите. Цачева слезе при протестиращите пред Министерството на правосъдието. По думите й това искане не съответства дори на направените увеличения в системата на МВР. Тя допълни, че възможното увеличение, предложено от страна на финансовия министър, е в рамките на пет процента, но протестиращите са отказали. Има и договореност за нова среща през май, когато се види как върви изпълнението на бюджета. От началото на септември, когато стартира процедурата по бюджета за 2019 година, отново съвместно със синдикатите и ръководителите на двете дирекции към Министерството на правосъдието, ще бъдат търсени възможности за повече средства за щатни бройки и за възнаграждения, каза Цецка Цачева. Според Цачева трябва да се отчете, че държавата е на всички, които пълнят хазната с данъците си и e необходимо да се търси баланс между различните сектори. Всички искаме децата ни да са образовани добре, да имаме качествено здравеопазване, аргументира се правосъдният министър. Тя коментира, че напълно споделя мнението, че работата на надзирателите е рискова и в никакъв случай не подценява техния труд, който е отговорен и тежък. По думите на Цачева вече се работи по нормативни промени за баланса между тези, които изтърпяват наказание “лишаване от свобода” и тези, които отговарят за тяхната сигурност. В отговор на въпрос колко са незаетите щатове, министърът каза, че в момента почти всички са на процедура за различни конкурси, текучеството е голямо, тъй като има обжалване на конкурси. Цачева съобщи, че във вторник ще участва в международна конференция във връзка с радикализацията в затворите, новите отговорности, които имат служителите по поддържане реда в затворите. По думите й това са теми, които не се обсъждат само в България, а в целия ЕС. На предстоящия съвет по правосъдие, на 8 март в Брюксел, съм настояла и ще бъде включено като дебат условията за работа в затворите и противодействие на радикалните явления, каза Цачева. Протестиращите заявиха, че продължават с недоволството, докато не им бъдат изпълнени исканията. Те протестираха с плакати – “Само едно е сигурно в сектор сигурност – несигурността”, ” Искаме увеличение, а не подаяние”, ” С обещания затвори не се пазят” и други. На входа на министерството беше поставена войнишка раница с надпис ” Торбата с лъжи на Министерството на правосъдието”. Протестиращите поискаха достойно отношение, което им се полага като граждани на ЕС и на държава, председателстваща Съвета на ЕС. Те поискаха още достойни възнаграждения и условия на труд. На протеста присъстваха служители от всички градове на двете дирекции на Министерството на правосъдието – ГД “Изпълнение на наказанията” и ГД “Охрана”. Служителите бяха с членове на техните семейства.", "date": "2018.02.25", "title": "МАСОВ БУМ НА НЕДОВОЛСТВО! Цецка отряза надзирателите за по-високи заплати\r\n"}
{"url": "http://www.bnews.bg/article/237627-shampioni_barselona_s_blestyashta_pobeda_mesi_chukna_nov_rekord", "text": "Барселона се наложи с категоричното 6:1 в домакинството си на Жирона в мач от 25-ия кръг на Примера дивисион. Двубоят ще се запомни с поредния рекорд, който Лионел Меси записа. Звездата на световния футбол вече е футболистът с най-много асистенции в историята на испанския елит. Меси, който вкара два от головете за победата тази вечер, подаде на Луис Суарес в петата минута, който изравни резултата - 1:1. За Лео това е 148-ата асистенция, с което той изпревари легендата на Реал (Мадрид) Мичел, като оглави еднолично и тази класация. Меси игра на висота срещу Жирона, след като в навечерието на мача научи неприятната новина за кончината на дядо му. След първия гол аржентинецът вдигна ръце и погледна към небето, очевидно посвещавайки попадението на един от най-близките си хора.  Жирона изненадващо поведе на \"Камп Ноу\" още в третата минута. Порту бе точен, след което обаче каталунците се разгневиха и головете във вратата на гостуващия отбор започнаха да валят един след друг. Още до почивката Барселона водеше с 4:1. По две попадения вкараха Меси и Луис Суарес, а през втората част Филипе Коутиньо направи 5:1 в 66-ата минута. В 76-ата пък Луис Суарес оформи хеттрика си, разписвайки се за крайното 6:1 след асистенция на Усман Дембеле.  \r\nСлед този мач каталунците подобриха клубното си постижение за най-дълга поредица без поражение в испанското първенство. Барса вече в 32 последователния двубоя в Примера дивисион не познава вкуса на поражението. До този момент рекордът на отбора беше от сезон 2010/11, когато под ръководството на Хосеп Гуардиола каталунците не допускат загуба в 31 последователни мача в първенството. След гръмката победа на Жирона Барселона продължава да води убедително в Примера дивисион. Меси и компания събраха 65 точки, докато Жирона е девети с 34. Вторият Атлетико (Мадрид) има 55 и мач по-малко от каталунците. Реал (Мадрид) е трети с 51 точки.", "date": "2018.02.25", "title": "ШАМПИОНИ! Барселона с блестяща победа, Меси чукна нов рекорд "}
{"url": "http://www.bnews.bg/article/237647-slameniyat_chovek_ginka_e_platila_stotitsi_hilyadi_evro_za_advokati_otkade", "text": "Kaкто вече BNews по-рано писа, пазарджишките бизнесмени Гинка и Славчо Върбакови  неотдавна не са можели да си обслужват банкови кредити. Срещу тях има три изпълнителни дела. Техни имоти са били възбранени и продадени заради необслужвани дългове. Семейството има и дългове към НАП, които все още се водят висящи. Това показа проверка на Биволъ в Имотния регистър след като Гинка Върбакова обяви, че има доверието на мощна кредитна институция, която ще финансира придобиването на ЧЕЗ България със стотици милиони евро.", "date": "2018.02.25", "title": "\"Сламеният човек\" Гинка е платила стотици хиляди евро за адвокати! Откъде?"}
{"url": "http://www.bnews.bg/article/237648-bankata_za_razvitie_garant_po_sdelkata_s_chez_protivorechiva_informatsiya_zasega", "text": "Българска банка за развитие /ББР/ е издала банкова гаранция по сделката за продажбата на бизнеса на чешката енергийна компания ЧЕЗ в България. За това алармира в личния си профил фейсбук потребителят Станка Тачева. Ето какво написа тя: ", "date": "2018.02.25", "title": "Банката за развитие - гарант по сделката с ЧЕЗ?! Противоречива информация засега!"}
{"url": "http://www.bnews.bg/article/237650-zverska_katastrofa_v_sofiya_zhena_e_zaginala_na_myasto", "text": "Тежка катастрофа е станала на пътя от София за Перник в района на село Драгичево, съобщи очевидец за БЛИЦ. 50-годишна жена е загинала на място, а пасажерката й - около 60-годишна перничанка, е откарана в болница с опасност за живота. На мястото има полиция. \r\n ", "date": "2018.02.25", "title": "ЗВЕРСКА КАТАСТРОФА В СОФИЯ! Жена е загинала на място! "}
{"url": "http://www.bnews.bg/article/237646-sreshtata_mezhdu_es_i_turtsiya_vav_varna_e_pred_proval", "text": "Председателят на ЕС Доналд Туск заяви, че заради провокациите на Турция в Средиземно и Егейско море следващият Европейски съвет ще реши дали ще се проведе планираната среща на върха ЕС - Турция във Варна. \r\nТуск каза още, че е разговарял с лидерите на Кипър и Гърция по този повод. „От името на всички европейски лидери бих искал да изразя нашата солидарност с Гърция и Кипър, като настойчиво призовавам Турция да спре тези свои действия. Отново подчертавам суверенното право на република Кипър да експлоатира националните си ресурси според европейското и международно право, включително и конвенцията на ООН за моретата. \r\nТези действия противоречат на ангажиментите на Турция за добросъседски отношения и нормализирането им с всички страни-членки. Готови сме да сътрудничим с Турция, като на Европейския съвет през март ще оценим дали са налице условията за провеждането на срещата на върха ЕС - Турция във Варна на 26 март“, изтъкна Туск на срещата на Европейския съвет в Брюксел, предаде БГНЕС. \r\nПрипомняме, че в началото на месеца председателите на Съвета Доналд Туск и на Европейската комисия Жан-Клод Юнкер изпратиха писмо до президента на Турция Реджеп Ердоган, в което съобщават, че го канят на среща във Варна на 26 март.", "date": "2018.02.25", "title": "Срещата между ЕС и Турция във Варна е пред провал!"}
{"url": "http://www.bnews.bg/article/237641-lora_karadzhova_se_davi_s_alkohol_i_si_tarsi_nov_mazh", "text": "От 5 месеца Лора Караджова е разделена с бащата на дъщеря си Валентин Славов и вече е готова да приеме нов мъж в живота си, издават нейни близки. „Пожелавам си най - сетна да срещна истинската любов”, сподели неотдавна певицата, която претърпя много разочарования в личния си живот, но още не се е отказала да търси пътя към щастието си. \r\nЛора и Валентин изкараха заедно близо 4 години, но нямаха сключен брак – Славов така и не се осмели да размени венчални халки с изпълнителката. Плод на любовта им е малката Алиса, която в момента живее с майка си, а баща си вижда само през уикендите. Навремето певицата се събра с мъжа си покрай екстремните спортове - Вальо е дългогодишен инструктор по сноуборд и първата им среща се състояла на ски пистата в Банско. Впоследствие семейството се изнесе в популярния зимен курорт, за да може любимият на Лора да практикува професията си, а тя често пътуваше из страната заради клубни участия. \r\nВ един момент графиците им се разминали и това доста усложнило взаимоотношенията им – двамата рядко се засичали вкъщи, а когато това се случвало, помежду им избухвали скандали. \r\n„Карахме се непрекъснато и аз прецених, че не е добре за детето да расте в подобна враждебна среда. Колкото и банално да звучи, оказа се, че с Вальо имаме несходство в характерите и не можем да живеем под един покрив. Не се разделихме заради изневяра или трети човек, а просто не се разбирахме”, обясни щерката на Данчо Караджов причината за разлъката, пише \"Уикенд\". \r\nСлед като останала сама, блондинката изпаднала в емоционална дупка и наблягала на алкохола, за да забрави личните си несполуки, издават хора от обкръжението й. Лора консумирала спиртни напитки по-често от обичайното, но вече се чувствала по-добре и била готова да приветства нов мъж в живота си. Макар че наскоро чукна 35, певицата още хваща окото, така че кандидати не й липсвали, но тя избирала внимателно кого точно да допусне до себе си. „Задължително условие е да приема добре дъщеря ми и да се разбира с нея”, разправяла Лора пред приятели.  \r\n ", "date": "2018.02.25", "title": "Лора Караджова се дави с алкохол и си търси нов мъж"}
{"url": "http://www.bnews.bg/article/237636-skandalno_ginka_koyato_kupuva_chez_e_zatanala_v_dalgove_ne_obsluzhva_bankovite_si_krediti_i_dalzhi_pari_na_nap", "text": "Въпреки съмнителната си кредитна история Гинка преминала строго проучване от ЧЕЗ и чешката държава и получила доверието на голяма финансова институция, съобщава “Биволъ”. Пазарджишките бизнесмени Гинка и Славчо Върбакови, които спечелиха търга за българския бизнес на ЧЕЗ до неотдавна не са можели да си обслужват банкови кредити. Срещу тях има три изпълнителни дела. Техни имоти са били възбранени и продадени заради необслужвани дългове. Семейството има и дългове към НАП, които все още се водят висящи. Това показа проверка на Биволъ в Имотния регистър след като Гинка Върбакова обяви, че има доверието на мощна кредитна институция, която ще финансира придобиването на ЧЕЗ България със стотици милиони евро. Един от кредитите им е към Първа Инвестиционна Банка за придобиване на имоти в Пазарджик. Изплащането на кредита явно не се е случило по план, защото имотите са възбранени и продадени от ЧСИ. Изкупила ги е обратно банката. Това става ясно от документацията по изп. дело 20148870400197 на ЧСИ-Добромир Даскалов. Висящи дългове към ДСК и към НАП От Имотния регистър излиза също, че към днешна дата семейството има непогасени дългове към НАП, заради които е вписан запор на техен имот във варненско. С този дълг се занимава друг ЧСИ в изп. Дело 20108100400161. През 2013 г. първо Окръжен съд – Добрич, а след това и Апелативен съд Варна отхвърлил жалба срещу изпълнителното дело с мотива, че дължимите суми към НАП не са заради данъци върху имот, а за друг вид публични вземания. Неоснователни са доводите на жалбоподателя, че извършеното разпределение е неправилно, тъй като вземането на Националната агенция за приходите не попада под т. 2 на разпоредбата на чл. 136, ал. 1 от ЗЗД, която урежда като второ по ред привилигировано вземане вземанията на държавата за данъци върху определен имот или за моторно превозно средство – от стойността на този имот или на моторното превозно средство, както и вземания, произтичащи от концесионни плащания, лихви и неустойки по концесионни договори. В случая не се касае до вземания за данъци върху имот, а до публични вземания в полза на Държавата, посочени в т. 6 от цитираната разпоредба. Вероятно става дума за дългове към НАП от успешния енергиен бизнес на Гинка и Славчо. Като съдлъжници по изпълнителното дело са Славчо Иванов Върбаков и пазарджишката фирма БГ ЕНЕРДЖИ, в която Гинка и Славчо те се явяват управители до април 2013, а след това на тяхно място влизат сестрата на Гинка – Теодора и сестрата на Славчо – Малина. Този имот обаче вече е бил възбранен от Банка ДСК за друго изпълнително дело с номер 20107900400076, отново за неизплатен дълг. От справка в Имотния регистър по партидата на Славчо и Гинка в службата по вписванията във Варна се разбира, че запорите върху този имот не са вдигнати и до момента. Това обаче не означава непременно, че дълговете на Славчо и Гинка към ДСК и НАП са висящи. Гинка пред БТА: Надеждни сме и имаме потенциал „Инерком“ притежава активи и кредитна репутация, които ни дадоха възможност да използваме привлечено финансиране. Активите на групата ни се оценяват на около 100 милиона лева. Това твърди днес в интервю за БТА Гинка Върбакова. Според нея тя се явявала единственият собственик на фирмите, които ще придобият активите на ЧЕЗ в България и които имат общо 20 служителя и са регистрирани с по 50 000 лв. Капитал. Налице е обаче шокиращо разминаването между бомбастичните изявления на Гинка и реалната кредитна история на семейството и неговия бизнес. Въпреки своята не особено славна кредитна история, семейството очаква да получи кредит от стотици милиони евро от международна банка: В бизнеса е важно какво предлагаш, колко надежден си и какъв потенциал имаш. Бяхме избрани в една изключително тежка процедура, която привлече множество международни участници, организирана и проведена по законите на Чешката република. Ние, както и всички останали кандидати, преминахме през много проучвателни етапи и трябваше да покрием редица изисквания на продавача – ЧЕЗ и мажоритарния й собственик в лицето на чешката държава. Предоставихме множество документи, одити, финансова и търговска информация, изискана в процедурата. Доказахме, че имаме опит и капацитет да придобием и управляваме дружествата, които ЧЕЗ продава. – казва още Върбакова Няма информация дали проучването на ЧЕЗ и чешката държава е стигнало до необслужваните кредити на семейството, но във всички случаи те не са добра атестация. За банките наистина е важно колко си надежден. Например, ако опитате да вземете дребен потребителски кредит с кредитната история на Славчо и Гинка, всяка банка ще ви гледа подозрително и ще поиска да се презастрахова с обезпечения. Дали същите правила за кредитиране важат и при теглене на стотици милиони евро или за пазарджишкия „дриймтийм“ на Гинка ще бъде направен компромис предстои да узнаем когато станат ясни подробностите по финансирането на сделката.", "date": "2018.02.25", "title": "СКАНДАЛНО! Гинка, която купува ЧЕЗ, е затънала в дългове. Не обслужва банковите си кредити и дължи пари на НАП\r\n"}
{"url": "http://www.bnews.bg/article/237645-nay_posle_kray_na_opashkite_pred_kat", "text": "От днес започва да функционира системата за обмен на данни между МВР и Нотариалната камара за регистрацията на автомобили при тяхната покупко-продажба. Чрез нея служителите на МВР ще получават информация за всички сделки с превозни средства на територията на страната в реално време. Въвеждането на информационния портал „Единство“, за свързаност между МВР и нотариусите, става след промените в Закона за движение по пътищата, които влязоха в сила в края на миналата година, предаде БНТ. „Множество справки извършени за секунда по електронен път. Това е иновативното на практика“, каза Димитър Танев, председател на Нотариалната камара, по чието предложение бе въведена новата система Улеснението за гражданите е, че регистрацията на автомобила ще става непосредствено след подписване на договора и те няма да губят време да се разкарват до звената на Пътна полиция. Това обаче ще е възможно, само ако адресните регистрации на страните по сделката са в един и същ регион, не се налага смяна на регистрационния номер, има сключена застраховка „Гражданска отговорност“ и автомобилът е преминал технически преглед. Така собствеността ще се прехвърля в реално време, с което се извършва и фактическият състав на регистрацията. Новият притежател на съответното МПС ще отива в КАТ, само за да си получи свидетелството за регистрация, уточнява Димитър Танев. Предвижда се и възможност при нотариуса да се заявява електронно отпечатване на Свидетелство за регистрация на МПС, а новият собственик да си го получи по пощата. \r\nНовата услуга ще може да бъде извършвана единствено от нотариус, който притежава квалифициран електронен подпис. Вече проверените в регистрине данни по повод конкретната сделка ще се подават към системата „Единство“.", "date": "2018.02.25", "title": "НАЙ-ПОСЛЕ! Край на опашките пред КАТ!"}
{"url": "http://www.bnews.bg/article/237628-dano_dzhendar_s_tsitsi_lasna_na_koritsata_na_svetovnoizvetsno_modno_spisanie_shokirashti_snimki", "text": "Висок ръст, големи гърди, слабо телосложение и мъжки черти на тялото. Това е необикновен човек - биджендърния модел Рейн Дав, която изглежда органично както в женско, така и в мъжко амплоа. Дав се е родила момиче, но е успяла да смени доста мъжки професии - от пожарникар до горски, преди да открие себе си в модния бизнес. Рейн отлично показва дрехите и на двата пола. А кариерата на модел момичето започнало, след като случайно отишло на кастинг за показ на колекция мъжко долно бельо на Calvin Klein.  \r\n\"Когато съм в образа на жена, дрехите, които обличам, са женски. При това замисълът на производителя тук не играе роля. Когато съм в образа на мъж, нещата стават мъжки, веднага щом докоснат тялото ми. Сами решаваме какво да съм аз\", обяснява позицията си моделката.    \r\nВ инстаграм Рейн често публикува и колажи, на които тя е в женски и мъжки образи. Също споделя своите възгледи относно това, колко много се различават изискванията и отношението на обществото към различните полове.    \r\nРейн се е снимала за Cosmopolitan, Vogue и Elle. През февруари тази година тя стана лице на британското ЛГБТ-издание \"Дива\". Момичето се стреми да промени правилата на играта в модната индустрия и призовава обществото да поощрява джендърното разнообразие.    \r\nОчевидно е, че тази липса на сходство с останалите е голямо изпитание за Дав. Момичето е израснало във ферма в дълбоката американска провинция, но родителите ѝ никога не са ѝ налагали своите представи за пола, за разлика от учители и съученици.    \r\nИзвестно време момичето е работило като пожарникар с мъжки псевдоним. Според нея, мъжкият образ е имал невероятно разрушаващи действия, защото мъжете винаги трябва да внимават как се държат, какво говорят и да спазват определен тон.  При това жената Рейн си намирала работа доста по-трудно. От друга страна обаче, в образа на мъж, в тъмните малки улички никой не се е опитвал да я закача, а на работата пък тя получава доста повече уважение.   \r\n\"Израснала съм във Вермонт. Там винаги се гавриха с мен. В големите градове пък хората се ужасяваха, когато изглеждах като селско момиче с кал под ноктите и раздърпани дрехи. Достигнах до извода, че няма такова понятие \"като идеалната жена\". Това зависи от мястото и човек не трябва да се притеснява\", обяснява Дав.   \r\n\"Толкова много искаме да сме различни от другите, но забравяме, че за целта е само необходимо да бъдем сами себе си. Не сте длъжни да се съобразявате с пола, защото това е поредният измислен от хората социален механизъм\", казва още тя.   \r\n ", "date": "2018.02.25", "title": "ДЪНО! Джендър с цици лъсна на корицата на световноизветсно модно списание! (ШОКИРАЩИ СНИМКИ)"}
{"url": "http://www.bnews.bg/article/237629-gratskiyat_proekt_za_promyana_na_imeto_na_makedoniya_e_gotov", "text": "Министърът на външните работи на Гърция Никос Кодзиас заяви, че проектът на Атина за решаването на спора за името е готов и пратен за разглеждане във външното ведомство, предава македонската агенция Макфакс, като се позовава на интервю на първия дипломат на Атина за местно радио. Според Кодзиас е постижимо проектът за бъде изпратен в Скопие следващия месец, преди неговото посещение в Македония, дата за което все още не е насрочена. \r\nГръцкият дипломат отказа да разкрие какво е предложението на Атина за ново име на Македония, но потвърди, че такова е включено в проекта, предаде Фокус.  \r\nКодзиас отказа да потвърди и дали Гърция смята да предложи едно или няколко нови имена на северния си съсед.  \r\n ", "date": "2018.02.25", "title": "Гръцкият проект за промяна на името на Македония е готов \r\n\r\n"}
{"url": "http://www.bnews.bg/article/237638-nov_skandal_shte_raztrese_darzhavata_osnoven_uchastnik_v_razgrabvaneto_na_ktb_iztochil_milioni_evro_ot_tets_maritsa_iztok_2_i_blizak_do_oligarha_hristo_kovachki_shte_e_noviyat_energien_ministar_vizhte_koy_e_toy", "text": "Отлично осведомени източници на BNews разкриха кой се гласи да заеме поста на енергийния министър Теменужка Петкова, която в петък хвърли оставка заради обвиненията, че е близка със собствениците на бъдещия купувач на ЧЕЗ - \"Инерком\". Осъждан от съда, основен участник в разграбването на КТБ, замесен в източването на милиони евро от държавната ТЕЦ Марица Изток 2, обвинен за конфликт на интереси във връзка с АЕЦ „Козлодуй”, близък до олигарха Христо Ковачки, придвижваш се с бронирани джипове за стотици хиляди и ходещ с многобройна охрана. Това в най-общ план изгражда профила на предполагаемия бъдещ шеф на Енергийното министерство. . Наскоро журналистката Люба Кулезич посочи имената на споменати в свидетелските показания на Бисер Лазов и касиерката Юлия Илиева по дело № 92, известно като делото „КТБ“.   Пред Сашо Диков тя заяви, че той е имал директни отношения за взимане пари на ръка – Цветан Василев е наредил да му дадат 200 000 евро на касата на 1 ноември 2012 година. Нататък последващите пари са давани чрез консултант.    Тук можем да предположим, че източените от КТБ 8 милиона лева  го правят новия любимец на премиера Бойко Борисов за мръсни поръчки след като Теменужката увехна безславно. Неговата компания пък работи съвместно с японската „Тошиба“. Скандалът гръмва след като за Япония заминава тайнствена правителствена делегация. В нея участие взима именно  Гамизов, а единствено депутата от АБВ Румен Петков се осмели да попита за какво е ходила тази енергийна делегация в Япония, че пък е имала и спирка в Сингапур. Така Гамизов, докато се бори срещу американските централи в парламента, продължава да работи в частната сфера по свои проекти за АЕЦ „Козлодуй“ – юристите са категорични, че това е отявлен конфликт на интереси. Договорът за рехабилитация на блокове 1-4 на топлоцентралата,изграждане на сероочистки и модернизация на блокове 5 и 6 е сключен на 31 март 2003 г. Проектът на стойност 226 милиона евро се финансира 85% със заем от Японската банка за развитие, гарантиран от държавата и 15% от ТЕЦ Марица Изток 2 със заем от Булбанк. Главен консултант и доверено юридическо лице на Мицуи по този проект през 2006 г. става именно Стефан Гамизов чрез фирмата си „Ес Джи Инженеринг“ ЕООД. Неговата роля е подробно анализирана в изтекла в медиите справка на ДАНС, при която е използвано СРС „Камчия“ per.номер 2430/29.07.2008 г. Справката разкрива, че Гамизов и приближения му началник на кабинета на министъра на енергетиката и енергийните ресурси Костадин Сирлещов са организирали източване на средства от проекта за рехабилитация. Именно Сирлещов лобира за това Гамизов да се „закачи“ като консултант към проекта. Твърди се, че за за 2006 г. и 2007 г. Мицуи е превела на фирмата на Гамизов „Консорциум Ес Джи И“ 4 612 264 лв. От тях фирмата превежда сумарно около 3 млн. лв. на други фирми подизпълнители, а повече от 1 млн. лв. остават в консорциума. Вместо да извършва консултантска дейност, с тези пари Гамизов купува имоти и ги ипотекира, плаща рекламни разходи за гражданското си сдружение „Гражданска лига на България“ и хонорари на адвокатска кантора на Сирлещов. В същото време енергийният консултант осигурява себе си и служителите си върху 220 лв. Заключението на ДАНС е, че „…извършваната от Стефан Гамизов дейност съдържа признаци за осъществявани фиктивни сделки, нарушаване на финансовото и данъчното законодателство и пране на пари от извършваната престъпна дейност“. Данните са предадени на прокуратурата. . Зад гърба на Сертов Драшков изпраща доклад до премиера, президента, председателя на парламента и главния прокурор, озаглавен „Справка относно действията на лица и кръгове, оказващи деструктивно влияние върху функционирането на министерства и държавни структури“. В доклада централна фигура е Стефан Гамизов. На 18.07.2008 г. е проведено работно съвещание при председателя на ДАНС Петко Сертов. Обсъдени са резултатите от първоначалната проверка по бизнесмена Стефан Гамизов, при което на председателя е докладвано, че лицето работи в тясно сътрудничество и защитава интересите на бизнесмена Христо Ковачки. Посочени са факти за връзки на Гамизов и с убития Борислав Георгиев, както и данни за връзки на Ковачки и Георгиев със структури на сръбската организирана престъпност. В резултат от проведените разговори председателя на ДАНС Петко Сертов разпорежда да се открие дело на оперативен отчет на Стефан Гамизов, а на 29.07.2008г. лично подписва искане за прилагане на СРС по обекта. В резултат на проведените мероприятия към началото на октомври 2008 г. е установено следното:  По оперативни данни Христо Ковачки финансира медийните изяви и PR кампанията на Стефан Гамизов, което е потвърдено при експлоатацията на СРС.  По време на кабинета „Борисов 2” именно благодарение на него Гамизов влиза в ролята на съветник към КЕВР като се говореше се, че договорът му е бил за седемцифрена сума. Очаква се и сега кандидатурата на Гамизов да дойде от съпредседателя на \"Обединените патриоти\", който още преди гласуването на кабинета \"Борисов 3\" е предлагал Гамизов да заеме именно поста на енергиен министър. Назначението тогава обаче не се случи заради близките отношения на премиера Бойко Борисов с Теменужка Петкова.", "date": "2018.02.25", "title": "НОВ СКАНДАЛ ЩЕ РАЗТРЕСЕ ДЪРЖАВАТА! Основен участник в разграбването на КТБ, източил милиони евро от ТЕЦ Марица Изток 2 и близък до олигарха Христо Ковачки ще е новият енергиен министър? (ВИЖТЕ КОЙ Е ТОЙ)\r\n\r\n"}
{"url": "http://www.bnews.bg/article/237631-proekt_v_deystvie_bsp_shte_pravi_sobstvena_televiziya", "text": "Националният съвет на БСП възложи на Изпълнителното бюро на партията, на Съвета по духовна сфера, култура и медии и на Комисията по идейно и програмно развитие, анализи и прогнози да разработи концепция за стартиране на телевизионен канал на БСП. Още миналата година социалистите решиха, че в телевизията им ще има цели предавания и чести репортажи по проблемите на хората по градове и села, като ще се разследва и защо местните власти не се заемат с решаването им, разкриха запознати. Така БСП ще даде своеобразен старт на подготовката си за предстоящите местни избори през 2019 г. Създаването на телевизията бе обявено от соцлидерката Корнелия Нинова след заседание на Националния съвет на партията в края на юни 2017 г. Тогава тя обясни, че такова е желанието на членове и симпатизанти на БСП, за да достигат до тях в автентичен вид посланията на ръководството. А и това било последното ѝ неизпълнено обещание като кандидат за лидер на партията.", "date": "2018.02.25", "title": "ПРОЕКТ В ДЕЙСТВИЕ! БСП ще прави собствена телевизия\r\n"}
{"url": "http://www.bnews.bg/article/237637-zhiveem_pod_vlastta_na_kumovete_koga_li_shte_badem_pod_vlastta_na_umovete", "text": "Вий помните ли Митко Каратиста, че днес слушаме премиера, че нямал как да повлияе на ЧЕЗ? А знаете ли от коя партия е съветник в столицата съпругата му?... \r\nЕдно време, като премиер, Костов викаше, че \"всички сме братовчеди\", имайки предвид, че ТЕ СА СИ. Сега всички са кумове. Теменужка, като кума на Гинка и министър на енергетиката вчера беше усмихната и нямаше какво да каже за сделката, с която кумицата й взе ЧЕЗ. Нищо, че фирмата й има 11 000 лв. загуба, пък вади 625,9 млн.лв. за ЕРП-то. Няма банка, която да дава подобни заеми на фирма на загуба, не дава и лев на кредит. \r\nЗа Делян Добрев и неговия Кумгейт толкова е говорено и всуе. Кръгът на политика, който като нищо ще ни сложат за следващ министър на енергетиката, си управлява всички възлови държавни енергийни дружества. Воглаве с Булгартрансгаз, където починалият управител беше кум на депутата Александър Ненков, който пък е син на шефката на КЗК и конституционен съдия, и чиято съпруга работи в ... Булгартрансгаз. След кончината дружеството се управлява от друга дама от кръга на Добрев от Хасково, а след нея идва изпълнителен директор не просто от Кумгейт, а чиято съпруга работи при майката на Ненков в КЗК. Именно КЗК ще проверява сделката на Гинка с ЧЕЗ. Даже премиерът е кум на един от бордовиците във фирмата Булгартрансгаз. \r\nЖивеем под властта на кумовете. Кога ли ще бъдем под властта на Умовете? ", "date": "2018.02.25", "title": "Живеем под властта на кумовете. Кога ли ще бъдем под властта на Умовете? "}
{"url": "http://www.bnews.bg/article/237630-zimata_se_zavrashta_vizhte_kakvo_vreme_ni_ochakva_dnes", "text": "\r\nB нeдeля вaлeжитe щe пpoдължaт, ĸaтo c пoнижeниeтo нa тeмпepaтypитe пoчти нaвcяĸъдe и в Гopнoтpaĸийcĸaтa низинa и пo Чepнoмopиeтo дъждът щe пpeминe в cняг. Πo-знaчитeлни щe бъдaт cнeгoвaлeжитe в Зaпaднa Бългapия. Щe ce oбpaзyвa cнeжнa пoĸpивĸa. Щe дyxa дo yмepeн, в изтoчнитe paйoни и вpeмeннo cилeн ceвepoизтoчeн вятъp.Mинимaлнитe тeмпepaтypи щe бъдaт мeждy минyc 4° и 1°, a мaĸcимaлнитe – мeждy минyc 2° и 3°. Πpeз нoщтa cpeщy пoнeдeлниĸ, c пpeминaвaнeтo нa cpeдизeмнoмopcĸи циĸлoн пpeз Гъpция и Eгeйcĸo ĸъм Чepнo мope, вaлeжитe y нac щe ce ycилят и oбcтaнoвĸaтa oщe щe ce ycлoжни, cъoбщaвa нa caйтa cи Haциoнaлният инcтитyт пo мeтeopoлoгия и xидpoлoгия пpи БAH Haд плaнинитe щe e oблaчнo cъc cнeгoвaлeжи. Щe дyxa cилeн вятъp - в ниcĸитe чacти пocтeпeннo щe ce opиeнтиpa oт изтoĸ-югoизтoĸ, a пo билaтa щe e oт югoзaпaд. Щe имa cнeжни виeлици и пo пpoxoдитe щe ce oбpaзyвaт нaвявaния. Maĸcимaлнaтa тeмпepaтypa нa виcoчинa 1200 мeтpa щe бъдe oĸoлo минyc 7°, a нa 2000 мeтpa – oĸoлo минyc 10°. Haд Чepнoмopиeтo щe e oблaчнo c вaлeжи, ĸaтo пocтeпeннo пoчти нaвcяĸъдe дъждът щe пpeминe в cняг. Щe дyxa yмepeн и вpeмeннo cилeн ceвepoизтoчeн вятъp. Maĸcимaлни тeмпepaтypи нa въздyxa мeждy минyc 1° и 3°. Teмпepaтypaтa нa мopcĸaтa вoдa e 6 - 7°. Bълнeниeтo нa мopeтo щe бъдe 3 - 4 бaлa c тeндeнция нa ycилвaнe.   ", "date": "2018.02.25", "title": "ЗИМАТА СЕ ЗАВРЪЩА! Вижте какво време ни очаква днес!"}
{"url": "http://www.bnews.bg/article/237632-lasna_istinata_vizhte_kakva_e_bila_tselta_na_ekshana_s_parvata_dama_desislava_radeva", "text": "Срещу колата на съпругата на президента Десислава Радев е било насочено оръжие по време на екшъна с нейния автомобил на 7 февруари. Ситуацията е била критична и е можело да се стигне до неприятен завършек На 7 февруари вечерта в района на НДК се провежда специализирана полицейска операция, в рамките на която се проверяват луксозни автомобили. По това време преминава беемвето на първата дама, което е със затъмнени стъкла. Колата е управлявана от човек на НСО, а в нея се возят Десислава Радева и личната й охранителка Боряна Заборина. Кола на жандармерията започва да се движи плътно зад автомобила на съпругата на президента, за който служителите на МВР решават, че е подозрителен. Шофьорът на НСО не спира, тъй като правилата не го задължават да го направи. Полицаите е трябвало да влязат във връзка с дежурните от своята служба, за да получат информация за преследваното BMW. Колата все пак спира на светофар край НДК. Тогава служителите на МВР я обграждат и насочват оръжие към нея, без да знаят кой се вози вътре. Налага се светкавичната реакция на охранителката на Десислава Радева, която изскача от автомобила с широко вдигната в ръка карта на служител на НСО. Благодарение на тази бърза реакция не се стига до неприятни последици. След екшъна се появиха предположения, че подвеждащата информация в медиите може да е била разпространена от обкръжението на бившия шеф на НСО Ангел Антонов. Целта на дезинформацията е била да се създаде усещане в обществото, че след напускането на Антонов в службата е настанал хаос. Ангел Антонов става български консул в Санкт Петербург.", "date": "2018.02.25", "title": "ЛЪСНА ИСТИНАТА! Вижте каква е била целта на екшъна с първата дама Десислава Радева!"}
{"url": "http://www.bnews.bg/article/237640-nasko_mesechkov_se_otkaza_ot_mazhete_i_karierata_si", "text": "„Няма да работя повече, ще си гледам семейството. Разочарован съм, че талантът ми остана недооценен в България”, обяви навръх 30-годишния си юбилей бисексуалният танцьор. Танцьорът Атанас Месечков – известен на широката публика от „ВИП Брадър” и „Денсинг Старс”, вече няма желание да работи и да се изявява на сцена. Преди броени дни той навърши 30 години и по този повод сподели разочарованието си, че талантът му е останал недооценен в родината. \r\nМесечков е огорчен, че през годините малцина са се опитали да разберат изкуството, с което се занимава. „Достигнах до извода, че съм вложил частица от собственото си сърце и талант в нещо, което до този момент малко хора тук са оценили. И защо е така? Защото живеем в страна с по-различни схващания. Сега съм се посветил на най-важните неща в живота ми. Вече не се раздавам за неблагодарници и дребни души. От две години насам за мен най-важно е семейството. То е онова, което продължава да ме движи напред”, написа танцьорът на страницата си в интернет.  \r\nОтдавайки се на равносметка, Месечков преценил, че е време да се оттегли от голямата сцена. Школата му за танци продължава да функционира и сега, но хореографът не е ангажиран с нея ежедневно, а уроците и тренировките са поети от други инструктори. \r\nОсвен за невръстната си дъщеря, Месечков полага грижи и за двете деца на съпругата си Кремена от предишния й брак. Говори се, че заможната дама зарязала първия си мъж, за да бъде с бисексуалния Наско, а във финансов аспект семейството напоследък разчитало основно на нея. Навремето известният танцьор и хореограф  излизаше предимно с мъже  – все богати и с добро положение в обществото. Секс списъкът му включваше журналисти, политици и дори френски доктор. \r\nВ един момент Наско се кротна и заряза безразборните връзки. Идеята за семейство и дете така го обсеби, че той се втурна в търсене на подходяща булка. За свой късмет, успя да я открие точно в залата по танци, пише \"Уикенд\". \r\n ", "date": "2018.02.25", "title": "Наско Месечков се отказа от мъжете и кариерата си"}
{"url": "http://www.bnews.bg/article/237633-rast_na_populatsiyata_turtsite_stavat_100_miliona_prez_2040_godina", "text": "Населението на Турция ще премине границата от 100 милиона души през 2040 година, съобщи „Дейли Сабах“, позовавайки се на прогноза на Турския статистически институт.След двадесет и две години турското население ще бъде малко над 100 милиона души. Очаква се пикът в ръста на популацията да е през 2069 година, когато турските граждани ще бъдат над 107 милиона. В най-населения турски град Истанбул в момента живеят близо петнадесет милиона души. Само след пет години, през 2023 година, цифрата ще е 16.3 милиона. Анкара пък ще достигне 6.1 милиона, докато Измир – 4.6 милиона. Турският статистически институт прогнозира населението през 2023 година, когато страната отбелязва век от създаването на републиката, да е 86.9 милиона души. Към края на миналата година населението в южната ни съседка беше 80.8 милиона.", "date": "2018.02.25", "title": "РЪСТ НА ПОПУЛАЦИЯТА! Турците стават 100 милиона през 2040 година\r\n"}
{"url": "http://www.bnews.bg/article/237626-masovo_nedovolstvo_nad_20_000_dushi_izlyazoha_na_protest_v_italiya_vizhte_zashto", "text": "Многохилядни протести се проведоха и вчера в различни градове на Италия, предаде АП. Над 20 000 души са участвали в проява на крайнодясната \"Северна лига\" в Милано. Според организаторите, участниците са били около 50 000 души. Един от лозунгите им е срещу имигрантите, който печели популярност след инцидентите, свързани с имигранти в страната в последните месеци. В същото време и техни противници са провеждали подобни прояви. \"Не на фашизма!\", са заявили те.  Вчера бе съобщено и за арестувани при сблъсъците.  Припомняме, че демонстрациите се провеждат само седмица преди насрочените за 4 март парламентарни избори.  Според проучванията, крайнодесните имат големи шансове за успех.  Серия от инциденти с насилие през последния месец накараха някои политици и вестници да изразят тревога за завръщане на политическото насилие от 1970-те и 1980-те години, известни като \"годините на оловото\". \r\n ", "date": "2018.02.25", "title": "МАСОВО НЕДОВОЛСТВО! Над 20 000 души излязоха на протест в Италия! Вижте защо!"}
{"url": "http://www.bnews.bg/article/237635-zheni_kalkandzhieva_imala_firma_sas_sapruga_na_ginka_varbakova", "text": "Жени Калканджиева е имала фирма със съпруга на Гинка Върбакова Славчо Върбаков. Калканджиева посочи, че не познава собственика на компанията „Инерком”, а съпруга й Славчо Върбаков е виждала пет-шест пъти. Фирмата се е казвала „ММС Ентъртейнмънт” и по думите на бившата Мис България така и не е заработила. „Фирмата така и не заработи, сетих се, че я имам и трябва да я закрия. Навремето партньорка от „Визаж” ми го представи Славчо 2004 или 2002 година. Направихме фирмата за една Мис България за телефония и гласувания. Тогава мислех конкурсът да не е с жури, а с гласувания по телефона. Те трябваше да поемат телефонията, но се оказва, че номерът с гласуването не работи”, коментира тя. По думите й го е виждала няколко пъти, но са се отказали и заработили с външна фирма. „Тогава май се занимаваше с обаждания и гласуване по телефони”, добави тя.", "date": "2018.02.25", "title": "Жени Калканджиева имала фирма със съпруга на Гинка Върбакова"}
