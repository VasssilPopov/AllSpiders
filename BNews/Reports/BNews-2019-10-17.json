{"url": "http://www.bnews.bg/article/263857-sem_prekrati_predsrochno_mandata_na_shefa_na_bnr", "text": "\n Съветът за електронни медии прекрати предсрочно мандата на Светослав Костов, генерален директор на Българското национално радио. Членовете гласуваха единодушно с 5 гласа „За”. \r\n\r\n Това се случва само 3 месеца след избирането му за генерален директор на БНР. \r\n\r\n Той се е запознал с мотивите на СЕМ за откриване на процедурата за предсрочно прекратяване на мандата му. \r\n\r\n В отговора си до Съвета той твърди, че на 13 септември не е преустановявано излъчването на програма „Хоризонт”, че е имало профилактика и че не е нарушавал никакви закони. \r\n\r\n Според СЕМ и до днес няма отговор на въпроса какво се случи на 13 септември и как така се отстраняват журналисти. \r\n\r\n Председателят на СЕМ София Владимирова коментира: „ В момента сме в предизборна кампания. Нито един гражданин не трябва да се съмнява в информацията, която получава”. \r\n \n\t\t\t\t\t\t", "date": "2019.10.17", "title": "СЕМ прекрати предсрочно мандата на шефа на БНР"}
{"url": "http://www.bnews.bg/article/263864-karakachanov_pokaza_sreden_prast_na_balgarite", "text": "\n Каракачанов показа среден пръст на българите чрез ефира на Канал 3. Ще получи ли силен шут самозабравилия се министър или ще продължи с подигравките си към българските граждани. Известния в обществото ката \"Шкембе войвода\" явно няма как да привлече вниманието към себе си освен по подобен циничен начин. Самозабравилия се пишман патриот иначе обилно ръси морал от ефира на всички телевизии, но не вижда самия себе си. Компанията на Борисов става все повече опростачена и некадърна в изявите си. От Канал 3 не съобщават в какво състояние е бил Каракачанов в силно алкохолно или надрусан с непознат за широките маси стимулатор? \r\n \n\t\t\t\t\t\t", "date": "2019.10.17", "title": "Каракачанов показа среден пръст на българите!"}
{"url": "http://www.bnews.bg/article/263865-petr_kelner_kupuva_btv", "text": "\n Най-богатият чех Петр Келнер може да купи bTV Media Group, съобщава \"Капитал\". \r\n\r\n Три независими източника са потвърдили, че преговорите между него и собственика на bTV - американската компания CME, са на финален етап. Официалното обявяване на сделката се очаква днес или до дни. \r\n\r\n PPF - фондът, контролиран от Петр Келнер, се очаква да придобие контрола върху цялата група CME, която освен bTV притежава едни от най-големите телевизии (като дял от рекламния пазар и аудитория) в още четири държави - Румъния, Чехия, Словакия и Словения. \r\n\r\n Това е финалът на преговори, които продължаваха в различна форма през последната година. Освен Келнер към СМЕ на първоначалния етап проявяваше интерес и американската компания Discovery, известна с едноименните телевизионни канали. В началото на преговорите PPF участваше в консорциум с United Group - компания, която притежава телеком оператори, тв доставчици и канали на територията на бивша Югославия. United Group е един от двамата финалисти в сделката за БТК, която се случва едновременно с тази за CME. Според източници на \"Капитал\" първоначалната уговорка при съвместните преговори за телевизионната компания е била след покупката каналите в различните държави да се разпределят между партньорите, като bTV и тези в Чехия и Словакия останат за Келнер. \r\n\r\n В крайна сметка в покупката на CME обаче официално сега участва само PPF. Вероятно компанията ще запази телевизиите на тези пазари, на които има и друг бизнес - България (Келнер придоби \"Теленор - България\"), Чехия и Словакия, а за другите - Румъния и Словения, ще търси след време купувачи. В \"БТВ медиа груп\" като миноритарен собственик участва с 6% и рекламният и медиен консултант Красимир Гергов. Пред \"Капитал\" той каза, че към момента няма какво да коментира, но не отрече сделката с PPF. Гергов допълни още, че не възнамерява да се разделя с миноритарния си дял в bTV и да го продава, пише Капитал. \r\n\r\n Още преди месец участник в сделката коментира пред \"24 часа\", че тя ще бъде финализирана в средата на октомври. Още в началото на преговорите неофициално се знаеше, че милиардерът, който не успя да купи Нова телевизия, има интерес основно към 3 от 5-те телевизии в пакета - Чехия, Словакия, Словения. Каква форма на собственост купувачът ще предпочете за медиите в България и Румъния не е ясно. Възможно е сделката за bTV да върви успоредно с продажбата на БТК -този вариант все още е възможен, тъй като фондът PPF и \"Юнайтед груп\" играеха в началото заедно за телевизиите. \"Юнайтед груп\" е един от двамата финалисти в сделката за БТК. \r\n\r\n Пред \"24 часа\" Красимир Гергов, който е миноритарен собственик с 6% в bTV Media Group потвърди своята позиция, обявена пред \"Капитал\", че не възнамерява да се разделя с миноритарния си дял в bTV. Той се въздържа да коментира развитието на сделката. \r\n \n\t\t\t\t\t\t", "date": "2019.10.17", "title": "Петр Келнер купува bTV"}
{"url": "http://www.bnews.bg/article/263863-zapochna_dostavkata_na_byuletinite_za_izborite", "text": "\n Започна доставката на бюлетините за предстоящия на 27 октомври местен вот. Това съобщиха от Централната избирателна комисия, предаде БГНЕС. \r\n\r\n Рано тази сутрин първите бюлетини тръгнаха към Бургас, Русе, Варна, Търговище и Шумен, като се очаква те да пристигнат до края на днешния ден. Утре бюлетините ще бъдат доставени и в други градове на страната. \r\n \n\t\t\t\t\t\t", "date": "2019.10.17", "title": "Започна доставката на бюлетините за изборите"}
{"url": "http://www.bnews.bg/article/263858-barekov_v_balgariya_rasizma_i_ksenofobiyata_sa_bitov_problem_svarzan_s_bednostta_i_slaboto_obrazovanie_na_mladoto_pokolenie", "text": "\n   \r\n\r\n Днес във Фейсбук попаднахме на коментар на бившият евродепутат Николай Бареков по повод расисткия скандал, който разтресе държавата ни, а и света на футбола в началото на седмицата! Вижте какво каза Бареков по темата с видео публикувано в личният му профил в социалната мрежа!  \r\n\r\n * публикуваме без редакторска намека  \r\n\r\n \r\n\r\n   \r\n \n\t\t\t\t\t\t", "date": "2019.10.17", "title": "БАРЕКОВ: В България расизма и ксенофобията са битов проблем свързан с бедността и слабото образование на младото поколение "}
{"url": "http://www.bnews.bg/article/263846-kandidatat_na_db_borislav_ignatov_malchi_za_istinskiya_doklad_za_mtk_koyto_e_vnesen_ot_savetnik_na_vmro", "text": "\n Кандидата на ДБ Борислав Игнатов размаха доклада и предложението за договор с МТК за северните линии с надписаните цени и километри!  В договора е заложена и сладката цена от 3.00 лв. на километър без никаква обосновка. Според Игнатов този договор е пример за корупция, но пропусна да посочи истинския вносител на този доклад. Оказва се, че това е общинския съветник от ВМРО Карлос Контрера, който дори във видеоклип се хвали, че именно той е осигурил турските автобуси за северните райони. Според Игнатов вносител на доклада е Калоян Паргов, но журналиста Димитър Байрактаров публикува два абсолютно идентични доклада и постави няколко въпроса на Игнатов: \r\n\r\n \r\n\r\n   \r\n \n\t\t\t\t\t\t", "date": "2019.10.17", "title": "Кандидатът на ДБ Борислав Игнатов мълчи за истинския доклад за МТК, който е внесен от съветник на ВМРО!"}
{"url": "http://www.bnews.bg/article/263848-sin_na_holivudski_aktyor_zastrelyan_ot_politsiyata_sled_kato_ubil_mayka_si", "text": "\n Синът на холивудския актьор Рон Ели бе застрелян, след като уби майка си, съобщава БГНЕС. \r\n\r\n Престъплението е станало във вторник вечерта в къщата на актьора в предградието на калифорнийския квартал „Санта Барбара“. Пристигайки при сигнал за скандал, помощниците на местния шериф открили тялото на 62-годишната Валери Ели с множество прободни рани. \r\n\r\n Скоро служителите на реда открили заподозрения в убийството, 30-годишният син на актьора, Камерън Ели. От изявлението на шерифа става ясно, че младежът „представлявал заплаха“, във връзка с което помощниците на шерифа трябвало да го застрелят. \r\n\r\n Стартирано е разследване на инцидента. Камерън Ели учи в академията “Филипс Ексетър“ в Ню Хемпшир през 2007 г., след което постъпва в университета в Харвард, където играе за местния футболен отбор. Последните две години работи като охранител. \r\n\r\n Валери Ландин Ели печели конкурса „Мис Флорида“ през 1981 г. От брака си с Рон Ели има три деца. Рон Ели е известен с участието си в телевизионната версия на историята за Тарзан през 60-те години.  \r\n \n\t\t\t\t\t\t", "date": "2019.10.17", "title": "Син на холивудски актьор застрелян от полицията, след като убил майка си"}
{"url": "http://www.bnews.bg/article/263860-antikoruptsionnata_komisiya_iska_1_163_000_leva_ot_gen_kircho_kirov", "text": "\n Антикорупционната комисия е предявила иск за 1,163 млн. лева срещу бившия шеф на разузнаването ген. Кирчо Киров и съпругата му Мария, съобщи „Лекс“. Софийският градски съд (СГС) е насрочил делото за конфискация за 10 февруари догодина, а то е резултат от двете обвинения за длъжностни присвоявания за общо 10 млн. лева срещу бившия шеф на разузнаването. Той има и една условна присъда за разгласяване на държавна тайна. \r\n\r\n Дело за конфискация е заведено от комисията и срещу бившия подчинен на Киров в Националната разузнавателна служба (НРС) Димитър Лидарев. Искът на комисията срещу него и съпругата му Екатерина е за още по-голяма сума – 1, 534 млн. лева. \r\n\r\n Лидарев е подсъдим с Киров по едно от делата за присвояване на над 5,1 млн. лева от НРС. По него Софийският военен съд осъди ексшефа на службата на 15 години затвор, докато Лидарев получи условна присъда, след като в края на делото пред първата инстанция направил пълни самопризнания. \r\n\r\n Делата срещу Киров са секретни и за тях информация има само след присъди, като тя идва обикновено от прокуратурата, а не от военните съдилища. След първите присъди срещу двамата, от прокуратурата обясниха, че присвояваните пари били представяни като разходи за дейност на службата, която обаче е била преустановена след присъединяването на България към ЕС. Въпреки това, всеки месец за нея се харчели суми от порядъка на 80 000 евро или 100 000 долара, но доказателства за разходите няма. Според обясненията на самия Киров, той харчил парите при най-висока секретност, но в архивите нямало останали никакви документи за тези разходи. Лидарев пък признал, че изпълнявал стриктно заповедите на началника си, което включвало изготвяне на фалшиви документи за теглене и отчитане на сумите, които получавал от касата на службата. \r\n\r\n Това дело трябваше да започне преди 3 месеца и на втора инстанция във Военно-апелативния съд (ВАпС), но военните съдии го спряха за 6 месеца заради здравословното състояние на Киров, който в края на м.г. получи микроинсулт. Влошеното му състояние тогава стана причина за отлагане на първото му дело за присвояване също на около 5 млн. лева от разузнавателната служба, което вече стигна до Върховния касационен съд (ВКС). По него Киров е осъден на 10 години затвор, но делото беше спряно, след като съдебно-медицинска експертиза удостовери заболяването на генерала. Заключението на лекарите пък беше използвано от Военно-апелативния съд да спре и другото дело срещу Киров, което накара прокуратурата да подаде протест до ВКС. От държавното обвинение съобщиха през юли, че военните съдии неправилно са се позовали на експертиза от друго дело, от която нямало дори заверен препис, не ставало ясно и защо делото трябва да бъде спряно за цели 6 месеца. \r\n\r\n Само преди дни ВКС е уважил протеста на прокуратурата и е отменил определението на военните съдии, с които делото е спряно до 18 декември, показа проверка на „Лекс“. От определението на ВКС става ясно, че протестът на Военно-апелативната прокуратура не е бил поддържан от представителя на Върховната касационна прокуратура (ВКП), който обаче не го и оттеглил. \r\n\r\n Върховните съдии Елена Авдева – председател на състава, Теодора Стамболова-докладчик и Бисер Троянов пишат, че макар изказът на военно-апелативния прокурор в протеста да е пестелив, искането му е основателно. Съдиите казват още, че разбират, но не приемат позицията на ВКП и на защитата на Киров, които са обяснили, че представянето на експертизата от едното дело в друго, е целяло само процесуална икономия. \r\n\r\n „Такава теза ВКС не може да приеме. И не става дума за процесуален формализъм, а за минимализъм при спазване на дължимата форма със съответно съдържание за конкретното наказателно производство. Не бива да се забравя, че всяко отклонение от нея в името на постигане на някакъв предвидим бърз ефект, замества правилното приложение на процедурите, торпилира проявлението на принципите и несъмнено може да доведе до процесуален произвол“, пише в решението на ВКС. В него върховите съдии също признават, че е неясно защо делото срещу Киров е спряно за точно 6 месеца, които освен това не изтичат през декември, както е решил ВАпС, а през януари 2020 г., нито е ясно какво става с другия подсъдим Лидарев, за когото няма данни делото нито да е спряно, нито да е продължило. \r\n\r\n Справка в сайта на Военно-апелативния съд показа, че процесът остава насрочен за 18 декември. \r\n \n\t\t\t\t\t\t", "date": "2019.10.17", "title": "Антикорупционната комисия иска 1 163 000 лева от ген. Кирчо Киров"}
{"url": "http://www.bnews.bg/article/263856-337_v_aresta_sled_zatvaryaneto_na_edin_ot_nay_golemite_pedofilski_saytove", "text": "\n 337 души от 38 държави бяха арестувани по подозрение, че са използвали Welcome to Video – една от най-големите онлайн платформи за педофилско съдържание в „тъмната” част на интернет, съобщават световните агенции. Спасени от сексуална експлоатация са били 23 деца в САЩ, Испания и Великобритания. \r\n\r\n Сайтът е съдържал 250 000 видеа със сексуални посегателства срещу деца и даже новородени. Желаещите да ги гледат трябвало да плащат чрез криптовалути годишен абонамент в размер на около 300 долара. Имало даже инструкция: „Не качвайте порно с възрастни”. \r\n\r\n Смята се, че между юни 2015 г. и март 2018 г. Welcome to Video е събрал от педофили от цял свят най-малко 3,7 млн. долара. \r\n\r\n Съвместната операция на американските, британските и корейските правоохранителни органи срещу сайта е започнала през 2017 г. след разследването на Острова срещу геофизика д-р Матю Фалдър, който в момента изтърпява 25-годишна присъда за педофилия. \r\n\r\n Новото в случая е, че сайтът е бил локализиран в Южна Корея чрез проследяване на транзакции със смятаната за непроследима виртуална валута „Биткойн”. \r\n\r\n Така още през миналата година полицията е стигнала до 23-годишния Йонг Ву Сон, за който се смята, че е администрирал сайта. Зад решетките са потребители от САЩ, Великобритания, Ирландия, Южна Корея, Германия, Испания, Саудитска Арабия, ОАЕ, Чехия, Канада и др. Към момента няма данни за българско участие както в престъпната схема, така и в консумацията на гнусните видеа. \r\n \n\t\t\t\t\t\t", "date": "2019.10.17", "title": "337 в ареста след затварянето на един от най-големите педофилски сайтове"}
{"url": "http://www.bnews.bg/article/263850-katastrofa_mezhdu_kamioni_zatrudnyava_dvizhenieto_po_patya_ruse_byala", "text": "\n Катастрофа между камиони затрудни движението по пътя Русе-Бяла. Леко е пострадал единият от водачите, който е откаран за преглед в болница в травма на главата.  \r\n\r\n Инцидентът е станал рано сутринта на завой, малко след изхода от Русе. При разминаване в участък, обозначен със знаци като опасен, двата камиона са закачили товарните си ремаркета. \r\n\r\n Платнищата са се скъсали и товарите са се разпилели на пътното платно заедно с части от платформите.  \r\n\r\n Единият камион е превозвал захар и захарен сироп, а другият е бил със стоки за хранителни магазини. Пострадал е и автомобил, който се е движил отзад.  \r\n\r\n Причината за инцидента е рязко навлизане в лентата за насрещно движение от единия водач.  \r\n \n\t\t\t\t\t\t", "date": "2019.10.17", "title": "Катастрофа между камиони затруднява движението по пътя Русе-Бяла"}
{"url": "http://www.bnews.bg/article/263849-kritichno_ostava_sastoyanieto_na_stefan_danailov", "text": "\n Критично остава състоянието на филмовата легенда Стефан Данаилев. В сряда лекарите във военно-медицинска академия го поставиха  в изкуствена кома. \r\n\r\n Заради затруднения в дишането 76-годишният актьор е бил интубиран, научи  от NOVA свои източници.  От ВМА до момента не разпространяват информация за състоянието му. \r\n\r\n Преди седмица легендата на българското кино и театър беше настанен в интензивното отделение на болницата заради събиране на вода в белите дробове. През август Ламбо бе приет по спешност в болница в Бургас, където му беше направена операция на тазобедрената става. \r\n \n\t\t\t\t\t\t", "date": "2019.10.17", "title": "Критично остава състоянието на Стефан Данаилов"}
{"url": "http://www.bnews.bg/article/263852-na_bobi_mihaylov_ne_mu_puka_ot_otsapani_ministri_drusa_zdravo_sirtaki_video", "text": "\n На Боби Михайлов танците му се отдават, а явно изобщо не му пука от Борисов и министри като Кралев и Каракачанов, които са не по-малко оцапани от него!  \r\n\r\n \r\n\r\n   \r\n \n\t\t\t\t\t\t", "date": "2019.10.17", "title": "На Боби Михайлов не му пука от оцапани  министри! Друса здраво сиртаки!-видео"}
{"url": "http://www.bnews.bg/article/263859-ha_ha_dzhonsan_postigna_sdelka_s_brekzit_koyato_parlamentat_nyama_da_odobri", "text": "\n \"Чудесна нова сделка за Брекзит\" беше договорена между ЕС и Великобритания. Това съобщи британският премиер Борис Джонсън, цитиран от Ройтерс. \r\n\r\n \"Сега парламентът (на Великобритания) трябва да одобри (споразумението за) Брекзит в събота, за да можем да насочим вниманието си към други приоритети, като стандарта на живот, здравното осигуряване, тежката престъпност и околната среда\", добави Джонсън, цитиран от БТА. \r\n\r\n Развитието в продължилата с месеци драма дойде само часове преди започващия днес Европейски съвет в Брюксел. \r\n\r\n \"Има ли воля, ще има и сделка - имаме я! Това е справедливо и балансирано споразумение за ЕС и Великобритания, което е свидетелство за ангажимента ни да намираме решения. Препоръчвам тази сделка да бъде одобрена\" на срещата на върха на ЕС, написа председателят на Европейската комисия Жан-Клод Юнкер. \r\n\r\n Очаква се лидерите на ЕС да обсъдят едни от най-големите въпроси пред блока, сред които перспективата за пръв път държава членка да го напусне, ситуацията в Сирия и евентуалното си разширяване със Северна Македония и Албания. \r\n\r\n Това е последната среща на толкова високо равнище преди определената за Брекзит дата (31 октомври). \r\n\r\n Северноирландската Демократична юнионистка партия (ДЮП) заяви, че позицията й за Брекзит не се е променила, и потвърди, че няма да подкрепи в британския парламент обявеното от премиера Борис Джонсън и ЕС споразумение, предаде Ройтерс.  \r\n\r\n Говорител на ДЮП каза, че партията продължава да е против това споразумение. \r\n\r\n Основната британска опозиционна формация - Лейбъристката партия - не може да подкрепи договорената днес сделка за Брекзит между Европейския съюз и британското правителство, заяви нейният лидер Джереми Корбин, цитиран от Ройтерс и Франс прес. \r\n\r\n Не одобряваме сделката и не можем да я подкрепим в сегашния й вид, каза той и призова британските депутати да отхвърлят споразумението. То няма да обедини страната и трябва да бъде отхвърлено. Най-добрият начин да се реши Брекзитът, е последната дума да има населението, което да се произнесе чрез всенароден вот, посочи в комюнике Корбин, предава БТА. \r\n\r\n При това положение е малко вероятно британският парламент да приеме текста, срещу който вече се обяви и северноирландската Демократична юнионистка партия (ДЮП). \r\n\r\n ДЮП участва в парламентарна коалиция с управляващата Консервативна пария, която вече не разполага с мнозинство в парламента. \r\n\r\n Източник от Лейбъристката партия каза, че тя най-вероятно ще гласува за втори референдум за членство в ЕС, ако такъв вот бъде добавен към която и да е сделка, предложена от Джонсън. \r\n \n\t\t\t\t\t\t", "date": "2019.10.17", "title": "Ха ха! Джонсън постигна сделка с Брекзит, която парламентът няма да одобри! "}
{"url": "http://www.bnews.bg/article/263855-ne_se_pravi_na_mnogo_korav_da_sklyuchim_dobra_sdelka", "text": "\n С писмо в типичния си силно неформален стил американският президент Доналд Тръмп се опитва да убеди турския си колега Реджеп Таийп Ердоган да спре военната операция в Сирия и да постигне договореност с кюрдските сили, съобщават световните агенции. \r\n\r\n „Нека да сключим една добра сделка! Не искаш да носиш отговорността за избиването на хиляди хора, а аз не искам да нося отговорността за унищожаването на турската икономика”, започва писмото си Тръмп. \r\n\r\n Той припомня, че вече е показал на Анкара на какво е способен със санкциите заради държания в ареста американски пастор, които преди година вкараха Турция в икономическа криза. \r\n\r\n „Работих упорито, за да реша някои от твоите проблеми. Не разочаровай целия свят. Можеш да постигнеш страхотна сделка. Ген. Мазлум (лидерът на кюрдските сили – б.р.) има желанието да преговаря с теб и е склонен на отстъпки, каквито кюрдите никога не биха направили в миналото. Поверително ти изпращам копие от писмото му до мен, което тъкмо пристигна”, обяснява Тръмп в писмото, което Белият дом реши да направи публично. \r\n\r\n Тръмп предупреждава Ердоган, че присъдата на историята за турските действия ще бъде добра, само ако всичко бъде направено „по правилен и хуманен начин”, докато иначе „ще те възприема като Дявола, ако не се случат хубави неща”. \r\n\r\n „Не се прави на много корав, не бъди глупак!”, призовава американският президент и допълва: „Ще ти се обадя по-късно”. \r\n\r\n \r\n\r\n \r\n\r\n   \r\n \n\t\t\t\t\t\t", "date": "2019.10.17", "title": "Не се прави на много корав, да сключим добра сделка!"}
{"url": "http://www.bnews.bg/article/263847-finalnite_pregovori_za_brekzit_mezhdu_velikobritaniya_i_es_prodalzhavat_i_dnes", "text": "\n Великобритания и Европейският съюз са на крачка от постигане на сделка за брекзит. Финалната фаза от преговорите ще продължи днес. Очакваше се сделката да бъде постигната още снощи. \r\n \r\nСпоред източник на „Би Би Си”, преговорите през изминалите часове са завършили и засега не е ясно, дали са срещнали пречка или двете страни имат нужда от още малко време, за да обсъдят по-подробно детайлите. \r\n\r\n „Ройтерс” цитира британски правителствен източник, според който има проблеми, които забавят споразумението, както в Лондон, така и в Брюксел. \r\n \r\nОсновният въпрос е границата между Ирландия и Северна Ирландия. \r\n \r\nНа среща с британски депутати консерватори, премиерът Борис Джонсън метафорично е заявил, че „върхът вече се вижда, макар отчасти да е забулен от облаци”. \r\n \n\t\t\t\t\t\t", "date": "2019.10.17", "title": "Финалните преговори за Брекзит между Великобритания и ЕС продължават и днес"}
{"url": "http://www.bnews.bg/article/263862-ostaviha_v_aresta_mladezha_predizvikal_zhestokata_katastrofa_s_dve_zhertvi", "text": "\n Апелативният съд в Пловдив остави в ареста 19-годишния Огнян Дебелаков. Това съобщиха от Съдебната палата в града, цитирани от БТА. \r\n\r\n Той е обвинен в това, че е причинил смъртта на две момчета след катастрофа. Освен Дебелаков е шофирал без книжка и в нетрезво състояние. След направена проверка за алкохол се оказало, че той е седнал зад волана с 1,55 промила. \r\n\r\n Апелативните магистрати са преценили, че правилно Окръжният съд е приел, че са налице достатъчно доказателства за обосновано предположение, че обвиняемият е извършил престъплението, в което е обвинен. Те са споделили и аргументите на колегите си относно наличието на реална опасност, при по-лека мярка, Огнян Дебелаков да извърши и друго престъпление. \r\n \n\t\t\t\t\t\t", "date": "2019.10.17", "title": "Оставиха в ареста младежа, предизвикал жестоката катастрофа с две жертви"}
{"url": "http://www.bnews.bg/article/263851-golemi_protesti_blokirat_barselona", "text": "\n Очаква се  нарастване на напрежението и противопоставянето между протестиращите и органите на реда  в испанската автономна област Каталуния и столицата й Барселона. За 18 октомври, петък, е обявена генерална стачка. \r\n\r\n Към блокирането на магистрали и летища се добавя нова вълна на политически протести. \r\n\r\n Очакват се шествия на студенти, улични боеве, издигане на барикади и улични клади, както  и продължителни демонстрации около правителствени учреждения, чието местоположение съвпада с главните туристически зони на големите каталунски градове. \r\n\r\n Голяма е опасността именно местата с основните забележителности да станат сцена на размирици и насилие, посочват от българското външно министерство. \r\n\r\n От МВнР препоръчват българските граждани да не предприемат без неотложна необходимост пътувания до Каталуния преди и по време на обявената за петък генерална стачка, а постоянно пребиваващите в областта български граждани или туристи да избягват районите, в които се организират протести. \r\n\r\n Генералното ни консулство в Барселона и посолството ни в Мадрид следят ситуацията и са готови да оказват съдействие при необходимост. \r\n\r\n Българските граждани могат да се свържат с ГК Барселона на телефон: +34 937 969 950, както и на телефона за спешни случаи: +34 619 217 097 и с посолството в Мадрид на телефони: +34 913 455 761; +34 913 456 651 и на дежурния телефон в извън работно време: + 34 678 013 846. \r\n \n\t\t\t\t\t\t", "date": "2019.10.17", "title": "Големи протести блокират Барселона"}
{"url": "http://www.bnews.bg/article/263854-sem_reshava_dali_da_osvobodi_shefa_na_bnr", "text": "\n СЕМ ще гласува окончателно предсрочното прекратяване на мандата на генералния директор на БНР - Светослав Костов. \r\n\r\n През миналата седмица членовете на Съвета за електронни медии дадоха старт на процедурата с три гласа \"за\" и два \"въздържал\" се. Според трима от общо петимата членове на СЕМ, със спирането на програма \"Хоризонт\" за пет часа на 13 септември, е бил нарушен Законът за радио и телевизия. Това им дава основание за предсрочно прекратяване на мандата на Костов. Той от своя страна  е изпратил възраженията си. \r\n \n\t\t\t\t\t\t", "date": "2019.10.17", "title": "СЕМ решава дали да освободи шефа на БНР"}
