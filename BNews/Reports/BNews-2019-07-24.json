{"url": "http://www.bnews.bg/article/262420-zhalt_kod_za_poroi_v_chetiri_oblasti", "text": "\n Жълт код за порои е издаден за четири области. Това съобщиха от НИМХ. \r\n\r\n Предупреждението за интензивни валежи и издадено за Плевенска област, Ловешка област, Габровска и Великотърновска области. \r\n\r\n Днес преди обяд все още ще има краткотрайни валежи от дъжд с гръмотевици. Постепенно дъждът ще спира и облачността ще се разкъсва и намалява и след обяд над по-голямата част от страната ще е предимно слънчево. Ще духа слаб до умерен вятър от север-североизток. Максималните температури ще са между 25° и 30°. \r\n\r\n Над планините преди обяд ще се развива купесто-дъждовна облачност и ще има краткотрайни валежи с гръмотевици. През деня явленията ще отслабват и облачността ще се разкъсва. Ще духа умерен север-северозападен вятър.Максималната температура на височина 1200 метра ще е около 18°, на 2000 метра - около 12°. \r\n\r\n По Черноморието преди обяд облачността ще е значителна и главно по южното крайбрежие все още ще има валежи с гръмотевици. По-късно валежите ще спрат и облачността ще намалее до предимно слънчево време.Ще духа до умерен север-североизточен вятър. Максималните температури ще са 26°-28°. Температурата на морската вода е 26°-27°. Вълнението на морето ще бъде около 2 бала. \r\n \n\t\t\t\t\t\t", "date": "2019.07.24", "title": "Жълт код за порои в четири области\r\n"}
{"url": "http://www.bnews.bg/article/262427-barekov_pred_lupa_bg_ivan_totev_vdiga_biznespark_za_200_mln_leva", "text": "\n \r\n\r\n \r\n\r\n - Много далече съм от това решение. Взел съм си отпуск от активната политика до Нова година. Обръщам внимание основно на децата си, за пръв път от 5 години стоя два месеца в България, без да я напускам. Август и септември ще обиколя местата, за които работих активно в Европейския парламент. \r\n\r\n \r\n\r\n - Африка, далечна Азия, Латинска Америка, ще направя един тур за овации при всички мои приятели – министър-председатели, президенти, ще стигна, вероятно, чак до Демократична република Тимор-Леще в Югоизточна Азия. Като цяло съм си дал активна почивка. \r\n\r\n \r\n\r\n - За мен стои неговият огромен страх от това, което стори за последните 8години като кмет. Той се страхува не просто от Бойко Борисов, защото имаше и такава интерпретация, и че е загубил почва под краката си, след като Цветан Цветанов загуби позициите си в ГЕРБ. Според мен той се страхува най-вече от пловдивчани, които са доста вбесени от неговото управление, казвам го като пловдивчанин. Аз, моите приятели и роднини сме бесни от състоянието на града. Ще го кажа пред вашия сайт, който е много четен в цяла България – Иван Тотев успя да превърне Пловдив в селяния. \r\n\r\n Най-истинският град у нас, който винаги се е гордеел със своята култура, се превърна в едно село при управлението на Тотев и неговата майка. Както всички знаем, последните 8 години бе под властта на майка му Роза. Неслучайно прякорът, който пловдивчани му лепнаха, е „Мамин Ваньо”. \r\n\r\n \r\n\r\n - Именно, сега ще ви издам и една новина – с моя екип юристи подготвихме сериозен сигнал, който днес ще депозираме до последната инстанция в държавата – етичната комисия на ГЕРБ. Казвам го не без ирония, защото всички тези неща, които утре ще представим пред управляващата партия, сме ги пускали като сигнали и до държавното обвинение. Истината е, че градската прокуратура под тепетата е в пълна симбиоза с местната власт и осъществяваше прокурорски чадър. \r\n\r\n \r\n\r\n - Десетки примери! Описана е цялата финансова схема, наречена „Фирмата на мама Роза”, това е неговата майка. Разкриваме невъобразимото забогатяване на Иван Тотев и неговата фамилия. Забележете, кметът не само е богаташ сам по себе си, но и цялата му фамилия са такива, той работи през роднините си, това е неговата маска. \r\n\r\n \r\n\r\n - Точно така, това е истината, бизнесът се нарича „Фирмата на мама Роза” – вътре са конгломерат от хотели, става дума за огромни инвестиции. Последната инвестиция, която ще прави Тотев, напускайки кметския пост, е застрояването на бившия завод „Каменица”. Неговият брат – Георги, заедно с така да се каже неговия слуга, защото кметът си има и слуга – Спартак Лъвов се нарича, забележете какво име. Та този човек, известен и като Спартак Николов, защото се казва Спартак Лъвов Николов, е шеф на ВиК-Пловдив, която е неговата формална длъжност. \r\n\r\n \r\n\r\n - Реално Спартак Лъвов работи като част от бизнес схемите на брата на Иван Тотев. Двамата заедно придобиха имота на бившия завод за производството на бира „Каменица”, това е все едно да си купих кв. „Хладилника” в София. Този проект за бизнеспарк ние оценяваме на над 200 млн. лева – застроен и продаден с офиси и жилища в самия център на Пловдив. Така че ще внесем този сигнал до етичната комисия на ГЕРБ, лично съм разговарял с премиера Бойко Борисов по темата и съм го предупредил, че разчитаме на управляващата партия да си свърши работата. \r\n\r\n Ще се аргументирам – не ГЕРБ не може просто ей така да се раздели с Тотев. Той самият обяснява, че щял да остане в партията и да кадрува в Пловдив. Това е абсурдно, защото той иска да постави свой човек за градоначалник, който да замете следите му. В тази ситуация ГЕРБ имат само един избор – да прегледат нашия сигнал, който е много сериозен и задълбочен, става дума за десетки факти за невъобразимото забогатяване на Тотев, всичко е описано. Ще бъде даден и до всички медии. \r\n\r\n \r\n\r\n - Разбира се, вътре са разкрити далаверите за зоопарка, за електронната система за градския транспорт, описана е аферата за колодрума, аферата с парите, отпуснати за инициативата „Пловдив – европейска столица на културата”, който бяха буквално загробени. Вътре е описан и хотелът на Иван Тотев, от който започва всичко. \r\n\r\n Това понастоящем е най-големият хотел в Южна България. Този хотел може би да е законен, но е неморален, защото спечели пари за инвестиции след хиляди семинари, организирани от Цветан Цветанов, на министерства и общини от цяла България. Нали разбирате, че това е абсолютно контролиран бизнес. Това не е хотел, който работи по частните правила, а място, в което държавата и общините са донор. \r\n\r\n \r\n\r\n - Това е абсурдното, нашият град е известен с големите си хотелиери – споменатите Гергов и Арабаджиев. Да, обаче техните хотели стоят празни, а този на Тотев е пълен. Не съм се загрижил за бизнеса на Георги Гергов и на Ветко Арабаджиев, но хотелът на кмета се развива извън пазарните правила. \r\n\r\n Добавям и още един сигнал, който е много свиреп – за къщата на мама Роза и на Иван Тотев. Тя е построена от една известна строителна фирма с кредит от.... самата строителна фирма. Дружеството е един от основните строители в Пловдив, сега ще гради и стадион „Ботев”, което не е лошо, защото това е частна инвестиция. \r\n\r\n \r\n\r\n - На яка далавера. Искам да кажа, че ГЕРБ имат сериозен проблем в Пловдив и трябва да съдействат г-н Тотев да бъде предаден на прокуратурата, да има пълна ревизия на неговото имущество, да се намеси КПКОНПИ. Използвам случая да кажа на номинирания за главен прокурор Иван Гешев, който удари пловдивските олигарси, че Пловдив се обзаведе с един олигарх, по-голям от Арабаджиев и Банев. \r\n\r\n Бизнесът на Иван Тотев в момента е по-голям от на Ветко и е също толкова скандален, така да го кажем. Смятам, че г-н Борисов, ако иска да има кмет на Пловдив, трябва не просто да се разграничи от Тотев, знаете, че последните 2 години премиерът избягва публична комуникация с градоначалника. Сега ще ви издам една малка тайна – в края на май и началото на юни, когато Пловдив беше наводнен, Бойко Борисов 2 дни е издирвал Иван Тотев по телефона, безуспешно. \r\n\r\n \r\n\r\n - Това, че не го откриха медиите и ние, пловдивчани, добре, но да не вдигне телефона на човека, благодарение на когото е кмет два мандата... Затова призовавам Бойко Борисов да не се притеснява, а да ни помогне, да застане заедно с нас в една редица, да бъдем заедно в един отбор и да призовем прокуратурата да си свърши работата още преди изборите. \r\n\r\n Понеже ме попитахте дали ще участвам на изборите – да, като гласоподавател. Още една новина ще ви кажа – моята пловдивска група, част от партия „Презареди България” и част от нашия неправителствен сектор, ще напишем програма за управление на Пловдив, която ще депозираме през септември, за да се разгледа от всички пловдивчани. Който кмет реши, че нашата програма му е интересна, сме готови да му я предоставим. \r\n\r\n \r\n\r\n - Първата точка от нея ще е основна ревизия на управлението за последните 12 години. \r\n\r\n \r\n\r\n - Именно, фундаментална ревизия, включително и мандатът на г-н Славчо Атанасов, когато Иван Тотев беше областен управител. Ще призовем спечелилия кмет да извърши ревизията заедно със Специализираната прокуратура, за да бъде прозрачна проверката. \r\n\r\n Последно искам да кажа, че се надявам пловдивчани да изберат достоен човек за кмет, а не стари претоплени манджи. Всички кандидати, които в момента загряват на пистата, вече сме ги видели какво могат. \r\n\r\n \r\n\r\n - Ние познаваме неговия капацитет и потенциал. Въобще не смятам, че партията на Красимир Каракачанов може да управлява голям град като Пловдив, защото си спомняте, че първия път се издъни здраво. Останалите кандидати, без да им споменавам имената, 10 години бяха слуги на ГЕРБ и на Иван Тотев в Общинския съвет. Хайде тези партии, които са слугинаж, да не се правят на алтернатива пред пловдивчани. \r\n\r\n Не искам никого да обидя, но всички партии в Общинския съвет в момента до една – и леви, и десни, и центристки, са част от слугинажа на Иван Тотев, дори не на ГЕРБ, а на неговото еднолично управление. Ако искаме Пловдив да се развива, трябва да намерим човек, който да е от града, да не е 20-годишен, без да обиждам младите хора, но трябва да е човек с опит. Видяхте, първата работа на г-н Тотев беше като областен управител, втората като кмет! Това е несериозно, човек трябва да има опит, преди да се заеме с управление. \r\n\r\n От друга страна трябва да е пловдивчанин, известен извън рамките на града, т.е., да има авторитет в София, в Европа, защото този човек ще трябва да търси инвестиции за града, да го развива като конкуренция на София, не да бъде неин придатък. До момента Пловдив се управляваше от софиянци. \r\n\r\n \r\n\r\n - Цветан Цветанов. Последните 8 години нашият град се управляваше от Цветан Цветанов чрез Иван Тотев и майка му Роза Тотева. \r\n \n\t\t\t\t\t\t", "date": "2019.07.24", "title": "Бареков пред Lupa.bg: Иван Тотев вдига бизнеспарк за 200 млн. лева!"}
{"url": "http://www.bnews.bg/article/262421-obyaviha_bedstveno_polozhenie_v_pleven_zaradi_afrikanskata_chuma_po_svinete", "text": "\n Със своя заповед областният управител на Плевен Мирослав Петров обявява бедствено положение на територията на област Плевен във връзка с установените огнища на болестта африканска чума по свинете в честни стопанства в общините Гулянци, Никопол, Левски и Белене. Това съобщиха от пресцентъра на Областната администрация. Бедственото положение влиза в сила от днес (24 юли) и ще продължи до 31 юли 2019 година, като срокът при необходимост може да бъде удължен. \r\n\r\n За ръководител на операциите, произтичащи от обявеното бедствено положение, областният управител Мирослав Петров определя директора на ОДБХ - Плевен д-р Иван Йорданов. \r\n\r\n В заповедта си областният управител разпорежда органите на ОДБХ – Плевен да организират цялостната дейност по координация, взаимодействие и изпълнение на дейностите, свързани с евтаназиране на животните в засегнатите зони. ОД на МВР да организира охраната на всички входно-изходни пътища на населените места, където има регистрирани огнища на зараза със заболяването африканска чума по свинете и да подпомага ОДБХ с информация за наличие на свине в дворовете на стопани в населените места. Органите на РДПБЗН – Плевен да оказват съдействие на ОДБХ – Плевен при действията им в населените места регистрирани огнища на заболяването. Областният управител разпорежда кметовете на населените места в област Плевен да оказват пълно съдействие на органите на ОДБХ, ОД на МВР и РДПБЗН, съгласно действащата нормативна уредба. В хода на провежданите действия, при необходимост, да бъдат използвани човешки ресурси и техника на Министерство на отбраната и военните формирования на територията на общините на област Плевен. При изпълнението на дейностите да се вземат всички необходими мерки за опазване здравето и живота на участниците в тях като се провеждат нужните инструктажи. \r\n\r\n „Обявеното бедствено положение дава възможност за включването на по-широк кръг институции в дейностите по ограничаване разпространението на заболяването АЧС”, каза областният управител Мирослав Петров. Той подчерта, че стриктното спазване на набелязаните мерки, извършвани от отговорните институции, както и съдействието от страна на местните власти и стопаните е от изключително значение за ефективността на предприетите действия. \r\n \n\t\t\t\t\t\t", "date": "2019.07.24", "title": "Обявиха бедствено положение в Плевен заради африканската чума по свинете\r\n"}
{"url": "http://www.bnews.bg/article/262422-nad_3_bona_sa_nuzhni_za_izdrazhka_na_4_chlenno_semeystvo_v_sofiya", "text": "\n София е 10% по-скъпа за живот от втория по големина град у нас Пловдив, показа изследване за разходите за живот в различни градове по света.  \r\n\r\n Според прецизни изчисления, едно средностатистическо четиричленно семейство в града под тепетата трябва да има доход от 2727 лева месечно, за да покрива основните си нужди и то при условия, че не плаща наем. За сравнение в столицата домакинството трябва да вади минимум 3060, отново при условие, че живее в собствено жилище.  \r\n\r\n Ако семейството обитава имот под наем в Пловдив се нужда от около 3088 лв, за да поддържате същия стандарт на живот, който можете да има срещу 3700 лв в столицата.  \r\n\r\n Доходът на самостоятелен човек трябва да възлиза на минимум 777 лева, за да покрива нуждите си в Пловдив, и още допълнително над 100 лева /882 лв/, за да пребивава в София.  \r\n\r\n Според статистиката в сайта, цените на наемите в Пловдив са между 35-40% по-ниски отколкото в София. Апартамент в една спална в центъра на столицата е средно около 710 лева месечно, докато в Пловдив същата локация възлиза на около 460. Цената на квадратен метър при покупка на жилищен имот е средно 2866 лева в централните части на София, срещу 1700 лева за кв./м. в Пловдив. \r\n\r\n Като цяло цените на стоки и продукти в Пловдив са с 7,80% по-ниски от тези в София, а на услугите с до 10%. По-евтини са и ресторантите и ако в Пловдив меню за двама в ресторант е средно около 40 лева, то в София ще са ви необходими минимум 50. Според направените сравнения менюто в столичните заведение е с около 14% по-скъпо.  \r\n\r\n Местната покупателна способност на пловдивчани обаче е с 15.10% по-ниска от тази на софиянците. Това се дължи на факта, че заплатите в Пловдив са осезателно по-ниски. Според официалната информация от НСИ брутна месечна работна заплата в област Пловдив за март 2019 г. е 1071 лв, в София - 1724 лева. Така излиза, че столичани печелят до 60% повече.  \r\n\r\n Пловдив определено се очертава като евтина дестинация в световен мащаб. Градът попада на 298 място от 381 града под света, като и Варна и София я предхождат съответно под номер 281 и 261.  \r\n \n\t\t\t\t\t\t", "date": "2019.07.24", "title": "Над 3 бона са нужни за издръжка на 4-членно семейство в София "}
{"url": "http://www.bnews.bg/article/262414-sadboven_den_liderat_na_ataka_gotov_za_klyuchova_sreshta_s_koalitsionnite_si_partnyori_tragva_li_si_ot_parlamenta", "text": "\n Председателят на \"Атака\" Волен Сидеров обяви, че днес ще отиде на коалиционната среща на \"Обединени патриоти\", за да разговаря с Валери Симеонов и Красимир Каракачанов. Това разкри самият той пред Би Ти Ви. \r\n\r\n \"Днес ще общуваме в малката коалиция. Имаме обявен съвет днес и смятам да отида. Трябва да коментираме защо чрез измама беше промениха ръководството на парламентарната група на Обединени патриоти\", коментира патриотът. \r\n\r\n \"Партньорите ми са измамници, защото с измама промениха ръководството. Вече не работим заедно. НФСБ и ВМРО се опитват да изчегъртат \"Атака\" от политическата сцена\", каза още лидерът на \"Атака\". \r\n\r\n \"Не знам дали има смисъл да оставам в този парламент. Не виждам смисъл. Много сериозен е въпросът дали ще продължим да работим заедно\", разкри той. \r\n\r\n \"Не съм в конфликт с Каракачанов. Аз коментирам неговата принципна политика\", добави Сидеров и уточни, че ще отиде на днешната среща, защото има какво да каже на коалиционните си партньори. \r\n \n\t\t\t\t\t\t", "date": "2019.07.24", "title": "СЪДБОВЕН ДЕН! Лидерът на \"Атака\" готов за ключова среща с коалиционните си партньори, тръгва ли си от парламента?"}
{"url": "http://www.bnews.bg/article/262429-ogromna_koledna_vakantsiya_za_uchenitsite_vizhte_grafika_za_godinata", "text": "\n \r\nМинистерството на образованието и науката (МОН) предлага за обществено обсъждане проект на график на учебното време през следващата учебна година, информираха от пресцентъра на министерството. \r\n\r\n Според графика четири са предвидените ваканции. Планира се есенната да е от 1 до 3 ноември 2019 година, а коледната да продължи 16 дни – от 21 декември 2019 г. до 5 януари 2020 г. включително. Денят 5 февруари е неучебен, преди да започне вторият срок на 6 февруари. От 11 до 20 април ще е пролетната ваканция за учениците от първи до единадесети клас, а от 16 до 20 април няма да учат дванадесетокласниците, които ще завършат на 14 май. \r\n\r\n На 29 май би трябвало да приключи учебната година за децата от първи до трети клас, на 16 юни – за учениците от четвърти до шести клас. Предвижда се до 30 юни да посещават училище учениците в паралелки в спортните училища, както и всички ученици от седми до 11 клас. \r\n\r\n Държавните зрелостни изпити са предвидени за 20 май 2020 г. – по български език и литература, и на 22 май – втори изпит. Предлага се на 9 юни 2020 г. да се проведе Национално външно оценяване (НВО) по български език и литература за седми и десети клас. НВО по математика за тях може да е на 11 юни. \r\n\r\n За Външното оценяване за четвъртокласниците планираните дати са 27 и 29 май. То ще бъде по български език и математика. Обучението по новите учебни програми по тези предмети позволява оценка на функционалната грамотност на учениците чрез тези два предмета и затова отпадат изпитите „Човекът и природата“ и „Човекът и общество“. Успоредно са предложени за обсъждане и проекти на графици на ученическите олимпиади, на националните състезания, както и на състезанията по професии през следващата учебна година \r\n  \r\n \n\t\t\t\t\t\t", "date": "2019.07.24", "title": "Огромна коледна ваканция за учениците! Вижте графика за годината\r\n"}
{"url": "http://www.bnews.bg/article/262425-bomba_v_mrezhata_se_poyavi_link_kam_iztochenata_ot_nap_informatsiya", "text": "\n В мрежата внезапно се появи линк към източената от НАП информация:   Файловете, в които се съдържа информацията са с големина 1,7 гигабайта и вече се теглят от хиляди потребители на интернет. Все още не се е появила информация какво съдържат файловете! Не се знае и дали това е отговор срещу действията на прокуратурата. Би Нюз ще следи развитието и ще ви запознае с него. \r\n \n\t\t\t\t\t\t", "date": "2019.07.24", "title": "Бомба! В мрежата се появи линк към източената от НАП информация!"}
{"url": "http://www.bnews.bg/article/262417-drazhte_zdravo_masata_i_vizhte_koi_hora_na_darzhavni_postove_vzimat_nad_200_bona_zaplata_video_i_dokumenti", "text": "\n Днес ще ви разкажем за хора, които заемат държавни постове и взимат над 200 бона заплата! Сиреч бедният и изтерзан български народ плаща огромни заплати на хора, за които дори не знае какво вършат. Вече ви показахме огромното възнаграждение на шефката на НАП, но тя направо е джудже по заплата, спрямо това, което ще ви покажем.Дръжте здраво масата и внимавайте! Димитър Радев, знаете ли кой е този човек? Той е управител на БНБ в декларацията си пред КПКОНПИ този господин е декларирал, че му плащаме годишна заплата от 264958 лева. Вижте декларацията му:  Неговият подуправител Калин Христов е малко по-скромен със заплата от 223036 лева. Вижте декларацията му:  С 221572 лева задоволява нуждите си и г-жа Нина Стоянова. Вижте декларацията:  Редно е да припомним, че същата БНБ проспа фалита на КТБ, за който платихме милиарди левове! Явно са заслужили огромните си заплати! Продължаваме със заместник председателя на КФН г-жа Диана Йорданова известна още и като г-жа Ви Ай Ай. Та тази госпожа я възнаграждаваме с 203362 лева. Вижте декларацията:   В този случай на висок капацитет от интелигентност се изкушаваме да ви припомним и този видео материал: \r\n\r\n   Шефът на г-жа Ви Ай Ай г-н Бойко Атанасов покрива нуждите си само с 211470 лева. Вижте декларацията:   Припомняме, че същото КФН проспа през 2018 година фалита на застрахователната компания Олимпик, с което нанесе огромни щети на стотици хиляди български граждани! Явно и те са си заслужили огромните заплати! Сега обаче стискайте много, ама много здраво масата. На вашето внимание представяме г-н Стоян Мавродиев главен изпълнителен директор на държавната Българска Банка за Развитие. За господин Мавродиев сме отделили 434537 лева заплата! Вижте декларацията му:   Господин Николай Димитров, който не е главен, а само обикновен изпълнителен директор на банката се е задоволил само с 380221 лева заплата! Вижте декларацията му:  За сега смятаме да спрем до тук с уговорката, че сме ви показали една нищожна част скъпо платените ни чиновници, а вие продължавайте да стискате масата и да се чудите как ще посрещнете нуждите си и не забравяйте \"Сит на гладен не вярва\"! \r\n\r\n   \r\n \n\t\t\t\t\t\t", "date": "2019.07.24", "title": "Дръжте здраво масата и вижте кои хора на държавни постове взимат над 200 бона заплата!- видео и документи"}
{"url": "http://www.bnews.bg/article/262415-deloto_sudzhukgeyt_vliza_v_spetssada", "text": "\n Делото срещу бившият депутат от ГЕРБ Живко Мартинов, по-известно като \"Суджукгейт\" влиза в Специализирания съд. Призовани са още свидетели, които да потвърдят или отрекат твърденията на бизнесмен от Добрич, че е бил изнудван за няколко тона деликатеси, които били предназначени за премиера Борисов. \r\n\r\n Изнудвачът бил деуптатът Живко Мартинов, твърди пострадалият. \r\n\r\n Премиерът отрече месото да е било предназначено за него, а  Живко Мартинов напусна ГЕРБ.   \r\n \n\t\t\t\t\t\t", "date": "2019.07.24", "title": "Делото \"Суджукгейт\" влиза в Спецсъда"}
{"url": "http://www.bnews.bg/article/262412-arestuvaha_bivshiya_sobstvenik_na_kremikovtsi_pramod_mital_v_bosna", "text": "\n Индийският стоманен бизнесмен Прамод Митал - бивш собственик на \"Кремиковци\", е  задържан от полицията в централата на компания в Босна и Херцеговина за организирана престъпна дейност и злоупотреба със служебно положение, съобщи прокуратурата в балканската република, цитирана от Ройтерс. \r\n\r\n Митал е по-млад брат на стоманения магнат Лакшми Митал и оглавява надзорния съвет на металургичния комплекс \"Глобал Испат Коксна Индустрия Лукавац\" - един от топ износителите в Босна, предава БТА. \r\n\r\n На 15 август 2005 година Прамод Митал, заедно с брат си, Винод Митал, придоби 71% от \"Кремиковци АД\". Прамод има заводи в Босна и Херцеговина, Индия, Либия, Нигерия и Филипините. Добива кокс, минерали и метали, извършва дейности в инфраструктурата и енергетиката. На 4 декември, 2006 той стана мажоритарен собственик на ПФК ЦСКА. \r\n\r\n Индиецът купи българския металургичен комбинат \"Кремиковци\", който прекрати дейността си през 2009 г., както и на футболния клуб ЦСКА, продаден от него същата година, припомня Франс прес. \r\n\r\n Заедно с бизнесмена са задържани главният мениджър на ГИКИЛ Парамеш Бхатачари и членът на надзорния съвет Разиб Даш, обясни прокурорът Чазим Серхатлич от районната прокуратура в град Тузла по държавната телевизия. \r\n\r\n  Според обвинителя големите играчи вършат престъпна дейност още от 2003 г. \r\n\r\n Засега тримата са задържани във фирмената централа в северния град Луковац, докато полицията извършва обиски в офиса им, след което те ще бъдат отведени в прокуратурата на Тузла, каза Серхатлич. Според него със заповед за арест се издирва и четвърти заподозрян участник в престъпната група. Очаква се задържаните да се явят пред съда днес, добавя Франс прес. \r\n\r\n Засега никой от ръководството на компанията не е намерен за коментар извън редовното работно време на фирмата, отбелязва Ройтерс. \r\n \n\t\t\t\t\t\t", "date": "2019.07.24", "title": "Арестуваха бившия собственик на \"Кремиковци\" Прамод Митал в Босна"}
{"url": "http://www.bnews.bg/article/262416-tragediya_zhena_se_metna_ot_8_iya_etazh_v_pazardzhik", "text": "\n Жена на 47 години от Пазарджик се е самоубила, като е скочила от 8-я етаж на жилищен блок. Това съобщи говорителят на ОДМВР Мирослав Стоянов. \r\n\r\n Инцидентът е станал рано сутринта на улица „Васил Априлов“ в областния град. „На мястото се извършва оглед от екипи на полицията“, уточни Стоянов, цитиран от \"Фокус\". \r\n \n\t\t\t\t\t\t", "date": "2019.07.24", "title": "ТРАГЕДИЯ! Жена се метна от 8-ия етаж в Пазарджик"}
{"url": "http://www.bnews.bg/article/262423-arestuvaha_bivsh_bos_na_kremikovtsi_i_tsska_i_aver_na_sasho_tomov_apasho", "text": "\n \r\nИндийският бизнесмен Прамод Митал е бил задържан от полицията в централата на компания в северната част на Босна и Херцеговина по подозрение в организирана престъпна дейност и злоупотреба със служебно положение. Това съобщи босненската прокуратура, цитирана от Ройтерс. \r\nПрамод, който е по-млад брат на стоманения магнат Лакшми Митал, оглавява надзорния съвет на металургичния комплекс “Глобал Испат Коксна Индустрия Лукавац”, който е един от най-големите износители в Босна. \r\n \r\nОт районната прокуратура в град Тузла съобщиха, че заедно с Митал са задържани още главният мениджър на комплекса Парамеш Бхатачари и членът на надзорния съвет Разиб Даш. Подозренията са, че началото на тяхната престъпна дейност датира още от 2003 г. \r\n \r\nПолицията извършва обиски в офиса им, след което те ще бъдат отведени в прокуратурата на Тузла, а със заповед за арест се издирва и четвърти заподозрян участник в престъпната група. \r\n \r\nОчаква се задържаните да се явят пред съда днес, добавя Франс прес. \r\n \r\nМитал бе собственик на българския металургичен комбинат “Кремиковци”, който прекрати дейността си през 2009 г., както и на футболния клуб ЦСКА, продаден от него същата година, припомня Франс прес. \r\n  \r\n \n\t\t\t\t\t\t", "date": "2019.07.24", "title": "Арестуваха бивш бос на Кремиковци и ЦСКА и авер на Сашо Томов - Апашо"}
{"url": "http://www.bnews.bg/article/262431-zapadni_medii_s_500_shte_obezsmisli_aviatsiyata_na_nato_v_evropa", "text": "\n \r\nРазгръщането на системи С-500 е значителна заплаха за НАТО, съобщава сп. Military Watch. \r\nПубликацията се опитва да оцени влиянието, което \"Прометей\" ще има върху баланса на силите в небето над Европа. \r\nСпоред сведенията новата система може да открива цели на разстояние до 800 км, а радиусът на действие на зенитните ракети е 600 км. Ето защо разполагането на \"Прометей\" може сериозно да ограничи възможностите на самолетите на НАТО в Европа, предаде \"Российская газета\". \r\nИма редица въздухоплавателни средства за поддръжка, които играят решаваща роля във въздушните операции на НАТО. Това са например самолети за далечно радиолокационно откриване и управление, като E-3 Sentry, E-2 Hawkeye и E-7A Wedgetail, които координират действията на изтребителите и бомбардировачите на страните от Северноатлантическия алианс. \r\n \r\nC-500 може да лиши тези самолети от възможността да работят на по-голямата част от европейската територия, което ще промени баланса на силите във въздуха в полза на Руската федерация, защото руските Въздушно-космически сили (ВКС) ще могат да разчитат на подкрепа от собствените си самолети за далечно радиолокационно откриване (ДРЛО) A-50 и A-100. Появата на новата руска зенитна ракетна система усложнява използването на въздушни командни пунктове E-8 STARS, E-9 Widget и E-4 Nightwatch, разузнавателните OC-135 и RC-135 и самолети за радиоелектронна борба. \r\nСамолетите-танкери, като KC-10 и KC-135, също ще бъдат изложени на риск. ВВС на НАТО в по-голямата си част се състоят от платформи за къси и средни разстояния, като F-16, F-18E, Gripen, Rafale и F-35, а невъзможността за дозареждане във въздуха сериозно ще ограничи техните възможности. Не по-малко сериозни проблеми с логистиката ще бъдат причинени от факта, че по-голямата част от Европа ще бъде недостъпна за военно-транспортния C-130 Hercules. \r\nЗоната на покритие на С-500, разположена в Калининград, Крим и на западните граници на Русия, ще включва значителна част от Европа, включително цялото Балтийско море. Например самолетът E-3 Sentry ще бъде в обхвата на руската система дори в небето над Берлин или Чешката република. Зоната на отговорност на новите зенитни ракетни системи ще включва цяла Полша, както и целия източен бряг на Черно море. \r\n \n\t\t\t\t\t\t", "date": "2019.07.24", "title": "Западни медии: С-500 ще обезсмисли авиацията на НАТО в Европа"}
{"url": "http://www.bnews.bg/article/262424-volen_siderov_opredeli_vmro_i_nfsb_kato_izmamnitsi", "text": "\n Волен Сидеров заяви в предаването \"Тази сутрин\" по БТВ следното:\" Почвам да се чудя  дали има смисъл въобще да оставаме в този парламент. Не искам да лъжа хората . Те гласуваха за \"Обединени патриоти\" заради определени идеи. Аз питам къде са минималните пенсии от 300 лева? Няма как да работя с тези измамници, защото те извършиха измама и подмениха ръководството на Парламентарната група\". Сега остава да видим дали партия Атака след всичките противоречия по значими въпроси за България, какъвто бе и случая с гласуването за няколко часа на договорите със САЩ за F-16 и още много други идеологически различия, които са в пълен разрез с водената през годините политика от Атака. Ясна е и новата управленска коалиция в парламента между ГЕРБ -ВМРО-ДПС-НФСБ. \r\n \n\t\t\t\t\t\t", "date": "2019.07.24", "title": "Волен Сидеров определи ВМРО и НФСБ като измамници!"}
{"url": "http://www.bnews.bg/article/262419-prodadoha_chift_maratonki_na_nayk_za_437_000", "text": "\n Един от първите чифтове маратонки, произведени от \"Найк\", бяха продадени за над 437 000 долара на търг в Ню Йорк. Така наречената \"Лунна обувка\" е създадена за олимпийските тренировки през 1972 г. \r\n\r\n Баровецът- купувачът е колекционер от Канада, който преди това е платил 850 000 долара за 99 чифта редки маратонки, предлагани от аукционната къща. \r\n\r\n Досега най-скъпите спортни обувки, продадени досега, са носените от Майкъл Джордан на финала по баскетбол на олимпиадата през 1984 г. За тях през 2017-а е платена цената от 190 000 долара. \r\n \n\t\t\t\t\t\t", "date": "2019.07.24", "title": "Продадоха чифт маратонки на \"Найк\" за $437 000"}
{"url": "http://www.bnews.bg/article/262430-kray_na_koalitsiyata_obedineni_patrioti", "text": "\n За пореден път днес разговорите между тримата лидери в Обединени патриоти се провали, след скандал и разменени реплики в сградата на парламента. \r\n\r\n След провала на разговорите Валери Симеонов посочи пред медиите, че една от партиите нямала желание да провежда каолиционен съвет. В поведението на атакистите той вижда желание за скандал, както и бягство от проблемите на групата. На въпрос ще съществува ли коалицията, лидерът на НФСБ отговори: \"Ще видим. Както виждате се владеем, но ще изчакаме някакви по-добри времена да дойдат.\" Всеки си има някакво достойнство, подчерта Симеонов. \r\n\r\n Коалиционният съвет имал да решава тежки проблеми с бездействието на групата на Обединените патриоти. Заради поканата към медиите от страна на Сидеров се разиграла сценката. Не било удобно в малката стая да има толкова много медии. \r\n\r\n Лидерът на НФСБ не вижда и желание за диалог, смята лидерът на НФСБ. \r\n\r\n Иначе, според него, сценката била подготвена: \"Това е сценарий на \"Атака\", целта е медиен скандал\", заподозря Симеонов. Според него вече не били важни подписите под коалиционното споразумение, а поведението от скандал в скандал в стил Корнелия Нинова. По думите му коалицията явно била в парализа и затова се наложила смяната на Сидеров. \r\n\r\n Не съм дошъл за скандали, видимо ядосан бе Красимир Каракачанов, напускайки стаята. Коалиция вече я няма, след като колегите от \"Атака\" не искат да има вече коалиция, няма да има коалиция, отсече той. \r\n\r\n Волен Сидеров обаче категорично не е съгласен, че неговата партия провалила съвета. Колегите се изплашиха от медиите, смята той. Никой никого не е обиждал, обясни лидерът на \"Атака\". Намерението му било да се види истината. Той не искал да има задкулисие. Задкулисието е проблем не само на тази коалиция, но и на цялата държава, подчерта Волен Сидеров. Погазено било споразумението между Обединените патриоти. \r\n\r\n Каракачанов и Симеонов поставили под въпрос управлението. \"Аз създадох коалиция, те я развалиха\", изтъкна лидерът на националистите. Той не е търсил разговор с премиера Бойко Борисов. Чакал той да го потърси. Сидеров заяви за втори път днес, че обмисля да напусне парламента.п \r\n \n\t\t\t\t\t\t", "date": "2019.07.24", "title": "Край на коалицията Обединени патриоти"}
{"url": "http://www.bnews.bg/article/262426-nap_tarsi_vrazka_s_blizo_200_grazhdani_v_risk_sled_kiberatakata", "text": "\n Няма да се наложи милиони българи да си сменят личните карти след кибератаката срещу НАП, но за близо 200 души са изтекли достатъчно данни, за да се окажат в риск от злоупотреби. Това съобщиха от приходната агенция. \r\n\r\n „След допълнителни проверки се установи, че данните на 189 души от незаконно разпространените през миналата седмица, включват комбинация от имена, ЕГН, адрес, номер, валидност и издател на валидна лична карта. За тези граждани съществува по-голям риск от потенциални злоупотреби и те ще бъдат персонално уведомени от Националната агенция за приходите веднага по телефон или имейл”, пишат от НАП. \r\n\r\n В момента в агенцията се съпоставят незаконно разпространената данъчно-осигурителна информация с тази в реалните бази данни, за да се провери дали няма дописване или манипулация. \r\n\r\n Междувременно продължава работата по приложението, с което гражданите ще могат да проверят дали са били засегнати от теча. То ще позволява еднократна проверка с ЕГН и изпращане до мобилен отговор на въпроса дали данните на дадения потребител са изтекли онлайн. Целта е да няма допълнителни злоупотреби. \r\n\r\n На по-нататъшен етап гражданите ще могат да получат и официална информация за конкретния тип техни данни, които са били разпространени. \r\n \n\t\t\t\t\t\t", "date": "2019.07.24", "title": "НАП търси връзка с близо 200 граждани в риск след кибератаката \r\n"}
{"url": "http://www.bnews.bg/article/262428-okonchatelno_bez_mashini_na_mestnite_izbori", "text": "\n Машинен вот на местните избори на 27 октомври няма да има. Ще се гласува само с хартиени бюлетини. Остава машинното гласуване на европейски, президентски и парламентарни избори.Това решиха депутатите с окончателното гласуване на промените в Изборния кодекс. \r\n\r\n Предложението е на ГЕРБ. В зала само БСП настояваше машините да останат. \r\n\r\n По време на дебатите от ДПС припомниха, че ще искат нов ремонт на Изборния кодекс веднага след изборите за местна власт. Тогава ще бъде предложено връщане на машините, както и въвеждане на машинно преброяване на хартиените бюлетини в секциите, в които те ще бъдат запазени. \r\n\r\n Не се приеха и предложенията малки населени места с над 150 регистрирани жители да избират сами кметовете си. Сега право на вот имат само населените места с поне 350 жители. Така „под чертата“ остават около 3000 села и малки градчета. \r\n \n\t\t\t\t\t\t", "date": "2019.07.24", "title": "ОКОНЧАТЕЛНО! Без машини на местните избори\r\n"}
{"url": "http://www.bnews.bg/article/262413-izvanredno_arestuvat_shefa_na_kristiyan_hakera", "text": "\n Иван Тодоров, шефът на компанията-работодател на Кристиян Бойков „ТАД Груп”, се очаква да бъде арестуван. Това сподели само пред Lupa.bg топ ченге, наясно с продължаващото разследване срещу 20-годишния хакер. \r\n\r\n Според информацията компютърните спецове са въртели незаконна търговия с личните данни на стотици хиляди българи. Търсят се доказателства, че хакерите са присвоявали имената на клиентите на големи фирми и са ги продавали на конкуренцията. \r\n\r\n Криминалистите вървят по следа, че Иван Тодоров и компания са „забърсали” данните на 200 000 купувачи на голяма автомобилна компания, за да ги предадат срещу съответното заплащане на прекия им конкурент. \r\n\r\n И още – в МВР проверяват случай на продажба на досиетата на много нашенци на хазартна фирма – хегемон в специфичния бизнес. Затова и разследващите ровят за доказателства за кибершпионаж и разгласяване на лични данни в противовес на закона. \r\n\r\n Именно с цел събиране на доказателство по-рано днес спецченгета от ГДБОП влязоха в офисите на „ТАД Груп”. От фирмата вече обявиха, че застават зад своя служител и няма да декриптират служебните компютри за разследващите. \r\n\r\n В един от иззетите от Кристиян Хакера компютри, който вече е разкодиран, е открита информация, според която пловдивчанинът е разполагал с масив от данни от НАП, по-голям от този, изпратен на медиите, при това дни преди първия имейл, с който се съобщава за атаката. \r\n\r\n Според главния прокурор Сотир Цацаров проблемите няма да се решат само със задържане на нарушителя. По думите му Кристиян Бойков не е действал сам. Вероятно с нелегалния бизнес е запознат и неговият работодател Иван Тодоров. \r\n\r\n 41-годишният компютърджия е милионер в евро. Освен че работи под шапката на американска компания в сферата на киберсигурността, Тодоров е крупна фигура и в ресторантьорството.  \r\n\r\n Тодоров, който лично поканил Криссс още на 18 години да работи за него уж като „бял хакер” и да тества надеждността на компютърните системи, започнал да трупа състояние със заведения във Варна.  \r\n\r\n Към днешна дата шефът на „Тад Груп” е собственик на над 25 фирми за управление на хотели и кръчми из цялата страна, а имането му се оценява на няколко милиона евро. \r\n\r\n Интересното е, че роденият на 13 октомври 1978-а компютърен спец отваря първия си ресторант през 2008 г. Шест месеца по-късно е назначен и за Агент бизнес развитие на SUBWAY за България. Под неговото ръководство към момента са открити общо 40 ресторанта в страната, 24 от които са негова собственост. \r\n \n\t\t\t\t\t\t", "date": "2019.07.24", "title": "ИЗВЪНРЕДНО! Арестуват шефа на Кристиян Хакера"}
{"url": "http://www.bnews.bg/article/262418-advokat_na_kristiyan_vazmozhno_e_dannite_da_sa_zapisani_na_kompyutara_sled_kato_e_bil_izzet", "text": "\n Акцията на ГДБОП, която се проведе във вторник, продължи до 23:00 ч. Беше иззета голяма част от техниката на фирмата. Късно снощи беше задържан и търговският директор на „Тад Груп” - Георги Янков. Очаква се той да бъде разпитан в сряда. Все още не е ясно дали ще му бъде повдигнато обвинение, или ще бъде освободен. \r\n\r\n Институциите твърдят, че Бойков не е действал сам. Той е търсил информация за премиера, за главния прокурор, за депутата Делян Пеевски, както и за евродепутата Емил Радев. \r\n\r\n В ефира на „Здравей, България” адвокатът на Кристиян, Георги Стефанов, коментира събитията от последните часове. \r\n\r\n „Собственикът на фирмата Иван Тодоров е в Канада. Той е на годишен форум на верига ресторанти. Предполагам ще се върне до края на седмицата. Това е било планирано пътуване. Човекът си пуска снимки в социалните мрежи, не се укрива”, обясни Стефанов по повод твърдението, че Иван Тодоров е избягал зад граница. \r\n\r\n Той допълни, че вероятно компютърът на Бойков все още не отключен. „От прокуратурата могат да твърдят каквото си искат. Това са волни изявления. Ако са извлекли някакви данни, това е било незаконно. Необходимо е присъствие на собственика на компютъра и адвокати. Ако нещо е изтеглено, то е възможно и да бъде внесено. Възможно е тези данни да са записани на компютъра, след като той е бил иззет\", поясни Георги Стефанов. \r\n\r\n Той допълни, че цялата история е удар от конкуренцията по дружеството. „Нито Кристиян, нито търговското дружество, нито адвокатите се занимават с политика. Въпросът е чисто процесуален. Никой няма отношение към стреличките, които си прехвърлят политиците”, каза още Георги Стефан \r\n \n\t\t\t\t\t\t", "date": "2019.07.24", "title": "Адвокат на Кристиян: Възможно е данните да са записани на компютъра, след като е бил иззет\r\n"}
