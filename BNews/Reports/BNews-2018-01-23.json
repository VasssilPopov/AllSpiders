{"url": "http://www.bnews.bg/article/235766-sinodat_razporedi_izvanredni_molitvi_sreshtu_istanbulskata_konventsiya", "text": "Светия Синод на Българската православна църква излезе с ново решение срещу приемането на Истанбулската конвенция - да бъдат отслужвани всекидневни литургии срещу приемането на документа. Ето и пълния текст на съобщението: \"Като помним думите на Господа „…без Мене не можете да вършите нищо” (Йоан.15:5) в тези дни на тежки духовни изпитания на вярата и съвестта на Православния български народ, Св. Синод на БПЦ – БП призовава Православния български народ с усърдна молитва да изпроси Божията помощ да не бъде приета Истанбулската конвенция, която, според нас, би довела до „духовна смърт” на народа и единодушно Р Е Ш И: По-рано през деня отец Дионисий призова: „Светия Синод трябва да постъпи и по-остро. Министерски съвет да има забрана да посещава храмовете, докато не си изтегли Истанбулската конвенция и това да важи за Борисов, Цецка Цачева и всички, които предлагат да се гласува Истанбулската конвенция.“ На 22 януари Св. Синод на Българската православна църква излезе със становище, в което призовава парламента да отхвърли Истанбулската конвенция. \"Призоваваме Народното събрание да не ратифицира Истанбулската конвенция, в която се въвеждат понятия, противоречащи на нашата православна вяра, национални традиции и правна система\", се казва в него.", "date": "2018.01.23", "title": "СИНОДЪТ РАЗПОРЕДИ: ИЗВЪНРЕДНИ МОЛИТВИ СРЕЩУ ИСТАНБУЛСКАТА КОНВЕНЦИЯ!"}
{"url": "http://www.bnews.bg/article/235772-balgarskiyat_film_aga_shte_zakrie_berlinale", "text": "Българският филм \"Ага\" на Милко Лазаров е в конкурсната програма на 68-ия международен филмов фестивал в Берлин и ще закрие събитието. \r\nЗа пръв път от 29 години български пълнометражен игрален филм е в конкурса на \"Берлинале\" след 1989 г., когато в престижната конкурсна селекция е бил избран филмът на Иван Ничев \"Иван и Александра\". \r\n\"Áга\" е вторият пълнометражен филм на Милко Лазаров, чийто дебют \"Отчуждение\" (2013) беше селектиран във Венеция.  \r\n\"Áга\" е мажоритарна българска копродукция с участието на Германия и Франция.  Разказва за Седна и Нанук, които живеят далеч на север и мечтаят да съберат семейството отново. След смъртта на Седна Нанук извървява дълъг път, за да открие напусналата ги преди години дъщеря Áга. \r\n\"Винаги ме е вълнувало как модерният и бързо развиващ се свят засяга малките общности, как процеси, които на пръв поглед нямат нищо общо, се отразяват върху живота на цели нации. С този филм изследвам как модерният свят застрашава устоите на основни човешки ценностти. Възхищавам се на хора, които живеят в непоносими за модерния човек условия и успяват да съхранят деликатните си взаимоотношения и да приемат живота смирено и състрадателно.\", казва Милко Лазаров. \r\n ", "date": "2018.01.23", "title": "Българският филм \"Ага\" ще закрие \"Берлинале\""}
{"url": "http://www.bnews.bg/article/235738-neuznavaem_mladoto_lavche_na_desi_slava_se_pozlati_foto", "text": "Приятелят на фолк певицата Деси Слава се позлати. ММА боецът Блайго Найденов, по-известен, като гадже на легендата на фолка е неузнаваем. Въпреки че само преди седмици стана баща, мачото предпочита да се разхожда из столичните улици, вместо да си седи у дома с бебето. \r\nТой бе засечен да обикаля из центъра на София със скъпия си автомобил, пише „България днес”. Благо е рядко у дома си, като грижите за малкия Борис са поети изцяло от Деси Слава. \r\nВероятно заради свободното си време боксьорът има възможност внимателно да подбере дрехите си. А именно–да се разхожда с позлатени одежди. \r\n ", "date": "2018.01.23", "title": "НЕУЗНАВАЕМ! Младото лъвче на Деси Слава се позлати (ФОТО)"}
{"url": "http://www.bnews.bg/article/235771-spasitelnite_aktsii_v_planinite_struvat", "text": "Десетки, дори стотици хиляди лева годишно отиват за спасяване на любители на адреналина у нас. Спасителната акция на Бузлуджа, например, е струвала около 7000 лева. Снощи пък турист се изгуби на Витоша и беше намерен. След 50 години в планината Красимир Стоянов е научил две прости правила – да знаеш къде отиваш и как да се върнеш. „За съжаление преценката на моментната ситуация в планината в голяма част от хората липсва”, казва той. Снощи спасители са издирвали в продължение на пет часа 29-годишен мъж, който тръгнал на разходка след семеен скандал. Станало тъмно, а той нямал челник, джи пи ес, дори смартфон. Мъжът правил лицеви опори, за да не измръзне. Спасдителите го открили по пресните следи под един от върховете, съобщи БТВ. Една спасителна акция на БЧК струва около 800 лв., но тази сума може да набъбне многократно, ако в издирването се включи и хеликоптер. Той лети за 3000 лв. на час. Планинската застраховка обаче е по-евтина – тя струва около 40 лв. годишно, а продължителната издирвателна акция – над 10 хил. лв. Спасителните акции на пътя като вчерашната се случват много по-рядко, но тя отваря дебат може ли и как държавата да си връща парите. Спасителните акции като тази под Бузлуджа стават едва два-три пъти годишно, а в планината – 10 пъти повече.", "date": "2018.01.23", "title": "Спасителните акции в планините струват..."}
{"url": "http://www.bnews.bg/article/235767-gripnata_epidemiya_v_pazardzhik_padna_obyaviha_vav_vidin_i_stara_zagora", "text": "\r\nГрипната ваканция в Пазарджик е прекратена. От утре,24 януари, се възстановяват учебните часове във всички училища, реши областният пандемичен щаб. Грипната епидемия обаче остава в сила. Има промяна във възрастовата група на болните. През миналата седмица най-често се разболяваха деца в ученическа възраст, а от началото на седмицата, най-уязвимата група е между 30 и 40 години. \r\nВ две от училищата в Дупница няма да се учи от утре до края на седмицата. Това са Основното училище \"Христаки Павлович\" и Средното училище \"Св.Климент Охридски\".  Другите училища в региона продължават нормален учебен процес.  \r\nПазарджик е втората област, която обяви грипна епидемия -  на 18 януари. Първа беше Пернишка област. На територията на областите Видин и Стара Загора се обявява грипна епидемия от сряда, 24 януари, съобщиха от Министерство на здравеопазването. \r\nГрипна епидемия е обявена и в община Бобов дол, считано от 24.01.2018 г.  \r\nДо 26.01.2018 дните са обявени и за неучебни в област Стара Загора и община Бобов дол, а поради висока заболеваемост от грип е предписано да не се провеждат учебни занятия за същия период и в две учебни заведения в гр. Дупница, едно учебно заведение в с. Невестино, община Невестино, както и в учебно заведение в с. Раждавица, община Кюстендил.  \r\nКъм настоящия момент информацията за отсъстващи поради заболяване ученици на територията на област Видин не дава основания за обявяване на грипна ваканция.  \r\nДругите противоепидемични мерки остават в сила. До второ нареждане в общините, с обявена грипна епидемия, се преустаовяват детските и женските консултации, свижданията в лечебните заведения за болнична помощ и провеждането на профилактични имунизации. Картината е динамична, като Регионалните здравни инспекции следят епидемичните показатели и предприемат незабавни мерки \r\n ", "date": "2018.01.23", "title": "Грипната епидемия в Пазарджик падна, обявиха във Видин и Стара Загора"}
{"url": "http://www.bnews.bg/article/235755-krokodila_pak_gradi_pravnata_si_zashtita_otlaga_si_myarkata", "text": "Днес, 23.01.2018 г., състав на Софийския апелативен съд е отложил разглеждането на мярката за неотклонение на Е. Милев, обвинен за участие във въоръжен грабеж на магазин, съобщиха от държавното обвинение. Разглеждането на жалбата е отложено от съда за 25.01.2018 г. с цел запознаване на обвиняемия с материалите по делото. Срещу него се води разследване за престъпно деяние, извършено на 30.12.2008 г., в съучастие с две лица. Около 23:20 ч., бил получен сигнал за извършен грабеж на магазин „Билла“ на ул. „Софийски герой“ в столицата. Тогава три неизвестни лица, въоръжени с автомати и пистолети, нахлули в търговския обект. След като завързали охранителите на магазина и намиращите там служители, маскираните мъже отнели от касата на офиса парична сума от около 194 000 лева и мобилен телефон със сим-карти. При оттеглянето от супермаркета извършителите на грабежа произвели няколко изстрела по стъклата на вратите на изхода на търговския обект и напуснали местопрестъплението с автомобил. Свидетелите на грабежа са ги описали като високи, едри, облечени с жилетки с надпис „Полиция“, снабдени с радиостанции за осъществяване на връзка и стоп палка. На 12.01.2018 г., по искане на Софийската градска прокуратура, по отношение на обвиняемия Е. Милев е била взета мярка за неотклонение „Задържане под стража“, която той обжалва. Припомняме, че след като Спецсъдът го  и той остана извън ареста,  .   ", "date": "2018.01.23", "title": "Крокодила пак гради правната си защита, отлага си мярката"}
{"url": "http://www.bnews.bg/article/235769-ispanskoto_pravitelstvo_sledi_izkaso_puchdemon_da_ne_se_varne_tayno", "text": "Испанското правителство се опитва с всички средства да предотврати връщането на каталунския лидер Карлес Пучдемон в Барселона, където регионалният парламент ще го избере за премиер, предава Ройтерс. \r\nРаботим много интензивно, за да не допуснем тайно връщане на сепаратиста Пучдемон в Испания, заяви испанският вътрешен министър Хуан Игнасио Зойдо пред медиите. От Копенхаген, където участва в конференция за Каталуния, Карлес Пучдемон му отговори: \"Аз съм избран за премиер от каталунския парламент през 2016 г. В нашия парламент има огромно мнозинство, което може да ме номинира и избере отново на този пост, и това е част от решението. Приканвам всички страни в този конфликт да положат усилия за постигане на положителни резултати за разрешаването му.. Завръщането ми в Барселона ще бъде не само добра новина за каталунците, които подкрепят нашата кауза, но и за испанците и за испанската демокрация.\" От месеци Пучдемон живее в Брюксел. През октомври испанските власти издадоха заповед за задържане, като го обвиняват в провеждането на незаконен референдум за отделянето на Каталуния от Испания. Пучдемон ще бъде арестуван, ако премине испанската граница, заяви вътрешният министър Зойдо. Преди дни  .", "date": "2018.01.23", "title": "Испанското правителство следи изкъсо Пучдемон да не се върне тайно"}
{"url": "http://www.bnews.bg/article/235758-masovi_napadeniya_parvo_shte_te_iznasilya_a_posle_shte_te_ubiya", "text": "Под ръководството и надзора на Софийска районна прокуратура е образувано бързо производство срещу Георги Тодоров, за това, че на 22.01.2018 г., около 20.00 часа, в гр. София, кв. „Бъкстон“, ул. „Солун“, е извършил блудствени действия, с цел да удовлетвори полово желание (без съвкупление), като употребил за това заплаха, заявявайки на пострадалата Й. “Вече те хванах, сега ще видиш какво ще ти се случи“; „Този път избяга, но другия ще те хвана“; „Първо ще те изнасиля, а после ще те убия“. Описаното деяние  се наказва с наказание „лишаване от свобода“ от две до осем години, съобщиха от Софийска районна прокуратура. С оглед високата обществена опасност на деянието и дееца, наблюдаващият прокурор е постановил задържане на извършителя за срок до 72 часа, като е разпоредено привеждането му на 25.01.2018 г. в сградата на СРС, НО, когато ще бъде разгледано и искането за вземане по отношение на Тодоров на мярка за неотклонение „Задържане под стража“. По делото са налице данни, че непосредствено след осъществяване на описаното по-горе престъпление, обв. Тодоров се е насочил към друга жена – намираща се в близост - препречвайки й пътя, не позволявайки й да мине покрай него, но това лице не е установено към момента от органите на досъдебното производство. Поради тази причина, Софийска районна прокуратура апелира към гражданите, които са станали свидетели в рамките на вчерашния ден на деянието на Тодоров, или са пострадали от действия, нарушаващи половата неприкосновеност, да се свържат незабавно с най-близкото полицейско управление или с прокуратурата.", "date": "2018.01.23", "title": "Масови нападения: Първо ще те изнасиля, а после ще те убия!"}
{"url": "http://www.bnews.bg/article/235762-mele_turtsi_i_kyurdi_se_mlatiha_na_letishteto_v_video", "text": "Масов бой е имало между турци и кюрди на летището в германския град Хановер, съобщават световните агенции. Повод за безредиците стана офанзивата на Турция срещу кюрдските бойци в Сирия. На летището кюрди организирали импровизиран протест срещу военната кампания, която Анкара започна миналата седмица. Развели кюрдски знамена с призив за край на боевете. Нападнали ги група от турски пътници, които чакали полета си за Истанбул. Полицията се е намесила и е сложила край на конфликта, използвали са сълзотворен газ. В боя са участвали най-малко 180 души, съобщават германските власти.        ", "date": "2018.01.23", "title": "Меле: турци и кюрди се млатиха на летището в...(ВИДЕО)"}
{"url": "http://www.bnews.bg/article/235760-netflix_zagubili_39_mln_sled_razdyalata_s_kevin_speysi", "text": "Интернет платформата Нетфликс е претърпяла непредвидена загуба от 39 милиона долара след разтрогването на договора с актьора Кевин Спейси. \r\nОт Нетфликс са информирали своите инвеститори за неочаквания разход, свързан с прекратяването на снимките на епизодите от сериала \"Къща от карти\" и спирането на биографичния филм за Гор Видал \"Gore\". \r\nСпоред списание \"Варайъти\" снимките на \"Къща от карти\" ще бъдат възобновени в началото на тази година. Работата над шестия и последен сезон на телевизионния сериал беше преустановена през месец октомври миналата година, след като американският актьор Антъни Рап обвини Кевин Спейси, играещ главна роля в поредицата, в сексуални посегателства. \r\nСъбитията се били случили преди 30 години, когато Рап бил непълнолетен . Самият Спейси се оправда ,че ни си спомнял за инцидента, но призна своята хомосексуалност. \r\n ", "date": "2018.01.23", "title": "Netflix загубили $39 млн. след раздялата с Кевин Спейси"}
{"url": "http://www.bnews.bg/article/235763-iskat_18_g_zatvor_za_petimata_balgari_arestuvani_v_turtsiya", "text": "Одрински прокурор иска 18 години затвор за тримата български граждани, обвинени, че са опитали да изведат нелегално от Турция лица, заподозрени за участие в осуетения опит за преврат през 2016 г. Според обвинителния акт тримата са извършвали нелегален трафик на гюленисти през турско-българската граница. Посочва се още, че те са български изселници, които за услугата получили общо 9300 евро. Парите са били открити в колата им. Тримата бяха задържани при операция на турските гранични власти в района на Капъкуле през ноември м.г. В колата им пътували шестима предполагаеми гюленисти, срещу които имало забрана за напускане на Турция. И гюленистите,  предполагаемите каналджии са под арест. Процесът срещу тримата български граждани се очаква да започне следващите дни.", "date": "2018.01.23", "title": "Искат 18 г. затвор за петимата българи, арестувани в Турция"}
{"url": "http://www.bnews.bg/article/235764-zhertvata_umira_v_apteka_ubietsat_byaga_s_avtobus_kam_sofiya", "text": "За часове криминалисти от ОДМВР – Плевен и РУ Червен бряг задържаха извършител на убийство. На 22 януари към 8:20 часа чрез тел. 112 в полицията постъпил сигнал за мъж с прободна рана, който търси помощ в аптека в град Червен бряг. Незабавно на мястото е изпратен автопатрул. Полицаите намерили безжизненото тяло на пострадалия във фоайето на аптеката. Установена е самоличността му – 52-годишен от Червен бряг. Пристигналият на местопроизшествието медицински екип констатирал смъртта му, настъпила от кръвозагуба, съобщиха от пресцентъра на МВР. Според първоначалната информация, мъжът бил прободен на улица в града  минути преди обаждането на спешния телефон Незабавно били предприети оперативно-издирвателни и процесуално-следствени действия, осъществени под ръководството на окръжен прокурор по образуваното досъдебно производство. В резултат на това, в автобус, на път към София, бил заловен извършителят – 31-годишен от Червен бряг.  \r\nПървоначално той бил задържан в полицията за срок до 24 часа по Закона за МВР. Плевенската окръжна прокуратура го е привлякла като обвиняем по чл. 115 от НК. На 23 януари, с постановление на прокурор от Окръжна прокуратура – Плевен, той е задържан за срок до 72 часа. Разследването по случая продължава.  ", "date": "2018.01.23", "title": "Жертвата умира в аптека, убиецът бяга с автобус към София"}
{"url": "http://www.bnews.bg/article/235757-keyt_midaltan_shokira_vsichki_vizhte_kade_shte_rodi_tretoto_si_dete", "text": "36-годишната Кейт Мидълтън се подготвя за новото полълнение в своето семейство. През април херцогинята на Кембридж ще стане майка за трети път. В началото на бременността ѝ съпругата на принц Уилям бе измъчвана от тежка форма на токсикоза, затова тя ограничи публичните си прояви. Но сега Мидълтън редовно се появява пред обществото. Почитателите на кралското семейство отбелязват, че тя изглежда просто прекрасно. Поради това, че самата Кейт и съпругът ѝ Уилям се въздържат от коментари относно подготовката за дългоочакваното събитие, обществото продължава само да гадае достоверността на информацията, която се появява в пресата. Наскоро източници съобщиха, че Мидълтън не планира да ражда в родилен дом. Затова репортерите ще трябва да дежурят не пред болницата \"Света Мария\", където се появиха очарователните Джордж и Шарлота, а пред една от резиденциите на кралското семейство. \"Катрин е съобщила на приятели, че иска да роди в домашна обстановка. Тя вече е обсъдила това с Уилям. Той е подкрепил нейното решение. И на двамата им харесва тази идея. Освен това, така ще се избегне масовият шум около стените на болницата\", каза осведоменият източник от обкръжението на Мидълтън. Трябва да се отбележи, че самата съпруга на принц Уилям не е първият член на кралското семейство, отказал се от услугите на родилния дом. Кралицата на Великобритания се е появила на бял свят в лондонската резиденция на дядо ѝ, а нейните синове се родиха в Бъкингамския дворец, а дъщеря ѝ Анна - в Кларънс-хаус. По-рано херцогинята на Кембридж зарадва обществото с нови снимки на малката Шарлота. Кейт разреши публикуването на снимките на детето. В началото на 2018 година момичето тръгна на детска градина в Кенстингтън. Близките на Шарлота решиха, че е по-добре детето да не си стои толкова много у дома и трябва да общува повече със свои връстници. Потребителите на социалните мрежи изпаднаха във възторг от кадрите, на които е запечатана малката наследница на принц Уилям. Мнзона смятат, че тя е малко копие на Елизабет II. Дъщерята на Кейт и Уилям се появи на бял свят през май 2015 година. \r\n ", "date": "2018.01.23", "title": "Кейт Мидълтън шокира всички! Вижте къде ще роди третото си дете"}
{"url": "http://www.bnews.bg/article/235765-ludost_otnovo_strelba_v_uchilishte_v", "text": "Един загинал и много ранени има при стрелба в гимназия в американския щат Кентъки, написа в Туитър губернаторът на щата Мат Бивин. „Трагична стрелба в Marshall County HS… Стрелецът е арестуван, потвърдена е смъртта на един човек, много други са ранени…Засега много неща не са изяснени”, съобщи губернаторът без до уточнява дали загиналият е ученик. Стрелбата е била в гимназия „Маршъл каунти” в град Бентън, на около 190 км. северозападно от Нешвил. По-рано телевизионният канал Си Би Ес предаде, че при инцидента са пострадали петима ученици.", "date": "2018.01.23", "title": "ЛУДОСТ: Отново стрелба в училище в..."}
{"url": "http://www.bnews.bg/article/235749-otkriha_udavena_mlada_zhena_kray_burgas", "text": "\r\nТруп на млада жена е бил открит на плаж \"Виста маре\" край Бургас, съобщиха от Областната дирекция на МВР в града. \r\nПлажът се намира на около 15 километра от Бургас в района на парк \"Росенец\".  \r\nСигналът за откритото тяло е подаден малко преди 12 часа от двама души, които са разхождали домашните си любимци в района.  \r\nПо първоначална информация тялото е на жена на видима възраст между 30 и 40 години.  \r\nТрупът е откаран за аутопсия в катедра \"Съдебна медицина\" към МБАЛ-Бургас, за да бъдат установени причините за смъртта.  \r\n ", "date": "2018.01.23", "title": "Откриха удавена млада жена край Бургас"}
{"url": "http://www.bnews.bg/article/235752-shokirashto_priznanie_feysbuk_e_spetsialno_proektiran_da_se_vazpolzva_ot_uyazvimostite_na_choveshkata_psihika", "text": "Социалните медии неусетно разрушават обществото ни. Това предупредиха двама бивши шефове на най-голямата от всички социални мрежи – Facebook. Бившият президент Шон Паркър и бившият вицепрезидент по потребителския растеж Чамат Палихапития публично обявиха, че Facebook „разкъсва на парчета социалната тъкан на нашето общество”. Те разкриха още, че  На мнозина от нас е познато това усещане – „ще се включа за малко в ...., само за минута, просто да видя какво става” – и след това осъзнаваме, че часове по-късно продължаваме да превъртаме постовете, лайкваме или се вбесяваме от някой „форумен трол”. Накъде води това? Неотдавна проведено проучване на учени от Харвард показва, че социалните медии дават на човека същото удоволствие като хубавата храна и шоколада, парите и секса. Facebook, Instagram, Pinterest и други мрежи правят едно и също с мозъка на хората. Чрез серия от експерименти изследователите от Харвардския университет са установили, че  . Това е същата наслада, която получаваме от яденето на вкусна храна, добиването на пари или дори правенето на секс. За мозъка разкриването на информация за себе си в социалните мрежи се явява „преживяване, което носи удовлетворение”. В експериментите си изследователите от Харвард поискали от доброволците да отговорят на серия от въпроси за себе си и за други хора. През това време доброволците били наблюдавани чрез ядрено-магнитен резонанс. Изследователите установили, че областите на мозъка, свързани с чувството за удовлетворение, биват силно активирани, когато хората говорят за себе си, и много по-малко ангажирани, когато се говори за другиго. По този начин социалните медии носят удоволствие. До такава степен, че някои от изследваните са посочили в проучването, че биха се простили с малко пари (няколко цента), за да могат да говорят за себе си. Във вторичен експеримент от поредицата учените установили, че когато хората споделят нещо с близки, налице е по-голяма активност в областта на мозъка, свързана с удовлетворението. А това носи чувството за „награда”. По време на конференция миналата година бившият президент на Facebook Шон Паркър заяви, че   Използвайки манипулативна психология, платформата е структурирана по такъв начин, че дава „малка доза допамин” с всеки лайк и всяко споделяне. Това, от своя страна, насърчава хората да допринасят за публикуването на все повече съдържание и все повече взаимодействие. „Това е затворен кръг с участието на цикъл на „социално валидиране”. Създателите на Facebook разбират това и съзнателно го направихме така”, признава Паркър. Той е категоричен, че това няма нищо общо с американските проблеми и „руските реклами” – това е глобален проблем.", "date": "2018.01.23", "title": "ШОКИРАЩО ПРИЗНАНИЕ: Фейсбук е специално проектиран да се възползва от уязвимостите на човешката психика!"}
{"url": "http://www.bnews.bg/article/235754-iznenadvashto_shefat_na_nso_podade_ostavka", "text": "Началникът на Националната служба за охрана (НСО) Ангел Антонов е подал оставка. Формално молбата му за напускане, депозирана в понеделник вечерта, е мотивирана с преминаване на друга работа. Реалната причина обаче е прокурорска проверка за извършени от него злоупотреби. Преди няколко дни стана известно, че военно-окръжната прокуратура е започнала проверка по няколко сигнала, подадени от служители на НСО. В сигналите се твърди, че Антонов е ловувал в ловното стопанство „Кричим\", а излетите му там са били маскирани като командировки. Имало нарушения и в автопарка – роднина на Антонов е карал автомобил, предоставен на НСО за тест драйв. Антонов, който има дългогодишна кариера в МВР, бе назначен на поста от президента Росен Плевнелиев по предложение на правителството през 2014 г. Антонов получи генералски пагони в мандата на Плевнелиев при опорочена процедура, по силата на постановление на Министерския съвет, което приравнява полицейските длъжности във военни звания, съобщава Стандарт. Часове след публикуването на новината от агенции и сайтове, според \"Труд\" се оказа, че новината е фалшива, като според говорителя на НСО Нели Иванова, информацията не отговаря на истината.  ", "date": "2018.01.23", "title": "ИЗНЕНАДВАЩО: Шефът на НСО подаде оставка! "}
{"url": "http://www.bnews.bg/article/235748-dzhilian_andersan_napuska_dosietata_h", "text": "Феновете на \"Досиетата Х\" ще трябва да се разделят с актрисата Джилиън Андерсън, известна в поредицата си като специален агент Дейна Скъли. Звездата официално обяви, че се отказва от емблематичната си роля в сериала, който се завърна с нови серии след 14-годишна пауза. \"Време е да върна обратно на закачалката шапката на Дейна Скъли. Наистина. Изчерпана съм и това е краят\", заяви тя. Актрисата загатва за решението си още през октомври по време на фестивала Комик кон в Ню Йорк. Тогава никой не обръща внимание на думите ѝ, защото за феновете Андерсън е едно с Дейна Скъли и напускането ѝ на сериала никак не им се струваше реалистично. Според екранната партньорка на Дейвид Духовни култовият сериал на Крис Картър продължението от шест серии е било като един урок да ходим отново. А с новия 11 сезон, който включва 10 серии, \"забързахме темпото и направо започнахме да тичаме\". Тя приела поканата да се включи във възраждане на поредицата от любопитство. Също така предполагала, че 10 сезон ще е последен и затова се съгласила да участва. Все пак феновете на сериала ще могат да се насладят на новите му 10 серии. От 3 януари започна излъчването на 11-ия и най-вероятно последен сезон на \"Досиетата Х\". Същевременно Андерсън напуска и още един сериал, в който участва - \"Американски богове\". Причината била скарването й с продуцента по повод бюджетирането на поредицата. \r\n ", "date": "2018.01.23", "title": "Джилиън Андерсън напуска \"Досиетата Х\""}
{"url": "http://www.bnews.bg/article/235743-detsata_na_aktivist_ot_da_balgariya_v_skandala_s_priema_v_yasli_i_gradini_zapisvali_gi_s_vrazki", "text": "Скандал с приемането на двете деца на един от активистите на \"Да, България\" - Иво Мирчев, в детска градина 164 в Горна баня, избухна след появила се информация topnovini.bg за записване с връзки на сина и дъщеря му в детското заведение.  Директорката Мариана Иванова бе уволнена след проверка в градината на Столична община, а \"Да, България\"  поиска зам.-кметът по култура и образование в София Тодор Чобанов да бъде временно отстранен, а районният кмет на Овча Купел Христина Семерджиева да подаде оставка.  Поводът бе именно скандалът с незаконен прием на деца в ДГ 164 \"Зорница\" в София, за който бившата директорка Мариана Иванова заяви, че й е оказван натиск. Така проблемът с приема на деца в ДГ стана политически, а председателят на Постоянната комисия по образование и култура към СОС Малина Едрева заяви, че лично е поискала \"да бъдат публикувани сигналите за нарушения на г-жа Иванова, докладите от проверките и заповедта за проверка от „Вътрешен контрол” на Столична община, която тече в момента. Публично ще бъдат изнесени и данните от тази проверка, когато тя приключи. Така всеки ще може да се запознае с фактите, подкрепени с документи\", категорична бе Едрева.   На страницата си във Фейсбук Мирчев твърди: \"И двете ми деца са приети по правилата, без да се използват никакви връзки, натиск и всякакви пробойни в системата за прием в детските градини на Столична община.\" Мирчев обяснява, че атаката към него се дължи на факта, че е активен по темата в социалните мрежи и \"това очевидно е раздразнило определени кръгове от администрацията на Столична община и Район “Овча купел”. По думите му контактите му с директорката на детската градина в Горна баня \"винаги са били като родител и директор\". Познавам я от времето, когато подадох молба за преместване на сина ми и не съм имал каквито и да са взаимоотношения с нея извън нейните професионални задължения и моето поведение като родител.  Мирчев пише още: \"По отношение внушенията за мои контакти в “съответната община” мога спокойно да заявя, че единственият човек в район “Овча купел”, с който съм се срещал е кметът Семержиева и поводът бе строежът на нова детска градина в Горна баня. Имали сме две срещи, на които са присъствали освен кмета и гл. счетоводител, гл. архитект и директорката на детската градина. И на двете срещи сме обсъждали възможностите да се построи нова детска градина в Горна баня, като е нужно да се отбележи, че съдействие от районната администрация не получихме.   и да се изчисти от замесените, вместо да се занимава с мръсен PR. Ще потърся правата си по съдебен ред.\", заявява Мирчев.  Той излага \"Фактите за приема на сина ми\": \"Големият ми син Мартин е роден през 2010 г. Приет е в ясла 55 в квартал Павлово през януари 2011 г. под номер 30 в списъка на чакащи две денонощия пред яслата родители. Година по-късно, след завършване на яслата чрез електронната система на детските градини (а не с SMS от някой общински чиновник) Мартин е приет в 60 ДГ “Бор” в кв. Княжево. Месеци след приемането му подадох молба в 60 ДГ “Бор” за преместването му по-близо до квартала, в който вече живеехме - Горна баня. Причините освен логистични, бяха свързани и с некадърното управление на детската градина в Княжево. Поради липса на места, чаках година да се случи преместването посредством системата на Столична община. Не само са спазени всички правила, не само не е оказван натиск, а абсолютно всяка стъпка по приема е била осъществена през електронната системата на Столична община.\" OFFNews също поиска проверка на случая.  \"Лицето с инициали М.И.М., родено през 2010 г., е прието в ДГ №164 по следния начин: На 27.04.2013 г. е класиран в ДГ №60 „Бор“, кв. Княжево, район „Витоша“, което е видно от кореспонденцията, съхранена в Информационната система за обслужване на детските заведения на територията на Столична община /ИСОДЗ/. Детето посещава детска градина №60 до 12.09.2014 г. По желание на родителите, на 12.09.2014 г. М.И.М. е отписан от ДГ № 60 „Бор“, кв. Княжево, район „Витоша“.  В Протокол №43/28.09.2012 г. на работната група към дирекция „Образование“ е взето решение за начина, по който да се отразява в ИСОДЗ преместването на децата от една детска градина в друга. Съгласно действащата нормативна уредба преместването на дете от една детска градина в друга може да се осъществи при наличие на свободно място. На 15.09.2014 г. М.И.М. е записан в ДГ № 164 „Зорница“, кв. Горна баня, район „Овча купел“, като за основание за записване е посочено „решение на работна група към Дирекция „Образование“, протокол: Пр. 43/28.09.2012 г. – с преместване“. При извършената проверка не е открита молба за преместване. Детето М.И.М. е посещавало до 26 юли 2017 г. подготвителна група – четвърта „б“ в ДГ № 164 „Зорница“.  Според Мирчев \"Фактите за приема на дъщеря ми\" са:  \"Сестрата на Мартин Диана е родена през 2015 г. Влиза в детската градина в Горна баня НЕ с медицински протокол и хронично заболяване, както е лъжливо е написано. Не само това - тя никога не е била на подобен преглед и НИКОГА лекар не е давал подобно заключение, не е издаван какъвто и да е протокол, още по-малко е искано нещо подобно от някого. Диана е приета в детската градина през системата на Столична община с максимален брой точки по критериите на детската градина - по-голям брат в ДГ, родители, живеещи в квартала, родител, работещ в района. И това е причината Диана да не бъде откривана в списъка на деца, приети след натиск от Столична община и кмета на район “Овча купел” Семерджиева.\" Лицето Д.И.М., родено през 2015 г. е прието в ДГ №164 по следния начин: На 29.09.2016 г. в ИСОДЗ директорът на детската градина е отразил, че е Д.И.М. е записана и постъпила, като в графа „допълнителна информация“ е записано „пр. № 40/06.03.2012 г. на раб. гр. и реш. на ПС на ДГ“. В Протокол № 40/06.03.2012 г. на работната група към дирекция „Образование“ е взето решение за максималния брой деца с хронични заболявания, които могат да бъдат приемани в група и задължително да бъде следван от номер на документа, удостоверяващ хроничното заболяване. В нормативните документи, уреждащи приема на деца в детските градини, не са делегирани правомощия на педагогическите съвети към детските градини да вземат решения за приема на деца. От извършената проверка на книгата за решения на педагогическия съвет /ПС/ на ДГ № 164 „Зорница“ и класьора с протоколи от заседанията на ПС, неразделна част към книгата, се установи, че никъде в дневния ред на заседанията и в протоколите не е отразено такова разглеждане и вземане на решение за прием на Д.И.М. При проверка на документите, касаещи приема на Д.И.М., се установи, че на 22.08.2016 г. е подадено Заявление вх. № 156/23.08.2016 г. от И.Н.М – баща на детето за прием на Д.И.М. в детската градина, на основание т.2.2.4 от Правилата за прием и последващата Наредба. В Заявлението е посочено, че родителят прилага следните документи: протокол от лекарска комисия /ТЕЛК или ЛКК/ и удостоверение за раждане на детето. Със Заповед № 351/24.08.2016 г. на директора на детска градина №164 е сформирана комисия за „разглеждане, подбор и подреждане на приетите деца с хронични заболявания, регламентирани в т.2.2.4 от Правилата за прием.“ В Протокол №1 от 01.09.2016 г. от заседание на комисията, назначена със Заповед № 351/24.08.2016 г. са взети следните решения: Списъкът на приетите деца по т. 2.2.4 /първи прием/ да се предостави на Директора на утвърждаване. Потвърждението от родителите да става лично при Директора, след уведомяването им /срок 7 дни/ - от 01.09-09.09.2016 г. Ако след тази дата не е потвърден приемът на детето, същото да отпадне от списъка. Всички потвърждения да се отбележат с подпис на родителя върху подадените и входирани вече заявления на Директора.“ Видно от утвърдения от директора списък на приетите деца по т.2.2.4 първи прием за уч. 2016/17 г., под № 8. фигурира Д.М – яслена група“ /Приложение № 8/. В изпълнение на т. 2 от решението на комисията по Протокол № 1/01.09.2016 г. И.Н.М собственоръчно, срещу подпис е отбелязал „Уведомени сме за приема на детето лично“. От проверка на дневника на първа „б“ група „Слънчо“ се установи, че Д.И.М. е записано и посещава редовно детската градина. Всички документи и протоколи се съхраняват в Столична община, като поради наличието на множество лични данни, не ги прилагаме, пишат до OFFNews в заключение от \"Московска\" 33.  Подписал съм заявление дъщеря ми да бъде приета по допълнителните критерии за прием в детска градина. Нямам спомен да съм подписвал, че ще приложа решение на ТЕЛК или ЛКК, заяви пред OFFNews Иво Мирчев. По думите му дъщеря му не е приета като дете с хронично заболяване, а с решение на педагогическия съвет.   Бланките са типови, те са направени по образец на детската градина, на Педагогически съвет е взето решение да бъде прието детето на Иво Мирчев, обясни уволнената директорка на детска градина 164 Мариана Иванова. ", "date": "2018.01.23", "title": "ДЕЦАТА НА активист от \"Да, България\" в скандала с приема в ясли и градини! Записвали ги с връзки "}
{"url": "http://www.bnews.bg/article/235745-uau_berbatov_zaradva_elena_s_prasten_za_100_000_dolara", "text": "Димитър Бербатов е направил уникален подарък на половинката си Елена. Той й е подарил пръстен на стойност 100 000 долара. Бижуто е изработено от индийско злато и не е никак голямо. Но заради златото и миниатюрния диамант, вграден в него, цената му е толкова огромна, писа „Шоу“. Подаръкът е купен от Индия, където Бербо играе за местния Керала Бластърс. Той е сюрпризирал любимата си, която обаче не е искала да тръби за приказния дар. Елена даже не разкрила пред всичките си приятелки какво чудо на чудесата е получила и твърдяла, че ще поставя пръстена на ръката си само в специални случаи. Дали това не е доказателство, че Бербатов и Елена планират наистина да се оженят? Говори се, че двамата ще сключат брак тайно и в много тесен кръг през лятото или най-късно наесен. Те живеят над 10 г. на семейни начала и досега не са се венчали официално.  ", "date": "2018.01.23", "title": "УАУ! Бербатов зарадва Елена с пръстен за 100 000 долара"}
{"url": "http://www.bnews.bg/article/235744-koy_mozhe_da_pishe_za_komunizma", "text": "Храненик на чуждестранна фондация? Ренегат-Храненик на комунистическата върхушка? Ударник от крадливия Преход? Пред очите ви се готвят да направят поредната си шашма – с урока за комунизма за десети клас. Ще имате ли доверие на онзи, който е специализант на „Фулбрайт“ в САЩ, гост-преподавател в калифорнийския университет „Ървайн“, преподавател в Американския университет в България? Ами на някой от хранениците на Крадливия Преход, които още сто години ще оправдават собствения си провал с комунизма – бездарници жалки, случайници некадърни? Какъв трябва да е авторът на Урока за комунизма? Най-напред: да не е комплексар-завистник. Да не е някоя мишка, която си отмъщава сега заради своята обикновеност и бездарност преди 1989 година. Учи децата - и си отмъщава заради собствената си незначителност. Да не е човек, който и досега се хвали, че е слушал тайно по радиото Георги Марков. Да иска орден „Стара планина“ от Плевнелиев, но да не пише уроци. Да не е човек, който и досега страда, че не е можел да си купува дънки от „Кореком“ - пък минава за най-големия днешен писател. Да не е бил послушник-стипендиант-еничар на БКП, който се е събудил, чак когато е забила новата камбана. Да не е някой хитрец като Станишев, как да не се сетиш за него – той пък грамотен, с дипломна работа за съветската военна униформа, храненик от самата сърцевина на Номенклатурата - но и досега една дума не е казал, как изглежда комунизма в неговите очи. Да не е някой храбрец от западна радиостанция, някой Ботуш Каишев, такъв дървар. Дървари, които се изпотрепаха помежду си. Да не е нахалник, който казва, че „клишетата за сигурността и безплатното здравеопазване тровят въздуха днес“ - и го казва сега, когато сме на челно място в света по смъртност. Хем сте живели отвратително-несвободно-полуживи – хем сте били по-здрави от сега, когато сте свободно-щастливи. Да не е отрепка-отцеругател от болшевишка фамилия, пък сега - шеф на „дясна“ партия, 100 карата фалшив антикомунист. Авторът на Урока не е нужно да е патил от комунистическия режим.  Достатъчно е да има куража да погледне истината в очите – и онази, и днешната. А и истинските страдалци отдавна ги няма – и това беше номерът: да си отидат, за да пишат сега историята някакви глухарчета. Най-важното: Урокът за комунизма трябва да се напише едновременно с Урока за Прехода. Но него хитреците ще го оставят за след 30 години – за да се забрави всичко. Идея: Урока за комунизма да го напишат ония, които ще напишат и урока за Прехода. Това ще е нечовешко изтезание за хитреците-фалшивци. Понеже „товарът на помненето“ пак носите вие - докато ви има, напомняйте вашата истина на децата и внуците си - всеки ден. Всеки ден им разказвайте за всичко, преживяно от вас.  Това ще е най-ценният урок за тях. Разказвайте им най-вече за лошото, за да го съпоставят със случващото се днес. Добре: ще набутат на децата биберона с фалшивото мляко.  Ами сетне - как ще им обясняват Днешният Разгул? Урокът за комунизма трябва/ще се превърне в  алиби-параван-прикритие за провала на Прехода. Това ще е най-голямата шашма. *** \r\nКоментарът на журналиста е публикуван на профила му във Фейсбук. \r\n ", "date": "2018.01.23", "title": "Кой може да пише за комунизма?"}
{"url": "http://www.bnews.bg/article/235746-ep_obsazhda_namalyavane_na_broya_na_evrodeputatite_zaradi_brekzit", "text": "Комисията по конституционни въпроси на Европейския парламент покрепи предложението броят на евродепутатите да бъде намален от 751 на 705 заради Брекзит, съобщи БТА. Предложението ще бъде гласувано на пленарна сесия на ЕП през февруари.  За да влезе в сила, то трябва да бъде подкрепено единодушно в Европейския съвет. Ако бъде приложена, промяната ще важи от следващите избори за ЕП догодина. Миналата есен в комисията по конституционни въпроси на ЕП постъпи предложение броят на евродепутатите да бъде намален на 700, като се отбелязваше, че според договора за ЕС броят на мандатите е до 751 и всяка държава трябва да има поне шестима и най-много 96 евродепутати. В сегашния състав на ЕП Великобритания разполага със 73 евродепутати. Парламентарната комисия разгледа възможността 22 от местата на британските евродепутати да бъдат преразпределени между държавите от ЕС, а останалите 51 места да бъдат оставени в запас за държави, които може да се присъединят към Общността занапред, както и за евродепутати, избрани с пряко гласуване от общоевропейска листа. Нито една държава от ЕС няма да изгуби от досегашния си брой места в ЕП.", "date": "2018.01.23", "title": "ЕП обсъжда намаляване на броя на евродепутатите заради Брекзит"}
{"url": "http://www.bnews.bg/article/235747-ninova_otsastvieto_na_borisov_e_priznanie_za_koruptsiya", "text": "\r\nТова заяви соцлидерката Корнелия Нинова от трибуната на Народното събрание по време на дебатите преди гласуването на вота на недоверие към правителството на ГЕРБ, внесено от червената БСП. Според нея с отсъствието на премиера вотът е приключил преди да е започнал.  \r\nДебатите по вота на недоверие срещу кабинета за провал в борбата с корупцията, внесен от БСП, започнаха в парламента със скандал. \r\nВ парламента пристигнаха Томислав Дончев и Валери Симеонов, няколко министри и зам.-министри, дошли на мястото на титулярите, които са в Брюксел. Премиерът Бойко Борисов обаче не дойде. \r\n\"Без министър-председателя няма как да започнем дебати по вота на недоверие. Да поканим министър-председателя. В крайна сметка това е неговото правителство и този вот на недоверие е към неговия кабинет. Без министър-председателя няма как да започнем дебати“, призова Драгомир Стойнев от левицата.  \r\n\"Този вот не е саботаж, враждебен акт или евтина реклама, както се опитаха да го представят някои. Той, уви, е необходимост. Огромната част от онези 10 млрд. лв., които правителството е дало под формата на обществени поръчки например, са раздадени по субективни критерии или с предварително нагласен победител. Диагнозата е корупция, но рецептата, която ни се предлага, не е ефективна. Когато едно правителство не може да се справи с основния проблем за страната ни, то губи правото си да управлява\", заяви той.  \r\n„Уважаеми български граждани, правим този вот на недоверие за вас. Всеки от вас е свободен да подкрепя БСП, ГЕРБ, ОП, „Воля“, ДПС, но всеки от вас е срещал в живота си корупцията. Този вот не е само на БСП  БСП. Той е на майките на децата в София, които не са си платили и не са в онзи списък за детските градини с предимство. То е за работниците, които не са си получили заплатите, но работодателите ще се измъкнат от отговорност, защото са си платили, на когото трябва или са близки до властта. Той е на собствениците на малки и семейни фирми, които няма да получат обществена поръчка“, изтъкна още лидерът на левицата.  \r\nТя обеща, че рано или късно, който краде от хората, ще лежи в затвора и България ще стане нормална държава.  \r\n„Краде се, купува се послушание и мълчание. Ако не искаш да бъдеш купен - бият. Усъвършенстват се, модернизират се, защото светът се модернизира. Помните ли как Бойко Борисов управляваше митниците преди години? Простичко – с телефони“, каза още Нинова и припомни случая „Ало, Ваньо“.  \r\nДумата взе и  правосъдният министър Цецка Цачева, която защити своите:  \r\n\"Да се твърди, че няма воля за борба с корупцията, че нищо не се прави, че няма политики, е дълбоко невярно твърдение.  \r\nТя се измъкна с обясенинето, че според последното изследване на „Евробарометър”, гражданите на много други европейски държи също сочат, че при тях има корупция.  Свежа нотка в караницата вкара лидерът на Воля Веселин Марешки: \"Аз ще гласувам с третата си част, тази, която не е участвала в този грабеж, в който явно вие сте участвали\", провокира усмивки Марешки, с което провокира закачки, че нещо намеква за \"трети\" пол. \r\n\"Един час този, който води правителството го няма. Страх ли го е, притеснява ли се?\", попита социалистът Таско Ерменков, който извоюва почивка от 15 минути, за да може да дойде. \"Може ли такова отношение?\", попита той. \"Ако премиера го е страх, ако има притеснения, разбирам го... Сигурно няма да намери начин да обясни колко борбено е правителството\", заключи соцдепутатът. Борисов липсваше и след почивката, което отново провокира социалистите да попитат кога ще дойде и да го упрекнат в неуважение към българските избиратели. В пленарната зала са няколко министри, сред които двамата вицепремиери Томислав Дончев и Валери Симеонов. \"Осигурено е присъствие на състав на Министерския съвет\", обясни шефката на Парламента Цвета Караянчева с обяснението, че премиерът има международни, неотложни ангажименти. \"Няма как да продължи дебатът без него\", не се съгласи Антон Кутев. Като не можете да осигурите присъствието на министър-председателя. \"Корупция ли е, когато жената на главния секретар на МВР придобива над 100 имота в една банка? Аз смятам, че това е корупция. С кого да го обсъдя, като го няма главният секретар на МВР?!\", попита още Кутев. Това предизвика викове: \"Оставка!\" от червените редици и въпроси защо заседанието не е било насрочено във време, когато Борисов не е ангажиран. Изводът беше - че го е страх. След това от левицата настояха заседанието да бъде прекратено.  С\", заяви Стоян Мирчев от БСП.  Вотът ще бъде гласуван в четвъртък. За да бъде приет са нужни поне 121 гласа, с колкото от БСП и ДПС - единствената друга партия, която го подкрепя, не разполагат. ", "date": "2018.01.23", "title": "Нинова: Отсъствието на Борисов е признание за корупция!"}
{"url": "http://www.bnews.bg/article/235750-grigor_dimitrov_s_netarpenie_chakam_da_igraya_na_turnira_vkashti_video", "text": "Григор Димитров направи специално обръщение от Австралия към всички, които очакват да се завърне в България за DIEMA XTRA Sofia Open 2018. Турнирът от сериите АТП 250 ще се проведе между 4 и 11 февруари в Арена Армеец. Ето какво каза световният №3 от Австралия: „Здравейте, България. С нетърпение чакам да се прибера и да играя на турнира вкъщи – DIEMA XTRA Sofia Open. Надявам се да сте там. Миналата година заедно спечелихме турнира. Надявам се отново да го спечелим – заедно! Поздрави на всички! До скоро!“    ", "date": "2018.01.23", "title": "Григор Димитров: С нетърпение чакам да играя на турнира вкъщи! (ВИДЕО)"}
{"url": "http://www.bnews.bg/article/235735-11_darzhavi_sklyuchvat_globalno_sporazumenie_za_svobodna_targoviya", "text": "11 държави възнамеряват да сключат ново азиатско-тихоокеанско споразумение за търговия, след като САЩ се оттеглиха от Транстихоокеанското партньорство (ТТП). Новото споразумение ще бъде подписано на церемония в Чили през март. Това разкри японският министър на икономиката, цитиран от \"Ройтерс\". Търговското споразумение е голяма победа за Токио. Търговски представители от 11 държави се срещнаха в японската столица в опит да разрешат различията, след като Канада настоява за защита културата си, включително филмите, телевизионните предавания и музиката си. Споразумението е от голям плюс за правителството на японския премиер Шиндзо Абе, което интензивно лобира за спасяване на сделката, която първоначално беше наричана Транстихоокеанско партньорство (ТТП). През миналата година президентът на САЩ Доналд Тръмп изтегли страната от търговското споразумение. Икономическият министър Тошимицу Мотеги заяви, че новото споразумение, известно като Всеобхватно и прогресивно споразумение за Транстихоокеанско партньорство (CPTTP или TPP-11), ще бъде \"двигател за преодоляване на протекционизма\" в някои части на света. Той поясни, че Япония ще обясни важността на сделката пред Вашингтон, за да убеди САЩ да се присъединят. Министри от 11-те страни, включително Япония, Австралия и Канада, се съгласиха през ноември по основните елементи, но искания на страните, включително на Канада да се приеме мярка за защита на пазара на труда, са препъникамък преди да се финализира споразумението.", "date": "2018.01.23", "title": "11 държави сключват глобално споразумение за свободна търговия"}
{"url": "http://www.bnews.bg/article/235737-prokuraturata_proveryava_tsentrovete_za_nastanyavane_na_detsa_i_mladezhi_v_gabrovo", "text": "Агенцията за социално подпомагане и Прокуратурата започват проверки в центровете за настаняване на деца и младежи с увреждания в Габрово. Причината са разпространените видеозаписи, от които се вижда как служители бият и ругаят децата. „Не бях учудена и мисля, че тези записи не показват всъщност всичко, което се случва“, коментира пред bTV Шенай Мустафа, майка на дете с увреждания. Автор на записите е Йорданка Милчева – бивша служителка в центъра. Тръгнала си от безсилие срещу нередностите там. „Жените, упражнили насилие към потребители (децата в центъра, бел. ред.), казваха: „Как ще докажеш, че има насилие? Няма да напиша обяснение“, сподели Милчева. Социалният отдел в общината е сезиран за случващото се в дома още през 2016 г., твърди ръководството на центъра. Но преките отговорни отричат. В месеца по един път ми се налага да съм там. При срещите с персонала и с децата не ми е правило (впечатление) да има някакви нередности“, каза пред bTV Даниела Василева, директор „Социални дейности и образование“ в Община Габрово. „Тя как провери дали това се е случвало, или не? Ако беше си направила труда да дойде за тези две години, вече трета, нямаше как да няма поглед върху нещата“, контрира Маринела Лазарова, ръководител на центъра. Сигнали в отдел „Закрила на детето“ не са постъпвали. Социалните се доверявали на тримесечните доклади от помощните и дневни центрове, които децата посещават. „Там работят психолози, социални работници и педагози. Ако има някаква травма или насилие, би трябвало те най-малкото съмнение да ни сигнализират“, каза директорът Дирекция „Социално подпомагане“ в Габрово Радостина Братованова. Кметът Таня Христова се зарече да бъде „безкомпромисна в качеството си на кмет към всеки, който си е позволил да укрива информация по случая“. Кога и дали ще има наказани, ще стане ясно след края на проверките", "date": "2018.01.23", "title": "Прокуратурата проверява центровете за настаняване на деца и младежи в Габрово"}
{"url": "http://www.bnews.bg/article/235732-gadzheto_na_zhana_bergendorf_y_e_zavel_delo_za_domashno_nasilie", "text": "Въпреки че вече не е част от „Вирджиния Рекърдс“, Жана Бергендорф продължава да се радва на участия, като вече обикаля клубовете заедно с бенд. Работи и с мениджър, който й осигурява ангажименти. Певицата има непрекъснат контакт с музиканти и композитори, така че дума не може да става за нейното „залязване“. Със Саня Армутлиева Жана твърди, че са се разделили в перфектни отношения. „Виждаме се понякога, смеем се на отминалите времена. Не сме се карали, както всички твърдят“, отсича изпълнителката за бившата си шефка в интервю за „България Днес“. Бергендорф добавя, че на продуцентката най-вероятно не й е понесло това, че е прекалено свободна и не влиза в никакви рамки. „Не й се сърдя, тя ми е дала много в професионален и личен план. Права е за себе си, щом взе такова решение. Давам си сметка, че съм доста екстремен, отвеян и недисциплиниран човек. Закъснявам, забравям, разсеяна съм. Саня не понася такъв тип поведение“, категорична е Жана. Изпълнителката на „Самурай“ е разочарована от мизерното заплащане, което получава изкуството в България и ще опита да пробие в чужбина и да се махне от тук. От музикалните среди е запазила приятелство единствено с Моисей, с когото работиха заедно за „Верджиния Рекърдс“. За бившия си Лео, Жана разказа, че й е завел дело за домашно насилие. Докато са били заедно, той я е лъгал, че я обича и това най-много я е наранило. За бащата на детето си – Стефан, Берфендорф все още твърди, че той е бил малкото, които не са я изоставили в трудните моменти. Винаги й е бил стабилна опора в живота.", "date": "2018.01.23", "title": "Гаджето на Жана Бергендорф й е завел дело за домашно насилие"}
{"url": "http://www.bnews.bg/article/235734-rayna_si_klatsna_nosa", "text": "Поп фолк изпълнителката Райна изненада феновете с нов нос. Звездата, която в миналото сама се наричаше „най-естествената пайнерка” и твърдеше, че няма да променя нищо по себе си е просто неузнаваема, пише HotArena. Певицата си направи поредна корекция–след устните си направи и ринопластика на носа. Промяната във визията й обаче никак не радва почитателите й. Много от тях смятат, че певицата само разваля иначе очарователното си лице. Последователите на Терзийска споделят, че са силно разочаровани от решението й да се подложи на подобни естетични корекции. И особено когато става въпрос за зоната на лицето.", "date": "2018.01.23", "title": "Райна си клъцна носа"}
{"url": "http://www.bnews.bg/article/235770-deputat_razmaza_toaletniya_ministar_za_koruptsiya", "text": "\r\nНародният представител Джейхан Ибрямов буквално размаза тоалетния вицепремиер по темата корупция. Ибрямов посочи фрапиращи примери за корупция подкрепени с официални документи, в които главния герой е именно WC министъра. Народният представител посочи фрапиращи примери за незаконно строителство извършено от фирма собатвеност на тоалетния министър.Потвърждение за незаконното строителство са решения на българския съд, както и писмен отговор на министъра на регионалното развитие. Незаконното строителство е осъществено в пределите на община Златоград.Тоалетният министър бе буквално довършен от Елена Йончева, която за пореден път изнесе данни за корупция свързани със строителството на ВЕЛИКАТА ПАДНАЛА ОГРАДА. По всичко личи, че символът на корупцията е обозначен с присъствието във властта на тоалетния министър и неговия ибрик - шкембе войводата! \r\n ", "date": "2018.01.23", "title": " Депутат размаза тоалетния министър за корупция!"}
{"url": "http://www.bnews.bg/article/235730-svetlana_i_gushterov_se_sgodyavat_tazi_sedmitsa", "text": "Светлана Василева и Християн Гущеров ще се сгодят на 28 януари, а ще се оженят през лятото. Това разкрива двойката в специално интервю за списание Lovestyle. \r\nГущеров обаче все още не е финализирал развода си с поп фолк певицата Мария. Очаква се, докато стане време за сватбеното тържество, всичко да е приключило. \r\nВасилева била готова да стане майка, а двойката би искала да има две деца. Светлана и Християн нямат деца. Гущеров се грижеше за дъщерята на Мария - Марая, докато бяха заедно. \r\n ", "date": "2018.01.23", "title": "Светлана и Гущеров се сгодяват тази седмица"}
{"url": "http://www.bnews.bg/article/235741-imperiyata_na_kovachki_potava_spored_doklad_na_griynpis_zavlicha_hora_i_firmi", "text": "Империята на скандалния олигарх Христо Ковачки е на път да рухне, научи BNews. Предприятията от групата на бизнесмена са на доизживяване, като се очаква най-проблемните от екологична гледна да бъдат закрити. Със себе си енергийният бос ще повлече редици хора, фирми и банкови институции. Вероятно ще се източват публични пари за рекултивация на стари мини, или ще се търсят компенсации за закриване на електроцентрали. Предвид услужливостта на институциите в процеса на приватизация, вероятно интересите на Ковачки, който най-вероятно е подставено лице на икономическите и политическите групировки, ще надделеят и в процеса на изтегляне от бизнеса. Тези заключения се съдържат в доклад на неправителствената организация \"Грийнпийс\", посветен на бизнеса му и обвързаностите му с власт и институции и озаглавен \"Финансовите мини на Ковачки\". Според доклада фирмите като цяло работят на счетоводна загуба, за да не плащат данъци, работници в тях са на изключително занижени заплати. Всичко е добре премислено от енергийния бос. Целта е трупане необезпокоявано на милиони. Тези фирми работят като икономическа група, т.е. доставките на материали, на външни услуги, на кредити и на финансови услуги, логистиката и т.н. са от свързани предприятия. Формират се големи текущи вземания, които нереално надуват активите им.  Широко се използват офшорни компании. Фирмите се регистрират на най-различни лица, което прави проследяването трудно. В документа има раздел, посветен на условията, при които работят хиляди българи в империята \"Ковачки\". Работните места на миньорите и на много от енергетиците във въглищните райони така или иначе са обречени. На финала в жизнения цикъл на един мръсен бизнес, хиляди хора са принудени да търпят нечовешки условия на труд, мизерно заплащане и систематично унижение, само защото държавните органи дават приоритет на запазените финансови интереси пред нуждите от развитие на регионите. Сумата на неизплатените заплати и осигуровки за цялата \"Империя\" възлиза на 109 млн. лева към края на 2016 г., а само за \"Брикел“ ЕАД задълженията към персонала достигат 17.5 млн. лева. Според медийни публикации, в последните години заплатите на заетите във въгледобива са били сериозно намалени и сега варират между 500 и 800 лв. месечно за работа на смени, като 800 лв. взимат малцина. BNews припомня, че през 2011 година за първи път български съд осъди един от олигарх в Бтлгария и това бе именно Христо Ковачки – на 3 години условно, 20 000 лв. глоба и конфискация на 1/10 от имуществото му. Това стана само седмица, след като посланикът на САЩ направи скандал с репликата си, че в България има едно правосъдие за богатите и друго за бедните, като съдът не закача богатите, а само бедните.  ", "date": "2018.01.23", "title": "\"Империята\" на Ковачки потъва според доклад на Грийнпис! Завлича хора и фирми"}
{"url": "http://www.bnews.bg/article/235742-bivsh_razuznavach_1_be_osaden_na_15_g_zatvor", "text": "Бившият шеф на разузнаването ген. Кирчо Киров е получил втора присъда от 15 години затвор, обявиха от прокуратурата. Очаква се по-късно днес прокурори от Военно-окръжна прокуратура - София ще дадат брифинг. Киров отговаря за присвояването на повече от 5 млн. лв. Това е второто подобно обвинение срещу него, след като по първото той получи 10 години затвор на втора инстанция.  Делото обаче беше върнато от Върховния касационен съд за преразглеждане. Генералът отговаря и за разгласяването на държавна тайна.", "date": "2018.01.23", "title": "Бивш разузнавач №1 бе осъден на 15 г. затвор"}
{"url": "http://www.bnews.bg/article/235736-tom_kruz_otnovo_postrada_po_vreme_na_snimki", "text": "Актьорът продължава снимките на \"Мисията невъзможна - 6\" . Том Круз, който счупи глезен и почива седем седмици, се завръща в снимките на шестата част от шпионския франчайз \"Мисията невъзможна\". Изглежда обаче, той отново се е наранил по време на изпълнение на каскада. Според TMZ, снимките са възобновени миналата седмица в Лондон, а Круз е трябвало да заснеме епизод, в който скача през прозореца. Източници на изданието твърдят, че актьорът се е подхлъзнал и се е контузил. Не е ясно естеството на нараняванията на актьора, но репортери са видели как на следващия ден той пристигнал на снимачната площадка подпирайки се на патерици. Припомнете си, че 55-годишният актьор се опитва да направи всичко сам, дори и най-рисковите каскади, без помощта на каскадьор. Наскоро той гневно отхвърля предложението да използван на въздушни възглавници и увери, че се показва във филма такъв какъвто е в действителност. През август 2017 г. той сериозно пострада при опит да скочи от скеле на покрива на съседна къща за снимките на филма \"Мисията невъзможна - 6\". Актьорът не успя да се добере до парапета и почти се удари в стената на сградата, което му докара фрактура на глезена.", "date": "2018.01.23", "title": "Том Круз отново пострада по време на снимки "}
{"url": "http://www.bnews.bg/article/235739-otkriha_trup_na_zhena_na_plazh_v_burgas", "text": "Откриха труп на жена на плаж в района на парк \"Отманли\", намиращ се до Бургас. От Областната дирекция на МВР в Бургас заявиха за news.bg, че тялото е било намерено от двама души, които разхождали кучето си в района. Те видели трупа, който бил на пясъчната ивица, и подали сигнал на телефон 112. Сигналът е постъпил в 11.47 часа. По първоначална информация жената е на видима възраст между 30 и 40 години. По тялото няма видими следи от насилие. Причините за смъртта обаче ще станат ясни след като приключи аутопсията на тялото.", "date": "2018.01.23", "title": "Откриха труп на жена на плаж в Бургас"}
{"url": "http://www.bnews.bg/article/235722-folk_pevitsata_krisi_uspehat_na_momicheto_na_tati_nadmina_ochakvaniyata_mi_video", "text": "Видеоклипът към песента на „Момичето на тати“ , която фолк певицата Криси пусна в края на миналата година се радва на невероятен успех. Това сподели фолкаджийката за BGLife . „Песента стана много готина, но честно да си призная , не вярвах, че ще се превърне в такъв хит. Освен в You Tube парчето се приема много добре от публиката и по време на мои участия“ , казва младата звезда. Песента е на композитора Александър Асенов и текст на Анастасия Мавродиева и Росен Димитров. \r\nКриси е убедена, че успехът на видеото се дължи освен на режисьора Силвестър Матеев и на екипа, който се е погрижил за нейния стайлинг . Тя сменя няколко визи дело на коафьора Емилио Стефано , гримьора Цецо Андреев и стилиста Cristiano Pi. Младата надежда на попфолка издава, че е в трескава подготовка на нова песен – този път балада, с която ще зарадва почитателите си навръх Свети Валентин . „Песента е много прочувствена и със сигурност ще докосне сърцата на всички влюбени, а и не само\", казва Криси.  ", "date": "2018.01.23", "title": "Фолк певицата Криси : Успехът на „Момичето на тати“ надмина очакванията ми (ВИДЕО)"}
{"url": "http://www.bnews.bg/article/235740-fars_deloto_za_ktb_ne_tragna_ot_vtori_opit_nyamalo_skener", "text": "За 14 февруари остава опитът на Специализирания наказателен съд (СпНС) да проведе поне задължителното на старта разпоредително заседание по делото КТБ. Без изненади - днес се оказа, че от 18-те подсъдими нередовно е призован и не се явява Цветан Василев. На адреса му на ул. \"Кричим\" 78, ап. 19 по сведение на домоуправителя търсеното лице от години отсъства, а ап. 19 в момента е необитаем. Според справка от НОИ – няма данни за трудови взаимоотношения на Василев, т.е. - междувременно някъде да се е хванал на работа в страната. Съдия Виржиния Петрова докладва поне, че е получен отговор от заместник-националния представител в Евроджъст, че на пленарно заседание на колегията е докладвана българската съдебна поръчка, за да се получи регистрация на казуса и да се отнесе до Сърбия. Изпратено е запитване до контактната точка на европейската мрежа за съдебно сътрудничество в Сърбия. Има отговор – че все още няма обратна информациая дали Василев е получил книжата, изпратени със съдебната поръчка. Днес на настояването на съдийката дали двамата му адвокати нямат негов телефон или друга идея как да бъде уведомен, тя получи... поклащане с глава от одвокат Лазар Карадалиев. Константин Симеонов си мълча. Всичките други подсъдими се явиха с изключение на Георги Христов, който пък е болен. На делото стана ясно и че някои от страните имат искания да се запознаят с определени материали. Затова съдийката призна, че не може да им ги осигури, защото все още сканират документите. По нейна прогноза поне след две седмици ще са готови с цялото дело, сканирано. \"Има един скенер\", вдигна рамене съдия Петрова. Тя похвали адвокатите, които иначе отправили много коректни искания за материали - от кой том коя страница искат. Което по никакъв начин не променя нищо засега. След като всички се съгласиха, че разпоредителното заседание не може да почне без редовно призован основния обвиняем, прокуратурата поиска делото да се отложи. Само че следващата дадена дата беше утре - 24 януари. Така се разбраха, че казусът остава за 14 февруари.", "date": "2018.01.23", "title": "Фарс! Делото за КТБ не тръгна от втори опит! Нямало скенер..."}
{"url": "http://www.bnews.bg/article/235753-zadignaha_kolata_na_dj_damyan", "text": "Зелената машина със запомнящ се номер РВ 4000 е изчезнала без следа, пише trafficnews. Автомобилът е имал пълно автокаско и аларма. Крадците обаче очевидно са били достатъчно сръчни, за да отворят колата, без да задействат алармата. През последните месеци артистът организира мащабна благотворителна кампания в полза на младежите с интелектуални затруднения от дневен център \"Ривера\" във Варна. Той отделя много време, за да организира събирането и изпращането на стари мебели, които младежите от дома реновират във винтидж стил. Крадците очевидно не са се трогнали от усилията му и са го оставили без транспорт. \r\n ", "date": "2018.01.23", "title": "Задигнаха колата на DJ Дамян"}
{"url": "http://www.bnews.bg/article/235725-shterkata_na_nikoleta_lozanova_propya_na_ispanski", "text": "В клип, който майка й сподели в Инстаграм, се вижда как малката изпълнява песента на колумбийската поп изпълнителка и нейния колега Ники Джем - \"Perro Fiel\". Очевидно Никол, също като Николета, обича камерата и не я избягва, а напротив. Във видеото (ВИЖ  ) се вижда как малкото момиченце се вживява в своето изпълнение и дори го изиграва, докато пее на испански.", "date": "2018.01.23", "title": "Щерката на Николета Лозанова пропя на испански"}
{"url": "http://www.bnews.bg/article/235727-smrazyavashta_gledka_v_stolitsata_otkriha_trup_pred", "text": "Труп на чисто гол млад мъж втрещи жителите на столичния жк \"Зона Б-5\" рано тази сутрин, съобщи очевидец за БЛИЦ. Тялото е открито на бул. \"Константин Величков\" 165 до клетки на външни гаражи. Ужасени преминаващи веднага са позвънили на 112. На мястото се е отзовал екип на бърза помощ и полиция. Причините за смъртта на мъжа тепърва ще се изясняват. От СДВР уточниха пред БЛИЦ, че по тялото не са констатирани следи от насилие. \r\n ", "date": "2018.01.23", "title": "СМРАЗЯВАЩА ГЛЕДКА В СТОЛИЦАТА! Откриха труп пред.. "}
{"url": "http://www.bnews.bg/article/235728-dozhivyahme_kobrata_predlaga_brak_na_andrea", "text": "Kyбpaт Πyлeв вeчe бил peшeн дa пpeдлoжи нa пeвицaтa, нo пpoблeмът идвaл oттaм, чe нe знaeл ĸaĸ тoчнo дa гo нaпpaви. Иcĸaл дa бъдe нeпoвтopимo, мнoгo poмaнтичнo и тя дa гo paзĸaзвa дo живoт. Heгoви пpиятeли издaвaт, чe зaceгa имaл няĸoлĸo идeи, нo oщe нe бил избpaл нa ĸoя дa зaлoжи. B глaвaтa мy ce въpтялo нeщo зa cвиpeнe нa цигyлĸa и eĸзoтичнo мecтeнцe, пишат от kliuki.bg Kyбpaт oбaчe вeчe e cвъpшил пo-тpyднaтa paбoтa. Kyпил e гoдeжния пpъcтeн, ĸoйтo нaй-вepoятнo мy e излязъл пoнe 10 xил. лв, a мoжe и пoвeчe. Ceгa ocтaвa дa видим ĸaĸ и ĸъдe щe й гo пoднece и дaли щe пaднe нa ĸoлянo. Aндpea oт мнoгo дългo вpeмe гo чaĸa дa ce peши. Дo дни тя щe нaвъpши 31 г. и вeчe нямa зa ĸoгa дa чaĸa живoтът й дa зaпoчнe. Двaмaтa ca зaeднo oт нaд 10 гoдини. Униĸaлнo мнoгo вpeмe, в ĸoeтo oбaчe нитo ce oжeниxa, нитo cи нaпpaвиxa дeцa. Toвa пo вcяĸa вepoятнocт щe cтaнe тaзи гoдинa. Tъй ĸaтo e тpaдициoнaлиcт, Kyбpaт Πyлeв иcĸaл пъpвo дa ce oжeни и чaĸ cлeд тoвa дa имa нacлeдници. Aндpeа билa пo-paзĸpeпocтeнa в тoвa oтнoшeниe, нo и тя зaпoчнaлa вeчe дa cи ce пpeдcтaвя c бyлчинcĸa poĸля. Maĸap ниĸoгa дa нe e билa ĸaтo типичнитe мoмичeнцa, ĸoитo cи мeчтaят зa пpинцa нa бял ĸoн, пeвицaтa нe мoжe дa oтpeчe, чe би й xapecaлo дa oблeчe бялa poĸля и дa ce вpeмe във вяpнocт нa eдин мъж пpeд вcичĸитe cи близĸи. \r\n ", "date": "2018.01.23", "title": "ДОЖИВЯХМЕ! Кобрата предлага брак на Андреа!"}
{"url": "http://www.bnews.bg/article/235731-balgariya_izprashta_19_sportisti_v_pyongchang", "text": "19 квоти спечелиха българските спортисти за зимните олимпийски игри в ПьонгЧанг 2018, които започват на 9 февруари. Групата ни бе утвърдена днес по време на общото събрание на Българския олимпийски комитет (БОК). Съществуват шансове за още една квота в сноуборда, за която до последно ще се бори Теодора Пенчева. Страната ни ще има представители в шест спорта - биатлон, сноуборд, ски алпийски дисциплини, ски скокове, ски бягане и спускане с шейни.  Най-много квоти имаме в биатлона - 10, където за първи път от игрите в Албервил 1992 ще бъдем в пълен състав - 5 мъже и 5 жени. Това са Красимир Анев, Владимир Илиев, Антон Синапов, Димитър Герджиков и Михаил Клечоров. При дамите: Емилия Йорданова, Десислава Стоянова, Стефани Попова, Даниела Кадева и 20-годишната Милена Тодорова. В състезанията по сноуборд ще разчитаме на Радослав Янков и Александра Жекова. В ски скока на Владимир Зографски, а в алпийски ски - на Алберт Попов и Мария Киркова.  Имаме 1 квота за спускането с шейни и тя е за Павел Ангелов и три за ски бягането - Веселин Цинзов, Йордан Чучуганов и Антония Григорова. Деветима са дебютантите в българския състав за ПьонгЧанг 2018. С най-много участия в родната делегация са Жекова и Киркова, за които това ще бъде четвърта поредна олимпиада. В Сочи 2014 България бе представена от 18 спортисти, а във Ванкувър през 2010 г. - от 19. С най-голяма делегацията на зимни олимпийски игри страната ни е била в Албервил през 1992 г. - 30 състезатели.", "date": "2018.01.23", "title": "България изпраща 19 спортисти в ПьонгЧанг"}
{"url": "http://www.bnews.bg/article/235729-zahari_baharov_iska_po_9_bona_na_snimachen_den", "text": "Емоционалната реч на шефа на Евросъвета Доналд Туск вдигна хонорара на Захари Бахаров. Припомняме, че на 11 януари при откриването на българското председателство на ЕК, полякът спомена звездата от „Под прикритие” заедно с Христо Стоичков. Според \"Таблоид\"след нея топактьорът иска 9 000 евро за ден, за да удостои снимачната площадка на чуждите продукции с присъствието си. За българските филми и сериали Бахаров се съгласява на далеч по-ниска цена от 1000 лева. В момента той снима нов български сериал, който ще се излъчи по БНТ. В „Денят на бащата” участват още Александър Сано и дъщеря му. \r\n ", "date": "2018.01.23", "title": "Захари Бахаров иска по 9 бона на снимачен ден"}
{"url": "http://www.bnews.bg/article/235733-nyama_osnovaniya_za_poskapvane_na_toka", "text": "Няма основания за поскъпване на тока от юли, както твърди бизнесът. Това заяви на извънреден брифинг председателят на КЕВР Иван Иванов. Според него най-рано за промяна на цената може да се говори от края на март, когато бъдат подадени заявленията на участниците на пазара. Той отчете, че към вчерашния ден средната цена на енергията на свободния пазар е 75 лева, а не 125 лева, както твърдят индустриалците. Представителите на бизнеса алармираха, че се очаква повишаване на цената на тока между 15 и 30%. Те изразиха опасение, че на енергийния пазар съществува картел. Министър Теменужка Петкова призова бизнеса да подаде сигнал до Комисията за защита на конкуренцията  и обеща, че ако бъдат констатирани нарушения, виновните ще бъдат наказани. Председателят на КЕВР Иван Иванов каза още, че регулаторът ще има разследващи функции. Наказанията ще ги дава КЗК, както е досега. ", "date": "2018.01.23", "title": "Няма основания за поскъпване на тока"}
{"url": "http://www.bnews.bg/article/235719-poreden_proval_na_toaletniya_ministar", "text": "\r\n Тоалетния министър известен и като министър на тишината претърпя огромен провал в опитите си да сложи ръка върху най-апетитния туристически курорт Слънчев бряг. WC министъра започна похода си със шумни акци в курорта, целата на които беше да дескридитира  държавното предприятие \"Слънчев бряг-АД\" и да го завладаее. За целта му бе нужно да дескридетира и председателя на най-голямата браншова организация Елена Иванова с цел да внедри свои доверени марионетки. Известно е, че Съюзът на собствениците в Слънчев бряг има своя квота в управлението на държавното АД. След като се провали в опитите си тоалетния министър смени тактиката си и започна яростна атака срещу смия министър на туризма Николина Ангелкова обвинявайки я в корупция. Интересно ще бъде ако опозицията му поставят ребром въпроса по време на вота на недоверие защо не е сезирал  прокуратурата ако е имал данни за корупционни схеми? В крайна сметка опитите на WC министъра и тук се провалиха и той предприе най-очайващата си атака - искане за закриване  на държавното предприятие \r\n\"Слънчев бряг-АД\". И тук вече Ангелкова му нанесе съкрушителен удар представяйки новия подход за работа  в курорта Слънчев бряг, който ще се диктува именно от държавното предприятие. Апетитите на тоалетния министър и неговите ментори всъщност бяха да се сложи ръка върху активи за десетки милиони собственост именно на държавното предприятие претърпяха пълен провал!  \r\n ", "date": "2018.01.23", "title": " Пореден провал на тоалетния министър!"}
{"url": "http://www.bnews.bg/article/235674-kim_kardashiyan_razkri_zashto_e_krastila_dashterya_si_chikago", "text": "Ким Кардашиян и Кание Уест са от звездните двойки, избрали нестандартни имена за наследниците си. Първите им две деца носят имената Норт и Сейнт, затова и мнозина не се учудиха, когато стана ясно, че третото дете на звездните - момиченце, родено от сурогатна майка, ще се казва Чикаго. Реалити звездата потвърди новината чрез пост в профила си в \"Twitter\", като тя уточни, че на галено на дъщеря и ще казват Чай. Оказа се, че избора на име не е случаен и е в знак на почит към майката на Кание Уест - Донда, която почина през 2007 г. Когато родителите на рапъра се разделят, той заедно с майка си се мести във Ветровития град. Донда става професор в щатския университет там и след смъртта синът основава благотворително дружество, което да продължи това, за което майка му се е борило - образование за повече млади хора. \r\nНа десетгодишнината от смъртта на майка си Кание се връща в Чикаго за един мащабен концерт в памет на Донда. В интервю преди време рапърът сподели, че се чувства виновен за кончината на майка си. Тя умира от усложнение, вследствие на операция и Кание се обвинява, че ако е бил в Чикаго до нея е щял да види, че майка му не е добре, тя да получи медицинска помощ своевременно и е нямало да се стигне до трагичната развръзка. Припомняме ви, че Ким Кардашиян и Кание Уест минаха под венчилото май месец 2014 във Флоренция и вече имат две дечица - 4-годишната Норт и 2-годишния Сейнт. Миналата година пък стана ясно, че семейството е платило близо 100 000 долара на сурогатна майка, която да износи третото им дете, пише \"Woman.bg\".", "date": "2018.01.23", "title": "Ким Кардашиян разкри защо е кръстила дъщеря си Чикаго"}
{"url": "http://www.bnews.bg/article/235724-trima_postradali_v_tezhka_katastrofa_na_am_hemus", "text": "Трима души бяха ранени при верижна катастрофа на АМ „Хемус” тази сутрин. Инцидентът е станал малко след тунел „Топли дол”. Камион на \"Пътна помощ\" спрял в най-лявата лента на 37 км в посока София поради задръстване, при което бил ударен от лек автомобил, а малко след това в тях се нанизал и джип. Двама от пострадалите, които са били във втория автомобил, са откарани в Окръжна болница. Пробите им за наркотици са положителни. Те твърдят, че не видели задръстването. Движението в района се регулира.", "date": "2018.01.23", "title": "ТРИМА ПОСТРАДАЛИ в тежка катастрофа на АМ „Хемус”"}
{"url": "http://www.bnews.bg/article/235723-chalga_dinozavarkata_kati_izbuhna_nyamam_vrazka_s_nikakav_kmet", "text": "Фолк певицата Кати, която на върха на славата слезе от сцената, за да гледа деца и семейство, категорично отрече слуховете, че има нова връзка. \r\n„Нямам връзка с никакъв кмет, а в Петрич не съм стъпвала от над 10 години. Никога не съм поддържала контакт с политици. Освен това родния ми град е Брезник, а не Петрич”, заяви певицата. Слуховете по адрес на дивата тръгнаха наскоро. Мълвата твърдеше, че Кати се запознала с млад градоначалник уж покрай вадене на разрешителни от местната община за откриване на бутик. „Нямам никакъв бутик, нямам никакви магазини – нито в София, нито в Петрич! Никога не съм имала!”, смее се очарователната блондинка. \r\nТя дори разказа, че нейни познати й звънят, за да я питат къде са й магазините и да пазаруват от тях. Но тя приема слуховете с чувство за хумор. Иначе изпълнителката на „Най-ми е добре” и „Волна пеперуда” е доволна, че все още е обект на медийно внимание, макар и от години да не е на сцената. През последните години тя се появява много рядко в публичното пространство и то главно в компанията на дъщеря си Джули. \r\n„Тя е всичко за мен, навсякъде сме заедно”, разкрива още ретро звездата. Докато момиченцето е на училище изпълнителката пък може да бъде видяна в кафенетата, заедно със свои приятелки или по „Витошка”. \r\n ", "date": "2018.01.23", "title": "Чалга динозавърката Кати избухна: Нямам връзка с никакъв кмет!"}
{"url": "http://www.bnews.bg/article/235713-brilyanten_edmand_sprya_pohoda_na_grisho_kam_titlata", "text": "Григор Димитров приключи похода си към титлата на Откритото първенство на Австралия. Най-добрият ни тенисист загуби с 1:3 сета (4:6, 6:3, 3:6, 4:6) от световния номер 49 Кайл Едмънд. Срещата на \"Род Лейвър Арина\" продължи 2 часа и 52 минути. Така Едмънд за първи път се класира за полуфиналите на турнир от Големия шлем, като освен това ще стане първа ракета на Великобритания. 23-годишният Едмънд за първи път записа успех срещу тенисист от топ 10 на света. Негов съперник за място на финала в Мелбърн ще бъде победителят от двубоя между Рафаел Надал и Марин Чилич. Срещата не започна по вкуса на първата ни ракета. Григор допусна пробив още в откриващия сервис гейм, а Едмънд изглеждаше солидно на начален удар. При 3:2 британецът се пропука, а Димитров не изпусна шанса си и върна брейка - 3:3. 49-ият в света направи нов решителен пробив, за да поведе с 5:4, след което на свой начален удар сложи край на първата част - 6:4. Втория сет стартира далеч по-добре за световния номер 3. Той поведе с пробив в началото и бързо излезе напред с 3:0. До края на частта 26-годишният роден тенисист не изпусна инициативата и изравни резултата в сетовете след 6:3. Третата част се движеше равностойно до 4:4. Тогава обаче хасковлията допусна пробив във възможно най-неподходящия момент и така при свой сервис Едмънд взе частта с 6:3 - 2:1 сета. В четвъртия сет отново британецът първи стигна до пробив за 3:2. Той обаче бе моментално върнат от най-добрия ни тенисист. Отново както в третата част, Димитров загуби подаването си при 4:4 и улесни Едмънд. Британецът довърши започнатото и със 6:4 сложи точка на спора в мача.", "date": "2018.01.23", "title": "Брилянтен Едмънд спря похода на Гришо към титлата"}
{"url": "http://www.bnews.bg/article/235714-intsident_zavedenie_gorya_v_stolitsata", "text": "Ресторант е изгорял в ранните часове на днешния ден в столицата, научи bTV. Сигналът за пожар сблизо до зала „Фестивална” е подаден минути преди 6 ч. тази сутрин.  Изгорели са около 500 кв. метра площ. Причините за пожара се изясняват.", "date": "2018.01.23", "title": "ИНЦИДЕНТ! Заведение горя в столицата"}
{"url": "http://www.bnews.bg/article/235718-koy_i_zashto_iska_da_falira_zdraveopazvaneto", "text": "\r\n Българското здравеопазване може да издържи не повече от две години ако систематапродължава да функционира по този порочен начин.Всъщност интересно е поведениетона политиците, които сякаш са доволни от положението, изразяващо се буквално в смисъла-\" порции има за всички\"- разбирайте от баницата има за всички.Нека все пак погледнем каквосе случва вътре в самата система и защо управляващите и опозицията си затварят очите? Проверката на Регионалната здравна инспекция във Враца, при която е установено, че девет лекари в болницата в Козлодуй се водят на работа само по документи показва технологията на трупане на дългове и последващи фалити на болниците.Лекарите са назначени на основни трудови договори, но не са включени в графиците за дежурства. Проверката е установила, че те всъщност не се явяват на работа изобщо. Директорът на общинската болница в Козлодуй д-р Олга Николова признава пред БНТ, че най-големият проблем на здравното заведение е да осигури лекари специалисти, заради завишените изисквания на медицинските стандарти. Според нея трябва да се променят критериите в стандартите, от които зависи договора с НЗОК.Преди седмица за същия проблем алармира и кметът на Белоградчик. Подобна е ситуацията и в другите многопрофилни общински болници. Необосновано завишените изисквания за брой персонал, структури и оборудване правят невъзможно постигането на положителен финансов резултат. Наредбата на МЗ за Медицински стандарт по реанимация, например изисква 10 лекари от които най-малко 6 със специалност по анестезиология и реанимация. Ако не можеш да осигуриш такъв персонал на основен трудов договор не можеш да сключиш договор с НЗОК за повечето клинични пътеки, което води до рязко намаляване на приходите на лечебното заведения. За да избегнат фалита, дружествата назначават само по документи необходимите им специалисти. Те не са необходими за лечебния процес, а само за да се покрият ненужните административни изисквания.  По този механизъм цялата здравна система прави огромни разходи за заплати, осигуровки и издръжка на ненужни за дейността ѝ структури. Медицинските стандарти бяха оспорени пред съда от ЦЗПЗ, Националното сдружение на частните болници, Сдружението на общинските болници и Българската болнична асоциация. Върховният административен съд отмени 16 наредби за медицинските стандарти по различни специалности, но в повечето случаи министерството на здравеопазването ги издава отново, веднага след обнародване на решението на съда. Примерът с Козлодуй е още едно нагледно доказателство, че главен виновник за финансовите загуби на болниците не е мениджмънта на лечебните заведения, а мениджмънта на здравното министерство. \r\n ", "date": "2018.01.23", "title": " Кой и защо иска да фалира здравеопазването?"}
{"url": "http://www.bnews.bg/article/235715-ns_provezhda_debatite_po_vota_na_nedoverie", "text": "Днес депутатите ще проведат дебатите по внесения вот на недоверие към кабинета \"Борисов 3\". Извънредното пленарно заседание започва в 13 часа и точка единствена в него са именно дебатите.  По правилник, гласуването трябва да се проведе не по-рано от 24 часа след приключването им.  Припомняме, че БСП внесе вота миналата седмица. Темата е \"Корупция\". Социалистите избраха да направят това сами, без ДПС.  Очаква се само тези 2 партии да гласуват с \"за\" и да съберат 105 гласа. \"Против\" са ГЕРБ, Патриотите и \"Воля\".  Управляващите вече обявиха, че не се притесняват от гласуването. ", "date": "2018.01.23", "title": "НС провежда дебатите по вота на недоверие"}
{"url": "http://www.bnews.bg/article/235717-lilitu_pavlova_ne_oproverga_s_fakti_luksoznite_si_toaleti_i_chanti", "text": "Министърът по европредседателството пусна във фейсбук емоционален пост след като сайтовете писаха, че е била със скъп костюм на откриването.  демонстрира дълбок портфейл показвайки се със скъпи тоалети.  На Лилиту явно изобщо не й пука колко пари пръска за дрехи, чанти и обувки дори и след скандала около нея, разразил се през май миналата година, когато ПР-ката на Корнелия Нинова разказа какви чанти носи бившата министърка на регионалното развитие и благоустрайството - Диор, Шанел и Прада, никоя от които не пада минимум под 3000 евро. Ето, обаче  какво гласия статусът и: Поредна доза грозни манипулации, в които се намесва името ми беше разпространена тази вечер. Целта е да бъда дискредитирана чрез внушения, базиращи се на неверни факти и откровени лъжи. Този път съм категорична и няма да позволя на гърба ми да се трупа рейтинг, правейки видими за обществото сайтове с фалшиви новини. Като уважаваща себе си жена, смятам, че е под достойноството ми да обяснявам за бельо, дрехи, чанти и други женски артикули. Но като политик категорично се противопоставям на всички грозни опити за манипулиране и подвеждане на читателите. Неколкократно вече изпитвам унижението да чета за себе си абсолютни лъжи, неверни твърдения и фалшиви новини. Преглътнах и премълчах грозните лъжи за “космическите” цени на чантите ми, в резултат на което изтърпях всички последствия от това и понесох ураган от хули, обиди и упреци. Този път няма да го допусна. Няма да допусна семейството ми отново да преживее кошмара от омраза, изсипал се без основание върху нас. За пореден път се прави опит да се внуши, че политиците разполагат и живеят с неограничен финансов ресурс, разполагат с възможности, недостижими за обикновените хора. Цинично е да се заиграва със социалния статус на хората, с цел да се усили усещането за несправедливост и разделение в обществото. Ако това да се разпространяват лъжи, да се правят внушения, базирани на абсолютни неистини е свобода на словото, то е срам за България да се наричат журналисти тези, които дори нямат доблестта да излязат с името си. Свободата на словото не е слободия, а е съпроводена с отговорности и задължения, едни от които са информацията, която се представя на обществото да бъде базирана на истината. Този път смятам да доведа борбата докрай и да потърся правата си по съдебен път. Случайно или не предишната атака по мен съвпадна със съставянето на правителството. А сегашната поръчка - с вота на недоверие. Съвпадение? Едва ли.  ", "date": "2018.01.23", "title": "ЛилитУ Павлова не опроверга с факти луксозните си тоалети и чанти"}
{"url": "http://www.bnews.bg/article/235751-boyko_krastanov_se_potroshi_pri_kaskada", "text": "Актьорът Бойко Кръстанов от „Под прикритие” излезе на сцената с гипсирана ръка. Звездата се появи с гипс на пловдивска сцена, а феновете му доста късно разбраха, че това не е бил реквизит от пиесата. \r\nЗрителите на постановката в последствие разбрали, че бинтът не е елемент от спектакъла „Възвишение”, а съвсем истински. Запознати до Кръстанов споделят, че Ерол, както беше името му в сериала, е пострадал при каскада и е счупил единия си пръст. \r\n„Абе, трудно се зарежда пушката с този гипс. Мисля, че тази вечер гърмях по-малко”, шегува се актьорът след представлението, пише „Телеграф”. \r\nВъпреки болката от счупването, артистът не позволява нищо да повлияе на работните му ангажименти. И ревностно се държи на сцената, колкото и да му е трудно. Преди дни Бойко влезе в ролята на революционера–разбойник Гичо, а в неделя вечерта излезе, за да играе брокера Шелдън Левийн в пиесата „Агенти”. \r\nБойко Кръстанов е едно от новите попълнения в пиесата „Гленгари Глен Рос” от Дейвид Мамет. Преди повече от година той зае мястото на Любен Кънев. \r\nЗаедно с Роберт Янакиев, Иво Йончев и Ивайло Захариев се изявяват като четирима отчаяни агенти на недвижими имоти, които са принудени да продадат и невъзможното, за да не са уволнени.", "date": "2018.01.23", "title": "Бойко Кръстанов се потроши при каскада"}
{"url": "http://www.bnews.bg/article/235716-beloslava_opita_da_zagrabi_s_shashma_10_dekara_na_vitosha", "text": "Преди дни еколози се вдигнаха на протести след заповед на министъра на околната среда Нено Димов, според която от границите на Природен парк „Витоша\" се изключват два имота с обща площ 10, 39 дка. След бурната обществена реакция министър Димов оттегли заповедта си, пише „Таблоид“. Оказа се, че подготвените за заграбване парцели от защитената територия са собственост на музикалната звезда Белослава, която инак е сред най-активните природозащитници. Популярната певица е сложила тихомълком ръка върху 7,9 декара планинска земя на Витоша през 2005 г., която според документите получава като подарък от родителите си – актрисата Анета Сотирова и сенчестия бизнесмен Борислав Стоянов – Доктора. Останалите 3 декара в съседство са на финансистите Иво Георгиев и Владимир Топалов, които са придобили парцела по незнаен начин от държавното дружество „Аудиовидео Орфей“. Къдрокосата певица с мек глас слага ръка върху имота на 20 юли 2005 г., когато го получава като дарение от родителите си. Дни по-късно чрез адвокати Белослава подава заявление в Министерството на околната среда и водите, с което настоява защитения статут на имота, който е в границите на Природен парк „Витоша”, да бъде отменен. След като това не се случва, Белослава завежда съдебно дело, като съда приема, че имотът„безвъзвратно е загубил консервационната си стойност и не е продължение на естествена екосистема“. Скандалното становище се базира на съдебно-екологична експертиза, която установява, че в имотите няма ценни дървесни видове, а те били урбанизирани. В края на 2017 г. Върховния административен съд отсъжда, че имотът на Белослава следва да бъде изключен от територията на Природен парк „Витоша”, която е защитена територия още от далечната 1934 г. Позовавайки се на съдебното решение, министър Нено Димов опита да изключи 10-те декара от Природен парк „Витоша” и да ги хариже за застрояване на Белослава. За щастие след шумния обществен отзвук около подготвяния грабеж, Нено Димов оттегли заповедта си. Приближени до Белослава разкриват, че певицата е планирала да строи хотел в защитената територия заедно с мъжа си Евгени Йонов. Те предвиждали изграждането на 5-етажен хотел. По подобен начин фамилията на Белослава застрои и бетонира и скалите на курортното селце Лозенец по Южното Черноморие в края на 90-те години на миналия век. Тогава бащата на певицата Борислав Стоянов – Доктора изкупи на безценица земите на местните и в разрез със закона стартира активно строителство. Впоследствие земите бяха препродадени с огромна печалба на кокаиновия бос Евелин Банев – Брендо, който вдигна мегаломанския хотелски комплекс „Оазис”. \r\n ", "date": "2018.01.23", "title": "Белослава опита да заграби с шашма 10 декара на Витоша!"}
{"url": "http://www.bnews.bg/article/235721-da_se_zabrani_na_borisov_i_ministerski_savet_da_vlizat_v_hramove_dokato_ne_izteglyat_glasuvaneto_za_istanbulskata_konventsiya", "text": "„Светия Синод трябва да постъпи и по-остро. Министерски съвет да има забрана да посещава храмовете, докато не си изтегли Истанбулската конвенция и това да важи за Борисов, Цецка Цачева и всички, които предлагат да се гласува Истанбулската конвенция“, бе категоричната позиция на отец Дионисий по повод на декларацията на Светия Синод, която той приветства. „Първото, Министерският съвет, който е гласувал такова нещо, би следвало да бъде в забрана да посещава храмовете на Българската православна църква, ако не си изтегли предложението за ратификация. Има две дами, които не знам защо са толкова активни, особено за г-жа Цачева се учудвам, защото винаги съм я възприемал като консервативна, и за г-жа Захариева. Що се отнася до народното представителство, тези, които си позволят да гласуват подобно нещо би следвало веднага да бъдат отлъчени от църквата”, каза отец Дионисий. Отец Дионисий нарече и либералистката общност, която подържа Истанбулската конвенция „сган“, като подчерта, че според него няма правоверен християнин, който да не смята така по отношение на щенията за приемане на Истанбулската конвенция. Недопустимо е премиерът Борисов да ходи да открива храм в Истанбул, да влиза в него, и тук да иска да бъде приета Истанбулската конвенция, която пък не е приета там, каза още отец Дионисий. С абсолютно хладнокръвие отец Дионисий буквално ступира и водещите на Нова телевизия, а сега предстои истеричния джендърски вой по всички телевизии. Цялото интервю можете да гледате тук: Afera.bg", "date": "2018.01.23", "title": " ДА СЕ ЗАБРАНИ НА БОРИСОВ И МИНИСТЕРСКИ СЪВЕТ ДА ВЛИЗАТ В ХРАМОВЕ, ДОКАТО НЕ ИЗТЕГЛЯТ ГЛАСУВАНЕТО ЗА ИСТАНБУЛСКАТА КОНВЕНЦИЯ!"}
{"url": "http://www.bnews.bg/article/235726-detsata_ubili_kloshar_nyamat_drugi_provineniya", "text": "Тинейджърите, които убиха 53-годишния бездомник Красимир Куртев във Варна, не са криминално проявени и нямат предишни провинения. Това стана ясно от думите на окръжния прокурор Владимир Чавдаров в ефира на Нова. Държавното обвинение ще иска постоянен арест за 14-годишното момче, пребило да смърт мъжът. Другият виновен обаче е на 13 години и не може да носи съдебна отговорност. Той е настанен в дом. Прокурор Чавдаров изтъкна, че децата са от определен етнос. \"Голямото е в осми клас, а другото не е посещавало училище\", обясни той. Припомняме, децата първо влезли в конфликт с бездомника на 17 януари пред пункт за вторични суровини. На 20 януари тинейджърите намерили мъжа и го пребили. Впоследствие обаче решили, че това не е достатъчно и продължили с боя. Мъжът издъхнал от тежка черепно-мозъчна травма. Аутопсията показала, че клошарят бил със счупени ребра, причинили разкъсване на вътрешните му органи. Другите две деца, които били на мястото на убийството, снимали побоя над бездомника. Бездомникът бил намерен от случаен минувач в безпомощно състояние в района на пазара до блок 20 в кв. \"Владиславово\".", "date": "2018.01.23", "title": "Децата, убили клошар, нямат други провинения"}
{"url": "http://www.bnews.bg/article/235761-orlin_pavlov_razkri_kakvi_zheni_ne_ponasya", "text": "Kpacив, млaд, пoпyляpeн и oбичaн. Bcичĸи тeзи eтиĸeти oтличнo пacвaт нa Opлин Πaвлoв, ĸoйтo oбaчe cтpaннo ĸaĸ вce oщe e caм. Бeз пoлoвинĸa дo ceбe cи и бeз изглeди cĸopo дa cъздaдe ceмeйcтвo. Toзи път oбaчe пeвeцът paзĸpи иcтинaтa и тoвa, ĸoeтo нaй-cилнo гo дpaзни y дaмитe oĸoлo нeгo. A мoжe би тo e и нaй-гoлямaтa пpичинa вce oщe дa e epгeн. „B мoмeнтa нямaм жeнa дo ceбe cи. Mнoгo пъти пoпyляpнocттa ми e cтaвaлa пpичинa пpиятeлĸaтa ми дa ce дpaзни и изнepвя. Bъпpeĸи чe aз личнo cмятaм, чe тoвa зaвиcи oт caмoчyвcтвиeтo и oпитa нa дaдeнaтa жeнa. Aз нe oбичaм peвниви жeни. Aĸo тя e peвнивa, щe cи ocтaнe тaĸaвa, aз нямa дa мoгa дa я пpoмeня“, oтĸpoвeн e Opлин Πaвлoв. Cлeд ĸoeтo cмaя вcичĸи c пpизнaниeтo, чe личнo тoй нe би ce дpaзнил oт ĸpacoтaтa и cлaвaтa нa гaджeтo cи, aĸo ги имa. Hитo oт фaĸтa, чe мнoгo мъжe биxa я пpecлeдвaли. Cвиĸнaл бил cъc cъщoтo и oтличнo знaeл зa ĸaĸвo cтaвa въпpoc. He oдoбpявa oбaчe дpyгo и тoвa e нeпpecтaннaтa нyждa нa извecтнитe двoйĸи дa peĸлaмиpaт личния cи живoт. Ocoбeнo в coциaлнитe мpeжи, ĸъдeтo peдoвнo ce пocтвaт дopи cнимĸи oт тoaлeтнaтa. „Teзи, ĸoитo зaнимaвaт пyбличнoтo пpocтpaнcтвo нeпpeĸъcнaтo c пoлoвинĸaтa cи, нeщo им ĸyцa в oтнoшeниятa. Moжe би e нopмaлнo дa cи нaпpaвитe oбщo ceлфи няĸoгa, нo нeпpeĸъcнaтo дa ce пycĸaт cнимĸи oт вcяĸo мecтeнцe, нa ĸoeтo xaпвaт или ce paзxoждaт... Kaĸвo ги интepecyвa тoвa xopaтa?! Aĸo имaш няĸoй дo ceбe cи, тpябвa дa пoĸaзвaш любoвтa cи ĸъм нeгo, a нe нa дpyгитe xopa. Зa мeн тoвa e нeлeпo, гoлямo пoзьopщинa“, ĸaтeгopичeн e Opлин Πaвлoв. Πeвeцът пpизнaвa, чe вeчe e нa възpacт, в ĸoятo иcĸa дa cъздaдe ceмeйcтвo и дopи дa имa дeтe. Bpeмe мy билo дa cтaнe бaщa, a и ce чyвcтвa гoтoв зa тoвa. Oщe пoвeчe, чe caмият тoй пpoизлизa oт иcтинcĸo и cплoтeнo ceмeйcтвo, ĸoeтo oбoжaвa, пишат от kliuki.bg \r\n ", "date": "2018.01.23", "title": "Орлин Павлов разкри какви жени не понася"}
{"url": "http://www.bnews.bg/article/235759-krisiya_dari_kosata_si_za_blagotvoritelnost", "text": "Талантливата Крисия отряза косата си, за да я дари за хора с онкологични заболявания. Младата звезда, която през 2014 г. стана втора на детската Евровизия и предизвика фурор, реши да скъси дългите си коси и да ги дари за благотворителност. Това не е първата кауза на Крисия, тя е участвала в концерти с кауза, но сега прави съвсем личен жест. Тя публикува снимки и видео в профила си в Инстаграм, а на фланелката ѝ е изписано \"Твори добро!\". \r\nКрисия вече не е онова малко момиченце, а вече е тийнейджърка. Тази година тя ще навърши 14 години. \r\n ", "date": "2018.01.23", "title": "Крисия дари косата си за благотворителност"}
{"url": "http://www.bnews.bg/article/235710-oblatsite_se_razkasvat_pokazva_se_slantse", "text": "През нощта снеговалежите ще спрат и над много райони облачността ще се разкъса. В по-голямата част от страната северозападният вятър ще отслабне и ще стихне, само в Източна България ще остане умерен, съобщи НИМХ към БАН. Минимални температури между минус 8 и минус 3. Ще преобладава слънчево време с временни увеличения на облачността. Ще духа слаб до умерен североизточен вятър. Максимални температури между 0 и 5 градуса. Атмосферното налягане ще се повишава и ще е значително по-високо от средното за януари.", "date": "2018.01.23", "title": "Облаците се разкъсват, показва се слънце"}
{"url": "http://www.bnews.bg/article/235768-zakopchaha_silistrenski_falshifikator", "text": "  Полицията разкри фалшификатор на документи в Силистра. При спецоперация  на 22 януари т.г., служители на сектор „Противодействие на икономическата престъпност” в ОДМВР-Силистра са извършили претърсване в дома на 58-годишния местен жител, съобщиха от МВР. На адреса са намерени и иззети бланки за годишни технически прегледи, застрахователни полици, включително и чуждестранни, холограмни стикери и др. Установени са компютърна конфигурация, ламинатор, гилотина за рязане на хартия, лаптоп и принтери. Иззети са електронни носители на информация.  58-годишният мъж, срещу когото към момента на производство са дела за идентична дейност, е задържан за срок до 24 часа. По случая е образувано досъдебно производство. Разследването продължава под наблюдението на Районна прокуратура – Силистра.", "date": "2018.01.23", "title": "Закопчаха силистренски фалшификатор"}
{"url": "http://www.bnews.bg/article/235720-tsveti_stoyanova_se_podlozhi_na_13_a_pored_plastichna_operatsiya", "text": "„Често пациентите развиват зависимост към пластичната хирургия и манипулациите. Това е най-новата мания, след пазаруването, фитнеса и тена и съвсем не е безопасна. Литературата вече цитира случаи, в които дами са изпадали в тежки депресивно състояние при отказ да бъдат оперирани за пореден път“, сподели пред изданието специалист по когнитивни разстройства от болница „Св. Анна“. Цвети Стоянова не просто ляга под ножа при всяка възможност, но се превърна и в рекламно лице на клиниката за разкрасяване „Ривърс“, където първите й интервенции бяха направени безплатно. Според запознати обаче момичето вече си плаща за операциите, при това доста солидни суми, които вади от сметката с дарения, които благородни българи й преведоха за рехабилитации след жестокия сакатлък от 16 юни 2016 г. Тогава красавицата пробва да се убие, като полетя от шестия етаж на блок в столичния кв. „Надежда”. Момичето явно остава психически нестабилно след инцидента и новата мания е поредният признак за психологически проблеми, пише \"Таблоид\". Специалистите се опасяват, че когато средствата на Цвети за хирургични намеси привършат, тя може отново да потъне в тежка кататония. Последната операция беше под номер 13 за Цвети, която „поправя“ не само чертите на лицето си, но и запълни деколтето със силикон и вече се хвали с новите си и по-пищни форми. Секси визията си тя представи с кадър, на който позира с прилепнала бяла блуза без ръкави.  ", "date": "2018.01.23", "title": "Цвети Стоянова се подложи на 13-а поред пластична операция \r\n"}
