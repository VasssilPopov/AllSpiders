{"url": "http://www.bnews.bg/article/262746-nikolay_barekov_za_izmamite_na_slavi", "text": "\n \r\n  \r\n\r\n Малко за измамите на Слави. Политическата му програма в разумната част е напълно копипейстната от програмата на ББЦ преди шест години, лично от мен написана. Конкретен пример - пряк избор от гражданите на градски прокурори и областни началници на МВР. Градовете ни са малки и населението добре познава качествата на местните “шерифи”. Така разсъждавам аз и харизвам идеята си на Слави. Кампаниите ще са регламентирани и без намеси на партиите с гарантирани медийни пакети за всички участници. Дотук добре, но в програмата си бъдещата народна жакерия “Няма такава държава” предлага и избор пряко от народа на “Главен прокурор на републиката”! Дават ли си сметка те, че това е жестока промяна в държавното устройство и разрушаване на независимостта на трите власти? Нашата конституция и без това е тясна дреха за един пряко избран извън трите власти - президента. Той, милият, хем е пряко избран от народа, хем няма никаква власт. Слави предлага да превърнем държавата в прокурорска република и наистина да я ликвидираме. За разлика от президента следващият Цацаров, ако бъде и пряко избран от народа, ще притежава легитимността, но и правомощията направо да арестува цялото Народно събрание барабар с министрите и да си въведе собствен режим на управление. Разбира се, никой от екипа сценаристи на Слави не разсъждава по тези въпроси. Важно е шоуто на дивия популизъм да върви с пълна сила. Дали Слави е съгласувал идеята си със своя любим гост на диванчето в БТВ Христо Иванов - Пинокио? Онзи поне щеше да го предупреди, че при пряк избор за главен прокурор ще се разиграе сценариото от избора за президент - само три партии ГЕРБ, ДПС и БСП ще имат шанса да качат на престола на обвинител номер 1 своя кандидат. И тогава мамата си трака. Глупостите, които Слави предлага, са опасни за демокрацията и държавата, но простите хора не разсъждават по тези въпроси. А Слави тъкмо на простаците разчита. Те първо гласуват, а после го мислят. Излиза, че Слави на думи бори статуквото и олигархията, а с идеите си яко ги подкрепя. Две от неговите знакови идеи “Мажоритарните избори в два тура и прекия избор на новия главен прокурор” завинаги ще бетонират трите големи партии във властта. Цинично е, че за Слави ще гласуват именно такива, които мразят днешните партии и искат да ги изгонят от парламента. Всъщност ще превърнат Парламента в “Къща от карти” и някой, който дори не подозираме, ще издуха картите, а с това свеща и ще хлопне вратата на горката България.  \r\n\r\n \r\n\r\n   \r\n \n\t\t\t\t\t\t", "date": "2019.08.10", "title": "Николай Бареков за измамите на Слави!"}
{"url": "http://www.bnews.bg/article/262745-balgariya_e_v_danoto_na_klasatsiyata_po_vazrast_na_avtoparka", "text": "\n България е в дъното на класацията по възраст на автопарка от страните в Европейския съюз. Това показват данни от анализ на Евростат за 2018 г. \r\n\r\n У нас до 5 години са около 5% от автомобилите (около 160 хил.), до 10 години – 10% (около 400 хиляди), между 10 и 20 години – 60% (близо 2,4 милиона броя) и над 20 години - около 25% (близо 1 млн. автомобила).  \r\nПрез миналата година у нас са регистрирани около 35 хиляди нови автомобила при първа регистрация за около 15 млн. броя в страните на ЕС, което за страната ни е дял едва от 0,2%.  Регистрираните нови коли у нас на възраст до 2 години за миналата година са били около 1,7% от общия брой на автомобилите. \r\n\r\n У нас има регистрирани между 3,5 млн. и 4 млн. броя автомобили, но тези цифри търпят корекции, тъй като всяка година в страната ни се внасят по около 100 хил. коли втора употреба, в същото време в КАТ се дерегистрират няколко десетки хиляди автомобила. \r\n\r\n Страната ни е на едно от последните места в ЕС и по регистрирани автомобили на 1000 жители – едва 393 коли, което е близо два пъти по-малко от лидера Люксембург – 670 коли на 1000 жители, сочи европейската статистика. \r\n\r\n Възрастта на колите в други страни от ЕС  \r\n\r\n Най-висок дял регистрирани нови автомобили на възраст до 2 години е отчетен в Люксембург – 25% . Следват Дания – 24%, Белгия – 22%, Швеция – 20%, Австрия – също 20%. \r\n\r\n На другия полюс – най-висок процент стари автомобили на възраст над 20 години е регистриран в Полша – 40%, Естония – 28%, България – 25%, Малта, Литва и Румъния – по 20%. \r\n\r\n Кои са най-моторизираните нации \r\n\r\n В категорията най-моторизирана нация, тоест брой леки коли на 1000 жители, лидер отново е Люксембург – 670 автомобила на 1000 жители, следват Италия с 625 автомобила на 1000 жители, Финландия – 617 автомобила, Малта – 61, и Кипър – 609. \r\n\r\n В другия край на скалата, с особено ниска степен на моторизация, е позиционирана Румъния – 261 автомобила на 1000 жители, Унгария – 355, Латвия – 360, Хърватия – 390, България – 393.  \r\n\r\n Къде са регистрирани най-много автомобили \r\n\r\n Топ 5 на страните с най-висок брой регистрирани автомобили в ЕС за миналата година се оглавява от Германия – 3,4 млн. нови регистрации, Великобритания – 2,3 млн., Франция – 2,1 млн., Италия – 1,9 млн., Испания – 1,3 млн.  \r\n\r\n Данните на регистрираните нови автомобили по вид гориво сочат рязък скок на колите на бензин – промяна от 50% на сто до 57% на сто в рамките на една година. Делът на колите на дизел е паднал драстично от 45% до 35%, отчита още данните на Евростат.  \r\n \n\t\t\t\t\t\t", "date": "2019.08.10", "title": "България e в дъното на класацията по възраст на автопарка"}
{"url": "http://www.bnews.bg/article/262750-modelat_emiliya_ivanova_razkri_potresavashti_istini_za_profesiyata_si", "text": "\n Емилия Иванова е родена в Украйна,  Полтава, за който твърди, че е най-зеления град. Баща й е българин, майка й- украинка, завършила руска филология. Срещнали се в Крим, където двамата  били на почивка. В детските си години живее с баба си и дядо си в Украйна. Радва се на люлка, куче, безгрижие и приятели. \r\n\r\n Когато е на седем семейството се установява в София. Емилия не знае български, децата в училище й се подиграват, не искат да говорят с нея, но бързо този проблем е решен. Във втори клас тя вече говори перфектно езика на баща си и е пълна отличничка, а след няколко години е единствената в класа, която има шестица точно по български. В гимназията, след като вече знае руски и английски избира да учи арабски. На 15 години става „Мис София“. Победата, най-вече изненадва нея. Тренира три години бокс. Приета е да следва маркетинг в Холандия, но става студентка в НБУ, специалност-политология. \r\n\r\n - Защо решихте да следвате точно политология? \r\n\r\n - Тогава бе анексиран Крим и започна конфликтът между Украйна и Русия. Реших, че тази тема е интересна, но завърших с голяма мъка. Очаквах едно, а се оказа друго: занимавахме се главно с Макиавели, Аристотел и древното минало. Беше ми скучно. Затова после записах психология. \r\n \n\t\t\t\t\t\t", "date": "2019.08.10", "title": "Моделът Емилия Иванова разкри потресаващи истини за професията си"}
{"url": "http://www.bnews.bg/article/262753-kak_iznesohme_vsichko_tsenno_ot_balgariya", "text": "\n \"Ние ще ви доставим!“ \r\n\r\n „Ако не затворите 4 блока от вашата атомна електроцентрала, няма да бъдете приети в ЕС!“ Затвориха ги. От износител на еленергия, ще станем вносители. Турция строи, Румъния строи. Ние ще ви доставим! \r\n\r\n „Ако не направите тотална приватизация, няма да станете демокрация.“Продадоха всичко първокласно на безциница, другото се закри или отиде на скрап. \r\n\r\n „Разтурете кооперациите. Отглеждайте рапица и лавандула. Ние ще ви доставим зеленчуци и банани.“ \r\n\r\n „Продайте и закрийте вашите банки. Ние ще ви доставим нови (наши).“ \r\n\r\n „Закрийте си армията. Нарежете си ракетите. Ние ще ви пазим.“ \r\n\r\n „Подарете си танковете. Не ви трябват.“ \r\n\r\n „Откажете се от вашия ВМФ. Ние ще ви пазим в Черно море.“ \r\n\r\n „Откажете се от 250-те бойни самолета, които имате. Ние ще ви продадем.“ \r\n\r\n „Откажете се от вашия търговски флот. Ние ще ви возим.“ \r\n\r\n „Закрийте си корабостроителницата. Ние ще ви доставим кораби.“ \r\n\r\n „Продайте си земята на чужденци. На тях им трябва.“ \r\n\r\n „Изколете дребния си рогат добитък. Ние ще ви доставим.“ \r\n\r\n „Изколете си свинете. Ние ще ви доставим наши.“ \r\n\r\n „Откажете се от историята си. Ние ще ви доставим нова.“ \r\n\r\n „Откажете се от децата си. Ние ще ги отгледаме (по Барневарн).“ \r\n\r\n „Стойте във валутния борд, понеже не умеете да си правите сметка. Ние ще ви отпускаме колкото трябва.“ \r\n\r\n „Поддържайте минималната заплата около 300 €, а пенсията около 100 €. Ще помогнете на ЕС да удържи инфлацията.“ \r\n\r\n „Изгонете си младите хора навън. Ние ще ви доставим други (Дъблинските правила).“ \r\n\r\n „Продайте си авиокомпанията. Ние ще ви превозваме.“ \r\n\r\n „Продайте ни БВТБ за двегодишната ѝ печалба. Ние ви даваме заеми от нея.“ \r\n\r\n „Поддържайте високо ДДС, вкл. на храни, лекарства и книги. Не гледайте нас.“ \r\n\r\n „Откажете се от лева. Ние ще ви доставим евро.“ \r\n\r\n „Осигурете свобода на движение на хора, стоки и капитали.“ Осигурихме. В една посока – всичко ценно изтича от България на вън! \r\n\r\n BULTIMES \r\n \n\t\t\t\t\t\t", "date": "2019.08.10", "title": "Как изнесохме всичко ценно от България?"}
{"url": "http://www.bnews.bg/article/262749-vavrinka_otnovo_zastava_na_patya_na_grisho", "text": "\n Най-добрият ни тенисист Григор Димитров ще се изправи срещу швейцареца Стан Вавринка и в първия кръг на турнира от серията \"Мастърс\" в Синсинати. Българинът, който е шампион в надпреварата от 2017 г., влезе в основната схема след отказването на Милош Раонич заради контузия. \r\n\r\n Димитров игра срещу Вавринка и в първи кръг в Монреал в началото на тази седмица, където загуби с 4:6, 4:6 и не само отпадна от надпреварата, но и изхвърча от топ 70 в ранглистата за първи път от 2012 г. \r\n\r\n Швейцарецът води на българина с 6:4 победи, като е в серия от четири поредни успеха. Последната победа на Григор над Вавринка е именно в Синсинати преди 3 години.  \r\n\r\n Турнирът започва в понеделник (12 август). \r\n \n\t\t\t\t\t\t", "date": "2019.08.10", "title": "Вавринка отново застава на пътя на Гришо"}
{"url": "http://www.bnews.bg/article/262755-samo_dobrite_nravi_li_narushi_dzhambazki_glavniya_prokuror_dali_shte_mu_povdigne_obvinenie", "text": "\n \r\n\"Акт № 5-ЕП от 5 май 2019 г. е съставен в изпълнение на Решение № 255-ЕП от 3 май 2019 г. на ЦИК, против Ангел Чавдаров Джамбазки, с ЕГН …, затова че в качеството му кандидат за член на Европейския парламент от Република България от партия „ВМРО- БНД“ е накърнил добрите нрави, сравнявайки реакцията на българската полиция в случая в гр. Куклен, с брюкселската полиция при овладяване на улични безредици, в случая за отблъскване на терористично нападение, с използване на огнестрелно оръжие. Прави се внушение за използване на огнестрелно оръжие извън установения в закона ред.\" \r\n\r\n Ето това написа ЦИК в свое решение РЕШЕНИЕ № 596-ЕП от 08.08.2019 година по повод наложеното наказание на вече избраният за евродепутат Ангел Джамбазки. Наказанието е наложено по сигнал на СЕМ. Оказва се, че за Джамбазки не е проблем да накърнява добрите нрави, но да заклеймява и заплашва със съд журналисти и граждани! Интересна в случая обаче, е друга хипотеза на този скандален случай и тя е: извършил ли е евродепутатът и кандидат за нов мандат Ангел Джамбазки престъпление? Нека припомним на ЦИК и СЕМ разпоредбата на чл. 162, ал. 1 от Наказателния кодекс за проповядване или подбуждане към дискриминация, насилие или омраза, основани на раса, народност или етническа принадлежност. Припомняме още, че тази разпоредба бе приложена още през 2011 г. от Варненския окръжен съд срещу обикновен гражданин, който наруши закона при това във Фейсбук. Припомняме, че Джамбазки освен, че в този период е действащ евродепутат е и в качеството си на длъжностно лице съгласно ИК. Освен това същият твърди, че е и дипломиран юрист, което  дава основание да се предполага, че Джамбазки прекрасно разбира характера на този вид престъпления. Всъщност дали пък ЦИК и СЕМ не правят услуга на Джамбазки като не са сезирали прокуратурата за евентуално извършено престъпление и в какво точно според ЦИК Джамбазки е накърнил добрите нрави? Дали пък накърняването на добрите нрави не е нова форма на прикриване на престъпление извършено от Джамбазки с наложената смешна глоба от ЦИК? А дали пък някой съвестен гражданин няма да се престраши и да сезира главния прокурор? При всички случаи лицето Джамбазки трябва доста да трепери, тъй като за това деяние може да бъде изхвърлен и от ЕП при положение, че получи присъда, следвайки съдебната практика на Варненския съд ? Ето и цялото решение на ЦИК:  \r\n\r\n   \r\n \n\t\t\t\t\t\t", "date": "2019.08.10", "title": "Само добрите нрави ли наруши Джамбазки? Главния прокурор дали ще му повдигне обвинение?"}
{"url": "http://www.bnews.bg/article/262747-37_godishen_motorist_zagina_na_patya_asenovgrad_plovdiv", "text": "\n 37-годишен моторист загина на пътя Асеновград – Пловдив, съобщи „Фокус”, като се позова на информация от полицият в Пловдив. \r\n\r\n Сигналът за инцидента е подаден в 23:30 ч. за паднал на пътя моторист край КЦМ. \r\n\r\n Констатирана е смъртта му на място. Мъжът не е имал необходимата категория за управление на  мотор. \r\n\r\n Изясняват се причините за инцидента. Образувано е досъдебно производство.  \r\n \n\t\t\t\t\t\t", "date": "2019.08.10", "title": "37-годишен моторист загина на пътя Асеновград – Пловдив"}
{"url": "http://www.bnews.bg/article/262751-lineyka_s_patsienti_i_dzhip_se_udariha_na_krastovishte_v_yambol", "text": "\n Линейка с пациент и джип се удариха на централно кръстовище в Ямбол, съобщи кореспондентът на bTV в региона. \r\n\r\n Пострадали са лекарка и шофьорът на на колата на Спешна помощ. Без опасност за живота са. \r\n\r\n По информация на очевидци шофьорът на джипа не се съобразил със сирената, а линейката минавала на червено. \r\n \n\t\t\t\t\t\t", "date": "2019.08.10", "title": "Линейка с пациенти и джип се удариха на кръстовище в Ямбол"}
{"url": "http://www.bnews.bg/article/262748-bulgargaz_iska_uvelichenie_na_tsenata_na_prirodniya_gaz_s_0_82", "text": "\n \"Булгаргаз\" внася искане в Комисията за енергийно и водно регулиране (КЕВР) за увеличение на цената на природния газ с 0,83% за четвъртото тримесечие на годината, съобщава БГНЕС. \r\n\r\n В съобщение до медиите \"Булгаргаз\" ЕАД уведомява своите клиенти, че прогнозната цена на природния газ за ІV-то трим. на 2019 г. е 45,27 лв./MWh (без цени за достъп, пренос, акциз и ДДС). В сравнение с утвърдената за ІІІ-то трим. на 2019 г. цена (без цени за достъп, пренос, акциз и ДДС), прогнозната цена за ІV-то трим. на 2019 г. е по-висока с 0,37 лв./MWh или с 0,82%, информират от дъщерното дружество на \"Български енергиен холдинг\". \r\n\r\n Прогнозното увеличение на продажната цена се дължи основно на по-високите тарифи за пренос на природен газ през територията на Румъния за 2019/2020 газова година. \r\n\r\n Прогнозната цена на природния газ отчита влиянието на ценообразуващите фактори към 9 август и е неокончателна. Окончателното предложение на “Булгаргаз“ ЕАД за утвърждаване цената на природния газ за ІV-то тримесечие на 2019 г. ще бъде внесено в КЕВР на 10 септември. \r\n \n\t\t\t\t\t\t", "date": "2019.08.10", "title": "\"Булгаргаз\" иска увеличение на цената на природния газ с 0,82%"}
{"url": "http://www.bnews.bg/article/262744-preduprezhdenie_za_opasni_zhegi_v_16_oblasti", "text": "\n Жълт код за опасно високи температури е обявен днес в 16 области от страната. \r\n\r\n Валиден е за: Видин, Монтана, Враца, Плевен, Ловеч, Габрово, Велико Търново, Русе, Кюстендил, Благоевград, Пазарджик, Пловдив, Стара Загора, Хасково, Ямбол, Сливен. \r\n\r\n Очаква се максималните температури да са между 32° и 37°, по Черноморието малко по-ниски. \r\n\r\n Над Черноморието ще е предимно слънчево. Около обяд над централните и северните райони ще се развие купеста облачност. Има малка вероятност на изолирани места да превали. Ще духа слаб до умерен североизточен вятър. Максимални температури по крайбрежието между 27° и 31°. Температурата на морската вода е 26-27°. \r\n\r\n Над планините ще е слънчево. Около и след обяд над Източна Стара планина ще се развие купеста облачност и на места там краткрайно ще превали. Максимална температура на височина 1200 метра ще е около 27°, на 2000 метра – около 20°. \r\n\r\n В неделя и през първите два дни от следващата седмица ще бъде слънчево, около и след обяд в низините и горещо. Ще духа слаб до умерен източен вятър. Дневните температури ще се повишат и максималните във вторник ще са предимно между 34° и 39°, по-ниски, около 30°, по Черноморието. \r\n \n\t\t\t\t\t\t", "date": "2019.08.10", "title": "Предупреждение за опасни жеги в 16 области"}
{"url": "http://www.bnews.bg/article/262742-eksploziya_do_politseyski_uchastak_v_kopenhagen", "text": "\n Експлозия избухна край полицейски участък в Копенхаген. Това е втори взрив за четири дни в датската столица, предадоха Ройтерс и ДПА.  \r\n\r\n Полицията съобщи с туит, че никой не е пострадал при експлозията в квартал „Ньоребро”. \r\n\r\n Спешните служби са пристигнали на мястото. \r\n\r\n Във вторник един човек беше леко ранен при експлозия до датската данъчна служба.  \r\n \n\t\t\t\t\t\t", "date": "2019.08.10", "title": "Експлозия до полицейски участък в Копенхаген"}
{"url": "http://www.bnews.bg/article/262743-karakachanov_gotvi_zloveshta_krazhba_na_top_imoti_ot_mo_pod_nosa_na_borisov", "text": "\n Министерството на отбраната готви за продажба апетитни имоти по Южното Черноморие. До края на годината ще бъдат продадени още редица атрактивни имоти в София. Всички те са включени в списък с общо 100 имота с отпаднало предназначение, \"предвидени за осъществяване на разпоредителни действия\".  \r\n\r\n Един от тези имоти се намира на морския бряг в Черноморец. Теренът на бивше военно поделение, разположено върху 173 дка, като близо половината от имота се намира върху полуостров Червенка, пише \"Дневник\". \r\n\r\n Друг такъв апетитен имот представлява 31.3 дка незастроен терен с недефиниран начин на трайно ползване, който се намира в местността Акротирия във все още слабо застроената южна част на Несебър. Имотът е заобиколен от пясъчни и скалисти плажове, а в обхвата му има пясъчни дюни. \r\n\r\n Вторият полуостров обхваща местността Кротирия западно от Стария град в Поморие и представлява урбанизирана територия с неустановен начин на трайно ползване. На север теренът граничи с няколко ваканционни комплекса и хотели. \r\n\r\n Предвиден за продажба е и имот на МО в бургаския кв. \"Сарафово\". Става въпрос за бивши армейски складове с пет постройки, разположени в терен от 5.4 дка на около 300 м от плажа. Сега теренът е предвиден за ниско застрояване до 10 м. \r\n\r\n МО готви за продажба и три имота в непосредствена близост до плаж \"Нестинарка\" в Царево. Първият е разположен върху 110 дка и граничи с широка пясъчна ивица, вторият е отбелязан като \"казармен район\" с една постройка и терен от над 112 дка. Третият имот е доста по-малък - 4,2 дка, но граничи с другите два.  \r\n\r\n В списъка на министерството с имоти с отпаднало предназначение е и терен от близо 2 дка в местността Герени край Созопол, който се намира на около 200 м от морето, къмпинг \"Роял бийч\" и ваканционните комплекси \"Блу ориндж\" и \"Хасиенда бийч\". \r\n\r\n Атрактивни имоти, готвени за продажба от МО, има и в София. Един от тях - незастроен имот с площ 2,1 дка, се намира на бул. \"Цар Борис III\" 341 в столицата.  \r\n\r\n Предвидени за продажба са още терен от 19 дка със стари военни складове в \"Драгалевци\" и незастроен имот на терен над 39 дка на околовръстното шосе в София.  \r\n \n\t\t\t\t\t\t", "date": "2019.08.10", "title": "Каракачанов готви зловеща кражба на топ имоти от МО под носа на Борисов!"}
{"url": "http://www.bnews.bg/article/262754-skandal_sasht_sa_prodali_na_ekspertite_ot_gerb_vtechnen_ruski_gaz", "text": "\n \r\n \r\nСАЩ продаде на тарикатката Теменужка ДЕМОКРАТИЧЕН газ от Ямал- Русия! \r\nКолко струва РУСКИЯТ газ, продаден на България от САЩ като американски? \r\nТова никой не казва! Теменужка Петкова също крие, че американците са врътнали българите по полската схема. „Welcome-бонус“. \r\nПървата партида е с цена под руската и от там нататък ДВА пъти по – скъпа. \r\nПолша изяде дървото и сключи договор за ТРИ години. \r\nСега САЩ им пробутват РУСКИ газ от ЯМАЛ на двойна цена. \r\nМежду другото ГАЗА купен от България и доставен от „Aмерика“ е РУСКИ! \r\nСамо се чудим защо ПРОКУРАТУРАТА не се заема с тези идиоти и защо Бойко Борисов изведнъж след сделката за втечненият американски газ, спря да ни обяснява колко е важно това? \r\nTheSofiaTimes \r\n  \r\n \n\t\t\t\t\t\t", "date": "2019.08.10", "title": "Скандал! САЩ са продали на \"експертите от ГЕРБ\" втечнен руски газ!"}
