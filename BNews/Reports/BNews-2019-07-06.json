{"url": "http://www.bnews.bg/article/262034-vizhte_kak_sa_izglezhdali_holivudskite_zvezdi_na_mladini", "text": "\n Уникални фотоси на едни от най-известните холивудски звезди се появиха в мрежата. Джордж Клуни и Кели Престън  Брад Пит и Кристина Епългейт  Брад Пит и Синита \r\n \n\t\t\t\t\t\t", "date": "2019.07.06", "title": "Вижте как са изглеждали холивудските звезди на младини"}
{"url": "http://www.bnews.bg/article/262031-izvadiha_tyaloto_i_na_27_ta_zhertva_ot_korabcheto_potanalo_v_dunav", "text": "\n Тялото на една южнокорейка, извадено от река Дунав, е идентифицирано като 27-ата жертва от потъналото туристическо корабче на 29 май в Будапеща, съобщи днес унгарската полиция, цитирана от АП. \r\n\r\n Тялото е било намерено край село Макад, област Пещ, на 58 км надолу по течението от мястото на фаталния сблъсък между корабчето \"Хаблеан\" (Русалка) с по-голям плавателен съд. \r\n\r\n До момента е потвърдена е смъртта на 25 туристи от Южна Корея, както и на двама унгарци от екипажа. Един южнокореец остава в неизвестност, а седмина оцеляха след корабокрушението. \r\n\r\n Украинският капитан на речния круизен кораб \"Викинг Сигин\" е единственият заподозрян за среднощния сблъсък при моста Магрит в унгарската столица. На 11 юни потъналото корабче бе извадено от дъното с плаващ кран. \r\n \n\t\t\t\t\t\t", "date": "2019.07.06", "title": "Извадиха тялото и на 27-та жертва от корабчето, потънало в Дунав"}
{"url": "http://www.bnews.bg/article/262032-balgarite_sme_budalite_na_balkanite", "text": "\n Тия дни Бойко изненадващо спомена Че Гевара и дори го сравни с Гоце - и това вече сполетя Войводата. \r\n\r\n По-лековерната част от публиката може би е решила, че споменаването на Че е някакъв знак на милозливост, десетсекундна фриволна амнистия за комунизма. \r\n\r\n В същото време стана ясно, че ще разрушават родната къща на Илия Минев в Септември. \r\n\r\n Управляват ни яростни, поне на думи, антикомунисти, които обаче нямат никаква милост към паметта за този истински Страдалец, лежал 33 години в комунистическите зандани и лагери, повече дори от Нелсън Мандела. \r\n\r\n Никой не се сеща да се бръкне и да извади жалките 5 хиляди лева, за да спаси къщата на Минев, която уж трябваше да стане музей на Съпротивата. \r\n\r\n Това не е изненадващо, Минев винаги е бил неудобен за новата реколта притворни антикомунисти - беше гледан накриво и докато беше жив. \r\n\r\n Веднага след Преврата на 10 ноември 1989 година от тъмните си кьошета изпълзяха новите комисари, които ненавиждаха хора като него. \r\n\r\n Захапаха го тия бълхи, а сега се готвят да смажат и паметта за него. \r\n\r\n Направо е невъзможно да допуснат къщата му да се превърне в музей, това ще е непоносимо за тях. \r\n\r\n Те мислят единствено за собствените си музеи. \r\n\r\n Неколцина случайници вият като чакали около учебника за 10 класа – обаче сега и думица не обелват за Минев. \r\n\r\n Просто е: той е тяхното наказание, защото показва какви циреи са те върху общата ни памет. \r\n\r\n Къде зяпате бе, жалки актьорчета на късните си страсти, защо мълчите за Минев? \r\n\r\n На нас ни дай да унижаваме истинските си герои и страдалци – и да правим паметници на преструванковците. \r\n\r\n Позволихме на „македонците“ направо да разчекнат Гоце, понеже сме си безволеви слабаци - а беше ясно, че това ще се случи, още когато подписахме ураджийския договор с тях. \r\n\r\n Върнете се две години назад и ще видите, че тогава никой не се обади за позора, който ще ни докарат с този фалш. \r\n\r\n Тогава всички биеха тъпана. Сега чак се събудиха. \r\n\r\n Вторият акъл на нашите политикани е още по-отвратителен. \r\n\r\n Днес циврят около „откритието“ на македонския президент, че Гоце бил българин – радост превелика за будалите. \r\n\r\n Георги Първанов нарече „признанието“ на македонеца безпрецедентно, трябвало да го адмирираме и надграждаме – интересно, как ще става това надграждане. \r\n\r\n Говорят ги тия неща и дори не се сещат да си избършат от лицето храчката на същия този президент: че Гоце е македонски революционер! \r\n\r\n Нашите са готови да изтърпят всички унижения – и то без никаква нужда. \r\n\r\n Сега ония ще завъртят новия си шлагер: вземете си го Гоце българина, обаче да си знаете, че той си е македонски революционер и се е борил за самостоятелна Македония. Това ли е надграждането? \r\n\r\n Ще ни подхвърлят от време на време по някоя трохичка от Истината, а нашите ще реват от умиление. Направо издевателстват над нас, защото знаят с кого си имат работа. Затова ще си останем завинаги самотните будали на Балканите. \r\n \n\t\t\t\t\t\t", "date": "2019.07.06", "title": "Българите сме будалите на Балканите"}
{"url": "http://www.bnews.bg/article/262033-medii_v_germaniya_gramnaha_detsa_s_balgarsko_grazhdanstvo_sa_se_gavrili_seksualno_s_mlada_zhena", "text": "\n Германската полиция разследва група тийнейджъри и две деца с българско гражданство за предполагаемо участие в сериозно сексуално посегателство срещу млада жена в Германия, предаде ДПА. \r\n\r\n Жената е откарана в болница и й се оказва лечение заради получените наранявания, съобщи днес полицията в германския град Мюлхайм. Снощи жители на стария град на Мюлхайм чули нападението, защото кучето на жената лаело. \r\n\r\n Жертвата била открита в зелено пространство зад градината си с две лица от мъжки пол, които избягали от мястото. Полицията заяви, че разследва група от три 14-годишни и две 12-годишни деца с българско гражданство. Те са смятани за основните заподозрени. \r\n\r\n Полицията не даде повече подробности за обстоятелствата около престъплението. \r\n\r\n Припомняме, че в края на 2018 година четирима български тийнейджъри бяха осъдени на затвор за участие в груповото изнасилване на 13-годишно момиче в югозападния германски град Фелберт. Осем момчета на възраст между 14 и 17 години бяха обвинени, че са нападнали девойката, докато се прибирала вкъщи от плувен басейн, завлекли я в близка гора и я насилвали, докато не се намесила минаваща през гората жена. Други двама младежи избягаха със семействата си в България, където бяха задържани и съдени отделно. \r\n \n\t\t\t\t\t\t", "date": "2019.07.06", "title": "Медии в Германия гръмнаха: Деца с българско гражданство са се гаврили сексуално с млада жена\r\n\r\n"}
{"url": "http://www.bnews.bg/article/262028-ioan_karamfilov_predstavi_debyutniya_si_album_nightwalking", "text": "\n Приятели, музиканти и журналисти аплодираха Иоан Карамфилов и песните от дебютния му албум \"Nightwalking\" на концерт-промоция. \r\n\r\n Младият актьор и музикант вложи цялата си душа в изпълнението на десетте песни и успя да развълнува многобройната публика, която бе впечатлена от тембристия му, изравнен в целия диапазон глас. \r\n\r\n Много приятели, сред които и такива от детството – Йоан-Дако, Йордан Папазов, много светски личности, миски, музиканти и журналисти се насладиха на емоционалната вечер. Десетте парчета събрани в диска са по музика и текст на Иоан. Сред тях се открояват \"Runaway\",   \"The Horsemen\", \"Nightwalking\", \"The Oceans and the Sky\".  Аранжиментите са дело на Симеон Сомлев, в чието студио в Бояна е записан целият албум. Продуцент на \"Nightwalking\" е бизнесдамата Гергана Ташкова. Специални благодарности Карамфилов отправи и към известния продуцент Димитър Ташков, който му е помогнал изключително много за вокалната и ментална подготовка. \r\n\r\n Песните в „Nightwalking\" са различни като звучене, което прави албума многоцветен - от чил аут, през рок балади до хард хевиметъл парчета. \r\n\r\n „Не всяка песен е писана да бъде хит, мразя това социално напрежение - да направя песен в която да \"избухваме\", категоричен е музикантът. \r\n\r\n Музиката няма да откаже Иоан от актьорството.  Той е убеден, че тя го е направила по-добър артист - търпелив, искрен и ритмичен. \r\n\r\n \r\n\r\n  „Предстои ми по-приятната част от работата – срещи с публика на живо, пред която да представя музиката си Надявам се да имам участия, а защо не и турнета, казва Карамфилов. \r\n\r\n „Искам да завърна рока с много съдържание и главно внимание върху Музиката! С главно М! Имам самочувствието на самостоятелен изпълнител, който скоро няма да се изчерпа от креативност. Мечтая да съм винаги на сцена, не за слава, просто там ми е мястото. Усещам се жив и намирам това което търся  - там, на сцената. Искам да оставя наследство, с което да помогна на хлапета като мен да се развиват, а не да се предават и да обвиняват някого за това, че се чувстват неоценени, сподели преди време младият музикант. \r\n\r\n Иоан Карамфилов е навлязъл в шоубизнеса от 7 годишен, като се е снимал в много български и холивудски продукции. Жанра на дебютният му албум \"Nightwalking\" е Християнски Рок. \r\n \n\t\t\t\t\t\t", "date": "2019.07.06", "title": "Иоан Карамфилов представи дебютния си албум \"Nightwalking\""}
{"url": "http://www.bnews.bg/article/262021-zatvoriha_akropola_v_atina_vizhte_zashto", "text": "\n Утре в южната ни съседка предстоят избори, а през изминалите два дни жегите затвориха Акропола. \r\n\r\n Заради температури от близо 40 градуса, между 13 и 17 ч. най-популярната атракция на гръцката столица остана затворена. Мярката наложи службата, която се грижи за паметниците на културата в Атина. Посетителите, които са купили билети за определените часове, са приканени да се свържат по електронната поща с управата на Акропола. \r\n\r\n Той е най-посещаваната туристическа забележителност в страната. Миналата година оттам са преминали над 3 милиона души. \r\n \n\t\t\t\t\t\t", "date": "2019.07.06", "title": "Затвориха Акропола в Атина! Вижте защо! "}
{"url": "http://www.bnews.bg/article/262027-tsvetanov_karakachanov_i_simeonov_v_zagovor_za_otstranyavaneto_na_borisov", "text": "\n Цветанов, Каракачанов и Симеонов се готвели да отстранят Борисов! Това научи Би Нюз от свои източници. Първият опит бил още по време на 43-тото Народно събрание, когато Борисов подаде оставка. Тогава тримата юнаци решили да изберат ново правителство с премиер Томислав Дончев. Дончев, обаче категорично отказал да участва в този сценарий и заговорниците преминали към план Б. Тримата предложили правителството да се оглави от Румен Христов, но и този план се провалил поради разцепването на реформаторите. Целта на заговорниците била да се покаже на обществото, че страната може да се управлява и без Борисов, а те да се превърнат в сиви кардинали. Опитите им продължават и в сегашното- 44-то Народно събрание. Този път планът бил да се придобие структуроопределящо енергийно дружество и в ход била пусната Гинка. Борисов, обаче бързо се усетил и спрял сделката и нанесъл ответен удар като отстранил Цветанов от ГЕРБ. Въпреки всичко обаче тримата заговорници не се отказали от плана си за отстраняването на Борисов и Цветанов изкарал нов играч като купувач на ЧЕЗ. Парите били осигурени според нашите източници от корупционни механизми. В ход били задействани и всички приближени на Цветанов, който държал свои хора в КЗК и КЕВР в двете структури свои хора имали и Каракачанов, и Симеонов. Междувременно Цветанов помогнал на Каракачанов да вкара двама евродепутата и да неутрализират Волен Сидеров, който вече се бил досетил за коварния план на тримата заговорници. Подготовката течала с пълна пара и вече се подготвяло придобиването и на няколко медии като БТВ и Фокус. Припомняме, че и Борисов и Сидеров многократно споменаваха в медийните си изяви за подобен сценарий. Придобиването на ЧЕЗ от приближена на Цветанов фирма със сигурност ще му даде огромно предимство, тъй като държавата лесно ще бъде вкарана в политическа криза. Този сценарий вече беше разигран през 2013 година, при това успешно, постигайки първата оставка на Борисов. Жаждата за власт на Цветанов, Каракачанов и Симеонов била сериозна, а и имало много откраднати пари за изпиране. Дали ще успее този план предстои да видим, но индикациите са добре очертани!    \r\n \n\t\t\t\t\t\t", "date": "2019.07.06", "title": "Цветанов, Каракачанов и Симеонов в заговор за отстраняването на Борисов!"}
{"url": "http://www.bnews.bg/article/262020-intenziven_e_trafikat_na_izhodite_na_kapitan_andreevo_i_makaza", "text": "\n   \r\n\r\n Интензивен е трафикът на изход на ГКПП ''Капитан Андреево'' и ГКПП ''Маказа''. Това съобщиха от ГД ''Гранична полиция''. Информацията за трафика на граничните пунктове е към 6.00 часа.  \r\n\r\n На българо-турската граница на ГКПП ''Капитан Андреево'' трафикът е интензивен на изход за товарни автомобили. На българо-гръцката граница на ГКПП ''Маказа'' трафикът е интензивен на изход за леки автомобили. \r\n\r\n На българо-сръбската, българо-румънската и на границата със Северна Македония трафикът е нормален на всички гранични контролно-пропускателни пунктове. \r\n \n\t\t\t\t\t\t", "date": "2019.07.06", "title": "Интензивен е трафикът на изходите на ''Капитан Андреево'' и ''Маказа''"}
{"url": "http://www.bnews.bg/article/262030-ne_e_za_vyarvane_kostenurka_preprechi_patya_na_samolet_patnitsite_v_shok", "text": "\n Голяма костенурка, озовала на пистата на летището в австралийския град Голд Коуст, щата Куинсланд, е станала причина за забавянето на самолетен полет до Аделейд, съобщават ТАСС и \"Индипендънт\". \r\n\r\n Според Си Би Ес пилотът на самолета на авиокомпания \"Джетстар\" Джеймс Фулър вече е бил получил разрешение за излитане, когато е забелязал на пистата \"странен предмет\". \r\n\r\n Фулър е подал сигнал към контролната кула, откъдето са изпратили служители за бърза инспекция. \r\n\r\n Направената проверка е установила, че \"странният предмет\" всъщност е едра костенурка. \r\n\r\n Екипажът на самолета е решил да забави излитането, докато животното не бъде преместено на безопасно място. \r\n \n\t\t\t\t\t\t", "date": "2019.07.06", "title": "НЕ Е ЗА ВЯРВАНЕ! Костенурка препречи пътя на самолет! Пътниците в шок!"}
{"url": "http://www.bnews.bg/article/262017-tragediya_zhena_izdahna_v_stolichniya_tramvay_12", "text": "\n Жена е починала днес следобед, докато е пътувал в трамвай по линия 12. За това съобщи \"Канал 3\". \r\n\r\n Инцидентът е станал на спирка кв. \"Триъгълника\". На място веднага са изпратени екипи на Спешна помощ и полицията. \r\n\r\n За съжаление жената е издъхнала преди да дойде помощ. \r\n\r\n Трамвая с номер 661 се е отделил и не е имало забавяне в разписанието на останалите мотриси в района, съобщиха от Центъра за Градска мобилност. \r\n\r\n В мотрисите по линия 12 от типа ''краставица'' в жегите температурата скача до +40 градуса, тъй като те се нагряват много, а вътре климатик или охлаждане няма. \r\n \n\t\t\t\t\t\t", "date": "2019.07.06", "title": "ТРАГЕДИЯ! Жена издъхна в столичния трамвай 12"}
{"url": "http://www.bnews.bg/article/262023-tsvetanov_e_medien_bos_kupuva_agentsiya_fokus_koyato_obsluzhva_institutsiite", "text": "\n Низвергнатият от ГЕРБ Цветан Цветанов се засили и той да става „медиен бос“. От негово име консултанти преговарят за придобиване на агенция „Фокус“ и националната радиомрежа „Фокус“, съобщава https://anteni.eu/ \r\n\r\n Бившият втори в ГЕРБ се е насочил към бизнес в медиите. Твърди се, че наследниците на внезапно починалия собственик на агенция „Фокус“ и националната радиомрежа „Фокус“ Красимир  Узунов  са постигнали договорка с консултантска фирма за продажба на медийната група. Консултантите работели по задача, поставена им от Цветан Цветанов, информира още https://anteni.eu/ \r\n\r\n Агенция „Фокус“, освен че излъчва новини, обслужва информационно по договори държавни институции и общини. Националната радиомрежа „Фокус“ има 12 базови радиостанции и покритие в почти цялата страна. \r\n\r\n Както е видно на територията – кочина, на която оцеляваме, де що има съмнително забогатял властник или бизнесмен, все се пъха „медиен бос“ да се произведе. \r\n\r\n Та и Цветанов да не остане назад. \r\n\r\n А и как иначе? Нали е изпран отвсякъде като „ангел небесен“ и никой не пита за кинтите му – официални и неофициални, що да не се събуди и като медиен чорбаджия?! \r\n\r\n Източник: Afera.bg \r\n \n\t\t\t\t\t\t", "date": "2019.07.06", "title": "Цветанов е медиен бос! Купува агенция “Фокус”, която обслужва институциите"}
{"url": "http://www.bnews.bg/article/262026-karakachanov_se_vzhivya_v_rolyata_na_oligarh_veche_se_predvizhva_s", "text": "\n Министърът на отбраната и лидер на ВМРО Красимир Каракачанов започна да се вживява в ролята на олигарх. Същия вече се предвижва с вертолет Ми-8, независимо от разстоянието. Последния фрапиращ пример е посещението на полигона в село Црънча, въпреки, че разстоянието от София е по-малко от 100 километра агент Иван се появил с военния вертолет и кацнал по средата на полигона. Хора от военното министерство коментират с отвращение действията на самозабравилият се министър и цитират стихотворението на Христо Ботев \"Патриот\". Военните припомнят, че един летателен час на вертолет Ми-8 струва осем хиляди лева, докато пътуването с кола от страна на Каракачанов е щяло да струва около 100 лева. Според тях това не е просто разхищение на пари, а груба демонстрация на един самозабравил се управник, който се готви да издуха още едни 2 200 000 000 лева за осем самолета! \r\n \n\t\t\t\t\t\t", "date": "2019.07.06", "title": "Каракачанов се вживя в ролята на олигарх! Вече се предвижва с..."}
{"url": "http://www.bnews.bg/article/262029-deputatat_kasabov_otnovo_stana_za_posmeshishte", "text": "\n Депутатът на Валери Симеонов Валентин Касабов отново стана за посмешище. Преди една година Би Нюз разобличи Касабов в лъжа, тъй като същия се представяше за правнук на ковчежник на Васил Левски. Лъжата бе лесно разобличена, тъй като се оказа, че така нареченият от Касабов ковчежник на Левски се оказа, че бил бебе по времето когато Апостолът на свободата е осъществявал революционната си дейност. В този материал припомняме лъжите на Касабов    Година по-късно, биографичната справка на депутата Касабов в Уикипедия е променена и в нея няма и следа, че Касабов е правнук на ковчежник на Левски   Касабов не за първи път става за посмешище. Припомняме, че преди време жената на депутата бе обявила за продан мощният му джип Хамър през сайта си, като возило, в което се е возил Майкъл Джексън. На публикуваните снимки обаче бе цъфнал именно депутата Касабов. Както се казва обаче, на лъжата краката са къси! \r\n \n\t\t\t\t\t\t", "date": "2019.07.06", "title": "Депутатът Касабов отново стана за посмешище!"}
{"url": "http://www.bnews.bg/article/262022-koga_se_vrashta_na_ringa_kobrata", "text": "\n Промоутъра на Кубрат Пулев Боб Аръм обяви, че до дни ще бъде върнат лиценза на Кобрата. Българинът е покрил всички изисквания на Атлетическата комисия, която суспендира лиценза му за шест месеца, считано от 23 март. Наказанието му беше наложено след оплакване от американската журналистка Джени Суши, която беше целуната по устата от Кубрат след мача с Богдан Дину.Той трябваше да мине специален курс срещу сексуален тормоз, както и да участва в симпозиум срещу насилието на работното място. Пулев вече е получил всички необходими сертификати и на следващото заседание на комисията на 22 юли би трябвало лицензът му да бъде възстановен. \r\n \n\t\t\t\t\t\t", "date": "2019.07.06", "title": "Кога се връща на ринга Кобрата?"}
{"url": "http://www.bnews.bg/article/262018-kakvo_vreme_ni_ochakva_dnes", "text": "\n Днес ще бъде слънчево. Временни увеличения на облачността ще има над Източна България и на отделни места там ще превали. Ще духа слаб до умерен северозападен вятър. По-топло с максимални температури между 29° и 34°. \r\n\r\n Това съобщиха от НИМХ. \r\n\r\n Над планините ще е предимно слънчево. Около и след обяд над масивите от Източна България ще се развие купеста облачност и на отделни места там краткотрайно ще превали. Вятърът ще е до умерен от север-северозапад. Максималната температура на височина 1200 метра ще е около 24°, на 2000 метра - около 16°. \r\n\r\n Над Черноморието ще е предимно слънчево, с временни увеличения на облачността. На отделни места след обяд е възможно краткотрайно да превали. Преди обяд вятърът ще е слаб от северозапад, а около и след пладне ще духа бриз. Максимална температура на въздуха 28-31°, температурата на морската вода е 25-27°. Вълнението на морето ще е 2 бала. \r\n \n\t\t\t\t\t\t", "date": "2019.07.06", "title": "Какво време ни очаква днес? "}
{"url": "http://www.bnews.bg/article/262025-kak_da_se_zashtitim_ot_lihvarite", "text": "\n \r\n  \r\n\r\n \r\n\r\n Законът е създал ясни правила колко голяма може да бъде лихвата ви, но тези фирми използват различни уловки, с които „надписват сметката“. Един от начините да се защитите е да напишете жалба до Комисията за защита на потребителите (КЗП) чрез сайта на регулатора. Жалбата си може да изпратите и по пошата. КЗП има свои поделения в редица градове – може да се обърнете директно или да им пишете.КЗП може да забрани дадена практика като заблуждаваща или да заведе колективен иск пред съда за обявяване на измамливите клаузи за нищожни. Но няма да ви върне надвзетите пари, а и трудно пристъпва към завеждане на дело.Сигурният път да се отървете от тези клопки в договора е да потърсите защита от съда, който да обяви целия договор или отделни клаузи за невалидни. Ако фирмата за бързи кредити е допуснала много тежки нарушения в договора и съдът приеме, че той е нищожен изцяло, вие ще дължите само получената от вас сума на заема, без да трябва да връщате каквото и да било друго.Дори съдът да установи само по-леки нарушения и да не приеме, че целият договор е незаконен, той пак ще ви разтовари от финансовото бреме – ще приеме дадена неустойка или пък сума за допълнителни услуги и др. според конкретното нарушение за недължими.Преди фирмите за бързи кредити съдеха клиентите си като използваха несъвършенствата в закона и си създаваха частни арбитражни съдилища, които да съдят вместо държавните. Законът вече е променен и днес те нямат право да съдят клиентите си в учредените от тях съдилища. Но те все още вадят от чекмеджетата стари изпълнителни листове и образуват изпълнителни дела. В тези случаи може да се обърнете към Върховен касационен съд (ВКС) и да искате да бъде отменено арбитражното решение, ако никога не са ви уведомили, че ви съди арбитражен съд. ВКС ще отмени арбитражното решение, ако заведете дело навреме. Законът гласи, че може да обжалвате пред ВКС в 3-месечен срок откакто сте узнали, че сте осъдени. \r\n \n\t\t\t\t\t\t", "date": "2019.07.06", "title": "Как да се защитим от лихварите?"}
{"url": "http://www.bnews.bg/article/262024-lazhat_li_upravlyavashtite_za_izlishaka_ot_3_miliarda", "text": "\n Управляващите се похвалиха с рекорден излишък от 3,2 милиарда лева за половин година. Истина ли е това или е поредната димка в очите на суверена. Експерти разясниха, че за съжаление това е поредната игра с числа, която се разиграва. Те разясниха как се формира излишък в бюджета. Първият начин е когато приходите значително надхвърлят предварително планираните в бюджета. Това е добрия начин, тъй като при това положение означава, че икономиката върви много добре, а събираемостта да данъците е много висока. Дали е така в България? За съжаление експертите категорично опровергават това и разясняват, че управляващите ни използват втория начин, който напрактика им осигурява пари за безотчетно и неконтролируемо харчене. Как се прави? Вторият начин е когато предварително заложените разходи не се изпълняват и по този начин се формира излишък в повечето случаи на книга, тъй като разходите не се извършват поради лоша събираемост и не добре работеща икономика или просто управляващите не разпределят парите за обществото. В България това се прави и, за да могат управляващите да харчат тези пари както те решат, тъй като са си създали законодателен пропуск в Закона за публични финанси. В повечето случаи парите се използват за потушаване на протести или се харчат скоростно в края на годината за проекти, от които се крадат. Липсата на контрол ощетява най-вече пенсионерите, тъй като по закон 25% от излишъка трябва да се внася в Сребърния фонд за подпомагане на пенсионната система! За да се случи това обаче, трябва да се извърши актуализация на държавния бюджет, на министерски съвет не го прави и по този начин заобикаля закона. Ето това е родната картинка с българския излишък на бюджета! И не се чудете защо сме най-бедни в ЕС!  \r\n \n\t\t\t\t\t\t", "date": "2019.07.06", "title": "Лъжат ли управляващите за излишъка от 3 милиарда?"}
{"url": "http://www.bnews.bg/article/262019-valeri_simeonov_i_slavi_trifonov_v_nova_sadebna_bitka", "text": "\n Валери Симеонов и Слави Трифонов влизат в нова съдебна битка. Поводът е обжалваното от Симеонов решение на СГС за загубеното от Слави дело. Цялата сага се разви след като в Шоуто на Слави изнесоха информация, че военни и полицаи, които пазят границата се командироват в мотел Козият рог на Валери Симеонов. Патриотара заяви, че всичко казано от Слави е лъжа и че ще му вземе скалпа в съда. В исковата си молба Симеонов използва интересен прийом като заяви, мотелът не е негов, свидетели и документи обаче разобличиха лъжата на Симеонов, изисканите фактури доказаха по безспорен начин келепира, който депутата Симеонов си е осигурил за сметка на държавата. Слави спечели делото, а Валери Симеонов обжалва пред Софийски апелативен съд! Предстои втори рунд. \r\n \n\t\t\t\t\t\t", "date": "2019.07.06", "title": "Валери Симеонов и Слави Трифонов в нова съдебна битка!"}
