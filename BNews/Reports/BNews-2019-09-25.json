{"url": "http://www.bnews.bg/article/263573-tsvetanov_v_epitsentara_na_shumen_skandal_kmetat_na_ruse_i_tsiganski_baron_v_politiko_kriminalen_trilar", "text": "\n Имената на Цветан Цветанов и кмета на Русе Пламен Стоилов изскачат от разследване на „Галерия“. Историята е достойна за криминално-политически трилър, в който централната роля е отредена на един цигански барон. Става дума за Кирил Ангелов, известен сред ромите в града като Кики Общинаря. Събитията следват едно след друго, а като тънка червена нишка през тях минава образът на бившия отговорник за ромската интеграция у нас Цветан Цветанов. \r\n \r\nДнес г-н Цветанов вече е в ролята на генератор на идеи в сектора за сигурност сред родните евроатлантици и влезе през централния портал в райската градина на умните и красивите с проамериканското си НПО. Роля, която е много по-различна от тази да интегрира роми. Впрочем в нашата история Цветанов изскача само от една фотография, но тя е многозначителна. Репортерите на „Галерия“ стигнаха до Кики Общинаря по два сигнала от Русе. Според нашите информатори Кирил Ангелов и баща му Венци открай време са най-крупните доставчици на гласове за различни партии преди избори. През последните години правилно се ориентират към управляващите от ГЕРБ и стават видни фигури от бизнес елита на Русе. \r\n\r\n Сред ромската общност са безспорни тартори, всявайки страх сред бедстващите представители на малцинството. Бащата Венцеслав Ангелов Мишов е едноличен собственик на фирмата „ВЕГАК“ ЕООД, чийто предмет на дейност е повече от разнороден - от строителство и хотелиерство, през ресторантьорски и транспортни услуги, до обзавеждане на недвижими имоти. Сиреч, ромски бос с висок естетически вкус. \r\n\r\n Синът Кирил основно движи делата на баща си. Фирмата получава достатъчно поръчки от местната власт, за да си осигури семейството добри доходи. Участва в строителство на детски и спортни площадки, в поръчки за разрушаване на опасни обществени сгради и незаконни строежи, извършва ремонтни дейности на подлези и кръгови движения, ремонтира и жилищата на по-важни особи в града, какъвто е случаят с апартамента на заместник-директора на ОДМВР-Русе Илиян Енчев. \r\n\r\n „ВЕГАК“ ЕООД е навсякъде - от строителството, през мобилизирането на електората по време на избори, през полицията, та чак до високопоставените политици. Съвсем не е случайно, че Кики Общинаря обича на публични места да парадира с дебелите си връзки - и с Илиян Енчев и с кмета Пламен Стоилов. За това пред „Галерия“ свидетелстват местни роми, с които екипът ни се срещна. Усещането за страх обаче е голямо, защото над въпросната фамилия са само управляващите. Чадърът е разпънат широко. \r\n\r\n Това усещане за безнаказаност и същевременно на икономически просперитет в Русе съвсем не кореспондира с изявите на ромската фамилия в чужбина. Втората съпруга на Венцеслав Ангелов Евтима и съпругата на Кики Общинаря Мариана в началото на септември бяха депортирани от Чехия заради джебчийство. Двете чевръсти циганки са увековечени във видеоклип в Ютюб как тарашат чанти в холандски магазин. Скандалното видео може да се види на адрес Harderwijk:Zakkenrolsters.actief. Информацията за Евтима е шокираща, защото съпругата на мастития русенски бизнесмен и изпълнител на обществени поръчки е лежала многократно по арестите на Англия, Италия, Испания, Германия и Швейцария, а подвизите й са надхвърлили дори границите на Стария континент и са стигнали до далечна Япония. \r\n \r\nака фамилията на Кики Общинаря управлява и активно интегрира към европейските ценности ромската общност в Русе. Когато някой не слуша, Общинаря има лостове за действие. И най-важното - нищо не може да го спре, защото зад него е цялата управленска машина в града, включително и полицията. Заради непокорство Кики вече вгорчи живота на едно семейство и го преобърна на 180 градуса. Случилото се е потресаващо и показва как в България полицията и съдът са готови да застанат на страната на силния. Преди да се ожени за джебчийката Марияна, Кики е женен за Ангелина. Семейството се разпада, а любовната драма прераства във вражда, последвана от жестоко отмъщение. Жертва на всичко става Юлиян Димитров - зет на Ангелина, предприемач с малък строителен бизнес. В нагона си да отмъсти на бившата си жена ромският барон спретва на Юлиян акция „наркотици“. На 2 февруари 2015 година нищо неподозиращият Юлиян става рано сутринта и се гласи да отпътува за делова среща в Шумен. \r\n \r\nПреди да тръгне, се отбива в едно кафене за ободрителна напитка и след като си изпива кафето, се отправя към автомобила си. Пътя му препречват трима цивилни полицаи, които го питат носи ли нещо незаконно. След отговора на Юлиян, че подобно нещо няма, той ги поканил да проверят. Докато отваря багажника на едното ченге, другите двама измъкнали от купето на автомобила пакет с 200 грама марихуана. И до днес Димитров е категоричен, че пакетът му е подхвърлен, защото никога през живота си нито е търгувал с наркотици, нито е употребявал такива и това може да бъде доказано с най-елементарен тест. При разследването на оперативните работници наблюдаваме пропуски, които при една нережисирана акция не би трябвало да се случат. Странно защо след „находката“ полицаите се задоволяват само с разпит на задържания, който е категоричен, че пакетът не е негов. Ченгетата не продължават и не тръгват да правят обиск в дома на Юлиян Димитров, който е готов и днес да мине през детектор на лъжата. Тези 10-ина минута променят живота на един човек, който няма връзки, няма вуйчо владика, нито татко ромски барон, няма и политически протекции. Отговорът на въпросите откъде тръгва всичко, как и защо някой решава да направи от един невинен човек престъпник, дава свидетелят К.Д. Той пуска сигнал до специализираната прокуратура в Русе, в който подробно описва кой и защо подхвърля наркотиците в колата на Юлиян. Става ясно, че в дъното на всичко е бившият баджанак Кики Общинаря, а наркотиците са подхвърлени от Николай Димитров-Коко в съучастие с „ключаря“ Бисер. По-нататък са посочени сумите, които двамата са получили от поръчителя. \r\n \r\nСлед време същият този поръчител успява с трикове да вкара за 25 дена в затвора Юлиян Димитров, който получава условна присъда за притежание на незаконни вещества от година и половина с 5-годишен изпитателен срок. Независимо от протестите. Драмата завършва по особено трагичен начин. От стреса Румен Димитров - баща на Юлиян, получава инфаркт и си отива от този свят на 53-годишна възраст, а съпругата му Парашкева получава тумор на мозъка и следва тежка черепно-мозъчна операция. Сега Юлиян се грижи за всичко и за всички. Гледа трите си дечица, ходи на гроба на баща си и внимава на никого да не каже лоша дума, за да не го вкарат без вина виновен от нищо в затвора. Вече има горчивия опит как у нас могат да ти подхвърлят наркотици и да се окажеш престъпник. В същото време Кики Общинаря, баща му и джебчийките живеят охолно като истински ромски аристократи. Единият от тримата полицаи в акцията, Даниел Тодоров, в момента е следствен за престъпление по служба и е напуснал службата. Специализираната прокуратура в Русе отказва да разпита К.Д. и да го направи защитен свидетел, независимо че той разказва прелюбопитни неща от житието на Кики Общинаря. Всичко това се случва днес, в сърцето на Русе - българската Виена.   \r\n \r\n \r\n  \r\n \n\t\t\t\t\t\t", "date": "2019.09.25", "title": "Цветанов в епицентъра на шумен скандал! Кметът на Русе и цигански барон в политико-криминален трилър"}
{"url": "http://www.bnews.bg/article/263575-partiyata_na_valeri_simeonov_ne_uspya_da_sabere_palna_lista_za_savetnitsi_v_burgas", "text": "\n Огромен срам търпи партията на Валери Симеонов в Бургас. Оказа се, че НФСБ не е в състояние да представи пълна листа от кандидати за общински съветници, тъй като никой не искал да си има работа с партията на Валери Симеонов, след като бе напусната от журналиста Димитър Байрактаров разказаха бургазлии. Бургазлии продължават и до днес да уважават и обичат разследващия журналист Димитър Байрактаров, който през годините се бе превърнал в символ на защита на справедливостта, напусна партията на Симеонов и разобличи ръководството ѝ в редица измами и лъжи. Най-фрапиращите бяха незаконното строителство на Симеоновата фирма СКТА ТВ - ООД, пренасочването на партийната субсидия към фирми на Симеонов, както и лъжата за увеличаването на пенсиите на 300 лева. Байрактаров се оказа напълно прав, че партията се ползва за лично облагодетелстване от Валери Симеонов и няколко отрепки около него. Днес резултата е виден- липса на всякакво доверие от бургазлии, каквото всъщност заслужават всички политически лъжци. Припомняме, че ситуацията с партията на Симеонов е абсолютно аналогична и в Стара Загора.   \r\n \n\t\t\t\t\t\t", "date": "2019.09.25", "title": "Партията на Валери Симеонов не успя да събере пълна листа за съветници в Бургас!"}
{"url": "http://www.bnews.bg/article/263572-kalpakchiev_pomilval_vtori_ubiets_osven_polfriyman_sashtiya_den", "text": "\n Главният прокурор Сотир Цацаров внесе искане ВКС да възобнови делото по условното предсрочно освобождаване на австралиеца Джок Полфрийман и по този начин да спре изпълнението на предсрочната му свобода, пише \"Телеграф\". Искането на обвинител №1 дойде, след като родителите на убития от Полфрийман Андрей Монов - Христо и Аксения, вчера внесоха искане казусът да бъде преразгледан, тъй като съдебният състав е незаконен. Незаконно В искането си родителите твърдят, че съдебният акт незаконно е кръстен „определение“, а не „решение“. Освен това почернените родители са приложили копие от платежно нареждане от 12.6.2012 г. за заплатена държавна такса от Българския хелзинкски комитет (БХК) за регистрация на сдружение с нестопанска цел в полза на Джок Полфрийман. В същото време в мотивите си съставът на Калпакчиев се позовава на положителна характеристика за затворника, написана от председателя на БХК Красимир Кънев. \r\n \r\nВ документа, адресиран до Цацаров, Монови пишат, че са публично известни контактите на Калин Калпакчиев и на съдията докладчик Весислава Иванова с БХК. Калпакчиев е награждаван с приза на организацията „Човек на годината“, а Иванова е автор на техен доклад за правата на човека. Въпреки това обаче съдиите не са си направили отвод, което прави съставът предубеден и незаконен. На почит Междувременно се оказа, че убийците са на почит у състава на Калпакчиев. \r\n\r\n Източници на „Телеграф“ от Съдебната палата потвърдиха, че шефът на грантаджийската организация Съюз на съдиите в България е пуснал предсрочно друг убиец освен Джок Полфрийман. Заседанието се е провело същия ден, когато е било насрочено и това на австралиеца. Така Калпакчиев пуснал Борислав Динков, който излежавал 17-годишна присъда за убийство, извършено през 2008 г. в столицата. Схемата е същата - СГС отказал на пандизчията предсрочна свобода, но той обжалвал пред САС и Калпакчиев решил, че се е поправил и го помилвал. \r\n\r\n След това дошъл ред на Полфрийман, когото скандалният съдия пусна отново със съмнителни и манипулирани мотиви, пренебрегвайки напълно отрицателното становище на затворническата администрация, която е категорична, че чужденецът не се е поправил. Диплома В становището си, качено дори на сайта на САС, Калпакчиев мотивира скандалното си решение с твърдението, че Полфрийман „е успял да завърши висше образование“. Източници на „Телеграф“ от Темида твърдят, че в досието на Полфрийман няма официален документ - диплома с подпис и печат от който и да е университет в Австралия, че осъденият е завършил висше образование. \r\n\r\n Имало само някакви хвърчащи електронни справки за няколко взети изпита и нищо друго. Съдът обаче се хваща за това, без изобщо да има официален документ. Освен това Калпакчиев хвали убиеца в мотивите си, като се хваща като удавник за сламка за твърдението, че владеел писмено и говоримо български език и незнайно защо решава, че това е белег за неговото поправяне. Пред градските магистрати, които отрязват австралиеца за предсрочна свобода обаче, Полфрийман иска преводач и това е отразено в протокола от заседанието. А в този от заседанието на САС дори има пространно излияние на Джок, който се опитва да говори на български, при това доста зле. За писмения български на убиеца не е ясно откъде Калпакчиев има наблюдение. Бил помагал на други затворници, като им превеждал. \r\n\r\n На заседанието защитата на Полфрийман размахала служебна бележка от фирма, регистрирана миналата година с капитал от 2 лева, която била готова да наеме убиеца като преводач, в случай че бъде пуснат. Кухо Калпакчиев се хваща и за друго - убиецът бил регистрирал „сдружение, развило и развиващо активна дейност в обществена полза“. Става въпрос за Българското затворническо сдружение. То обаче е абсолютно кухо. Не е ясно каква точно дейност е развивало, след като няма протоколи за учредяване, нито общи събрания. Няма и как да има, след като членовете и управителят са в различни места за лишаване от свобода. \r\n\r\n Друга груба манипулация, която прави Калпакчиев в полза на Полфрийман, е положения от него труд. Според затворническото досие на убиеца за всички излежани 11 години австралиецът е работил точно 1228 дни, с което е стопил от наказанието едва 1 година, 8 месеца и 14 дни, а това е изключително малко. Като капак затворническата администрация е отразявала многократно, че Полфрийман не се е явявал месеци наред на работа. Провинения Калпакчиев и Иванова твърдят още, че убиецът се водел ненаказван, тъй като от последните му провинения била минала една година. Последната издънка на касапина действително е отпреди година. Провиненията всъщност са три, извършени в кратък интервал от май до юни месец 2018 г., което автоматично ги прави с двугодишна давност. \r\n\r\n Тоест към момента на заседанието на САС наказанието е все още в сила. Става въпрос за три наказания, които австралиецът жали пред АССГ - София град. През май и юни миналата година при проверка надзирателите откриват на компютъра на Полфрийман в артклуба, където той е отговорник, флашка, СИМ карта и файлове с порно. За да предотврати проверката, Джок глътнал пластиката на СИМ картата. Надзирателите открили и стикери на т.нар. сдружение, които били с нецензурно съдържание. За тези провинения Полфрийман е бил лишен от хранителни пратки, бил наказан да чисти извънредно, както и бил лишен от правото да посещава колективни мероприятия във и извън затвора. Бащата Монов: Това е провокация Това е провокация към българската държава. \r\n\r\n Така Христо Монов - бащата на убития Андрей, определи акта на Калпакчиев и Иванова. Както цяла България, така и ние със съпругата ми бяхме шокирани от тази новина в четвъртък, точно преди празника на Българската национална независимост. Калпакчиев и Иванова се подиграха с тази независимост, като показаха, че те, които са призвани да гарантират справедливостта в нашето общество, са много зависими от БХК, тъй като те приемат неговите характеристики, а не характеристиките на затворническата администрация. Затова решихме да обжалваме този акт на съда, който те са нарекли определение, а не решение, тъй като последното може да бъде обжалвано, а определението - не. \r\n\r\n Ето защо ние внесохме искане за възобновяване на делото. С тези си действия, тези хора фактически помилваха този престъпник. Когато той си отиде в Австралия, как българската държава ще гарантира, че той ще спазва условията на условното предсрочно освобождаване. Монов съобщи още, че на 26 септември се организира митинг в протест на съдийското решение. Той посочи, че ще тръгне от площад „България“. Този площад, между другото, се вижда от гроба на сина ми, каза Монов. \r\n \r\n \r\n  \r\n \n\t\t\t\t\t\t", "date": "2019.09.25", "title": "Калпакчиев помилвал втори убиец освен Полфрийман същия ден"}
{"url": "http://www.bnews.bg/article/263569-smenyat_trudovite_knizhki_na_vsichki_raboteshti", "text": "\n Трудовите книжки на всички работещи в България да бъдат сменени, предвижда проект на Наредба за трудовата книжка и трудовия стаж на Министерския съвет, внесен за 30-дневно обществено обсъждане от социалния министър Бисер Петков. \r\n\r\n След приемането му ще бъде отменена сегашната наредба. Новата ще влезе в сила на 1 юни 2020 г. От 2020 г. по новия образец ще се издават книжките на постъпващите за първи път на работа, както и на загубилите документа. Крайният срок за подмяната на останалите е юни 2025 г.  \r\n\r\n Причината за инициативата е наложителна промяна в съдържанието на документа съгласно изискванията на промененото ни трудово законодателство. Сегашният образец е от 1996 г. В новия ще бъде вписвана допълнителна информация, за която в сегашните книжки от 1996 г. не са предвидени полета. Други реквизити ще бъдат прецезирани. \r\n\r\n В мотивите си министърът изброява някои от проблемите, свързани със сегашните книжки. \r\n\r\n \"Констатирани са и проблеми, свързани с вписвания в трудовата книжка, като например: на данни за трудовия стаж при прекратяване на трудовото правоотношение; на данни при издаване на трудова книжка, когато са изчерпани страниците за вписвания в трудова книжка, издадена от предишен работодател; на данни при настъпване на промяна в обстоятелствата, свързани с трудовото правоотношение на работника или служителя и други. \r\n\r\n Съществен проблем е и липсата на регламентация относно вписването на датата на предаването на трудовата книжка от и на работника или служителя, когато трудовата книжка не е издадена от работодателя, страна по трудовия договор. \r\n\r\n Освен това се констатира, че в действащата наредба липсва регламентация за вписване в трудовата книжка на прекратяването на трудовия договор чрез разпореждане от инспекция по труда, в случаите, когато работодателят преустанови дейността си. Липсва уредба и на процедурата за вписване в трудовата книжка на трудов стаж, установен по съдебен ред\". \r\n\r\n Настоящите сини книжки ще бъдат заменени документи в цвят бордо на кориците, във формат 12х17 см, ще съдържат 32 бели страници. На лицевата и на задната страна на корицата ще пише \"Република България\" и \"Трудова книжка\". \r\n\r\n Въвежда се вписване на код по НКПД, категория труд и др., както и изискване за поставяне на щемпел в трудовата книжка при прекратяване на трудовото правоотношение, чрез който да се осигурява информация за датите на постъпване на работа, на прекратяване на трудовото правоотношение, основанието за прекратяване на трудовото правоотношение и продължителността на трудовия стаж. \r\n\r\n Към момента поставянето на този щемпел е установена практика, която обаче не се прилага във всички предприятия, посочва министър Петков в мотивите си. Поставянето на този щемпел вече ще е задължително. \r\n\r\n Отпада изискването работодателят да води прономерован, прошнурован и заверен с неговия подпис и печат дневник за издадените от него трудови книжки, като се предлага този дневник да се замени с регистър на трудовите книжки, в който се съдържа точна информация за предаването на трудовата книжка от и на работника или служителя, независимо от кого е издадена тя. \r\n\r\n Регламентира се процедура за вписване в трудовата книжка на прекратяването на трудовия договор чрез разпореждане от инспекцията по труда в случаите, когато работодателят преустанови дейността. Регламентира се и процедура за вписване в трудовата книжка на трудов стаж, установен по съдебен ред. \r\n\r\n Премахва се изричната регламентация за признаване на трудов стаж при надомно трудово правоотношение с оглед на обстоятелството, че от 2011 г. в Кодекса на труда изрично е регламентиран трудовият договор за извършване на надомна работа и изискванията към работното време. \r\n\r\n При изчерпване на наличните полета за вписване на данни в новата трудова книжка работодателят ще е длъжен да издаде продължение на трудовата книжка. \r\n\r\n Новите книжки, издавани на хората, които постъпват за първи път на работа, ще са за сметка на работодателя, а при изгубване - в зависимост от това чия е вината - съответно на работещия или на работодателя. Ако страниците в книжката са изчерпани и се налага издаването на продължение - за него отново грижата ще е работодателят. Кой ще плаща новите книжки в останалите случаи, попитахме МТСП и очакваме отговора им. \r\n \n\t\t\t\t\t\t", "date": "2019.09.25", "title": "Сменят трудовите книжки на всички работещи"}
{"url": "http://www.bnews.bg/article/263576-preobarnat_tsimentovoz_zatvori_patya_mezhdu_ruse_i_razgrad_za_6_chasa", "text": "\n Румънски циментовоз се обърна и затвори пътя Русе-Разград, препречвайки движението и в двете посоки. \r\n\r\n Операцията по изправянето на превозното средство отне повече от 6 часа. \r\n\r\n Катастрофата става снощи, малко преди входа на Русе. Камионът е пътувал от Девня към „Дунав мост”, натоварен с 30 тона цимент. \r\n\r\n Най-вероятно от преумора шофьорът загубил управление, ударил стълб от уличното осветление и се преобърнал. \r\n\r\n За операцията по изправянето му бе извикана фирмата на известния като „ловеца на мигранти” Динко Вълев от Ямбол. \r\n \n\t\t\t\t\t\t", "date": "2019.09.25", "title": "Преобърнат циментовоз затвори пътя между Русе и Разград за 6 часа"}
{"url": "http://www.bnews.bg/article/263563-shokirashti_razkritiya_za_fabrikata_za_bg_bebeta_v_solun", "text": "\n Полицията в Солун е заловила 12 души за търговия с бебета. Сред арестуваните са местен адвокат и лекар. Разследването е установило участието на десетки българки в схемата. Цената на нелегалното осиновяване е достигнала до 25 000 евро, съобщава БНТ. \r\n\r\n „Няколко месеца продължи разследването. Арестувани са ръководителите на нелегалната група за осиновяване на бебета. Полицията не е очаквала, че престъпната мрежа е токова мащабна. Медиите я нарекоха „фабрика за раждане по поръчка на български бебета“. Издирват се десетки чужденци. Очакват се още арести“, каза кореспондента на БНР в Гърция Катя Пеева по телефона за сутрешния блок на националната телевизия. \r\n\r\n „Българките са отивали в Солун в напреднала бременност, раждали в частни клиники, където по-лесно могат да се фалшифицират документи. Цената на едно бебе е 25 000 евро, но е имало разлика в заплащането според пола на детето. Според разследващите три грузинки са водили от България жените, готови да си продадат децата“, добави тя. „Българки са продавали и яйцеклетки, които се използвали от клиника за асистирана репродукция. Арестувани са лекари. Гърците са шокирани от поредния случай, при който българи превръщат децата си в стока за продан. \r\n\r\n Според полицията са разкрити десетки незаконни осиновявания“, уточни Пеева. „Няма случай гъркиня да си продаде детето и на това се гледа като на много тежко престъпление, но не само според законодателството, а според моралните и религиозните принципи на гърците. Разследването продължава. Ще има още арести“, добави тя.  \r\n \r\n  \r\n \n\t\t\t\t\t\t", "date": "2019.09.25", "title": "Шокиращи разкрития за „фабриката за BG бебета“ в Солун\r\n\r\n"}
{"url": "http://www.bnews.bg/article/263564-za_10_leva_i_kutiya_tsigari_prebiha_zverski_mlad_mazh", "text": "\n Неприятен инцидент се разиграл вчера в град Кубрат. Около 15.30 часа на 23 септември двама души нападат с юмруци и ритници 27-годишен мъж от село Сеслав и му отнемат сумата от 10 лв., два секретни ключа и кутия цигари. \r\n\r\n Побоят става в двора на болницата. \r\n\r\n Полицията разследва случая. \r\n \n\t\t\t\t\t\t", "date": "2019.09.25", "title": "За 10 лева и кутия цигари пребиха зверски млад мъж\r\n"}
{"url": "http://www.bnews.bg/article/263574-advokat_vladislav_yanev_s_tezhak_analiz_za_koruptsiyata_v_sadebnata_sistema_video", "text": "\n В предаването \"Бареков и Байрактаров без цензура\" адвокат Владислав Янев направи тежък анализ на случващото се в българския съд. Повод бе скандалния случай с пуснатия на свобода убиец Джок Полфрийман. Оказа се, че убиецът от затвора си е създал гражданско сдружение, което направило положително становище пред съдебния състав, който го освободи. Странното е как един затворник е успял да регистрира гражданско сдружение и как въобще е представил съдебно удостоверение за чисто съдебно минали. Според адвокат Янев само активно гражданско общество може да се справи с корупцията в съда и със соросоидите, които се опитват да преспят народа. В предаването чрез директна телефонна връзка се включиха зрители от цял свят. Цялото интервю с адвокат Владислав Янев гледайте във видеото: \r\n\r\n \r\n\r\n   \r\n \n\t\t\t\t\t\t", "date": "2019.09.25", "title": "Адвокат Владислав Янев с тежък анализ за корупцията в съдебната система!- видео"}
{"url": "http://www.bnews.bg/article/263570-nikolay_barekov_razkri_shemata_na_sorosoidite_za_osvobozhdavaneto_dzhok_polfriyman_video", "text": "\n Николай Бареков разкри мръсната схема за освобождаването на убиецът Джок Полфрийман. Цялата схема бе разказана в интервю пред журналиста Димитър Байрактаров. Бареков изнесе поразяващи подробности, за които никой не смее да говори. Оказава се, че всичко е било предварително подготвено чрез тайна среща на убиецът с бившия министър на правосъдието Христо Иванов, който изработил и прокарал законодателна поправка, чрез която в последствие станало и освобождаването на Джок Полфрийман! Вижте цялото интервю във видеото: \r\n\r\n \r\n\r\n   \r\n \n\t\t\t\t\t\t", "date": "2019.09.25", "title": "Николай Бареков разкри схемата на соросоидите за освобождаването Джок Полфрийман!- видео "}
{"url": "http://www.bnews.bg/article/263580-semeystvo_radevi_se_snimaha_s_tramp_i_melaniya_na_priema_na_onn", "text": "\n Българският президент Румен Радев и съпругата му Десислава Радева присъстваха на прием на Доналд и Мелания Тръмп в САЩ. Държавният глава публикувана във Facebook профила си снимка от събитието. \r\n\r\n Той участва в тържественото откриване на 74- тата сесия на Общото събрание на ООН. \r\n\r\n В сряда Радев ще направи изказване в рамките на панела на високо равнище, организиран от ЮНЕСКО и посветен на темата за бъдещето на образованието, предаде Дарик нюз.  \r\n\r\n Българският президент ще участва в Глобалния бизнес форум на Майкъл Блумбърг. В четвъртък държавният глава Румен Радев ще направи изказване пред Общото събрание на ООН (около 18.15 часа българско време). \r\n \r\nВ рамките на деня президентът ще проведе работна среща с представители на американски компании, организирана от Бизнес съвета за международно разбирателство. Предвидена е и среща с американски еврейски организации. \r\n\r\n В делегацията, ръководена от българския държавен глава, е и заместник министър-председателят по правосъдната реформа и министър на външните работи Екатерина Захариева. \r\n \n\t\t\t\t\t\t", "date": "2019.09.25", "title": "Семейство Радеви се снимаха с Тръмп и Мелания на приема на ОНН"}
{"url": "http://www.bnews.bg/article/263565-izbiratelnata_komisiya_poseche_ivancheva_otkaza_da_ya_registrira_za_mestniya_vot_vizhte_podrobnosti", "text": "\n Столичната общинска избирателна комисия отказа да регистрира Десислава Иванчева за изборите за местна власт на 27 октомври. Кандидатурата на бившата кметица на столичния район \"Младост\" за кандидатира за кмет на София бе издигната от \"Християндемократическа партия на България\" на Ирина Абаджиева-Репуц.  \r\n\r\n Причината за отказа от регистрация е, че предложението е внесено в последния възможен ден по регламент - 24 септември, но след 17 ч., т.е., крайният срок е изтекъл. Това става ясно от мотивите на комисията. Предложението за издигане на Десислава Иванчева е представено извън законоустановения срок. \r\n\r\n Комисията счита, че не следва да толерира неспазването на преклузивните срокове по Изборния кодекс, както и че всички участници в изборния процес следва да бъдат равнопоставени и третирани еднакво - се казва в мотивите за отказа. Но неспазването на правилата не спира до тук.  \r\n\r\n При приемане на документите с предложение приложение №63 от изборните книжа е представен електронен носител, който не съответства на приетия от ОИК-СО образец на електронен носител в структуриран вид на EXCEL. Решението подлежи на обжалване в тридневен срок. Десислава Иванчева и нейната заместничка в община \"Младост\" Биляна Петрова са под домашен арест, след като на първа инстанция бяха осъдени за поискан подкуп от състав на Специализирания наказателен съд. \r\n\r\n \r\n\r\n   \r\n \n\t\t\t\t\t\t", "date": "2019.09.25", "title": "ИЗБИРАТЕЛНАТА КОМИСИЯ ПОСЕЧЕ ИВАНЧЕВА! Отказа да я регистрира за местния вот (ВИЖТЕ ПОДРОБНОСТИ) "}
{"url": "http://www.bnews.bg/article/263579-bayern_plashi_germanskiya_natsionalen_otbor_s_boykot", "text": "\n Президентът на \"Байерн\" Мюнхен Ули Хьонес заяви, че не е изключено негови играчи да бойкотират националния отбор. Причината за неговото изказване е вратарското недоразумение в Бундестима. \r\n\r\n След последните мачове на националния тим, Марк-Андре Тер Стеген заяви, че е недоволен от статута си на резерва за сметка на Мануел Нойер. От \"Байерн\" не приемат претенциите на стража на \"Барселона\" и желанието му да се превърне в титуляр за сметка на техния играч. \r\n\r\n Хьонес коментира, че това не е правилно отношение на футболист, а при вратарите трябва да има йерархия, която да се спазва. Той се включи в дискусия, която завърши със силни думи. \r\n\r\n \"Ако това се случи, няма да пускаме играчи в националния отбор. Няма да приема каквато и да е промяна в този аспект\", заяви Хьонес. \r\n\r\n Всъщност самият президент на баварците, както и представители на клуба, нямат право да спират играчите да се присъединят към националния тим. При подобно решение, отборът ще получи сериозна санкция от УЕФА. Участието в националния отбор е личен избор на футболистите. Нойер, Никлас Зюле, Йошуа Кимих, Леон Горецка и Серж Гнабри бяха в бундестима за предишния мач. \r\n\r\n Хьонес заяви, че няма намерение да говори със селекционера Йоаким Льов.  \r\n\r\n \"Той вече е чул какво съм казал. Сигурно му пищят ушите\", завърши президентът на \"Байерн\". \r\n\r\n Следващата среща на Германия от квалификациите за европейското първенство през 2020 г. е срещу Естония на 13 октомври. \r\n \n\t\t\t\t\t\t", "date": "2019.09.25", "title": "\"Байерн\" плаши германския национален отбор с бойкот"}
{"url": "http://www.bnews.bg/article/263581-resheno_folksvagen_otiva_v_turtsiya", "text": "\n Решението за изграждането на нов завод на \"Фолксваген\" в Турция вече е взето, съобщава агенция „Ройтерс\", позовавайки се на германския вестник „Франкфуртер Алгемайне Цайтунг\". Според тази новина, Надзорният съвет на концерна вече е одобрил инвестицията, като решението може да влезе в сила всеки момент, а договорите могат да бъдат подписани още идната седмица. \r\n\r\n Вестникът се позовава на вътрешни източници в концерна и пише, че остава да се уточнят някои последни подробности от договора, включително някои данъчни въпроси. За тези подробности наскоро разговаряха шефът на концерна Херберт Дийс и турският президент Реджеп Тайип Ердоган. Източникът на вестника казал дословно: „Намираме се на последната права, сега само остава да доизгладим договора.\" \r\n\r\n Очаква се Надзорният съвет на \"Фолксваген\" да обсъди темата и на заседанието си в петък (27 септември), но след като контрольорите на концерна вече са потвърдили решението, идната седмица вероятно ще бъдат изпълнени последните необходими условия и договорът ще бъде сключен, пише \"Франкфуртер Алгемайне Цайтунг\". \r\n\r\n Според вестника, и турската страна е сигурна, че договорът ще бъде подписан съвсем скоро. „От икономическа гледна точка тази инвестиция е 100% сигурна\", казва Алпер Канджа, шеф на турската Асоциация на автодоставчиците „Тайсад\". Той уточнява, че от другите кандидати за инвестицията накрая е останала само България, но в крайна сметка Турция е успяла. Канджа очаква инвестиция от порядъка на 1,2 до 1,5 милиарда евро. \r\n\r\n Строителната площадка край Маниса, на 40 километра от Измир, ще бъде разположена на площ от два квадратни километра. Според Канджа, сега се решавал последният открит въпрос: изкупуването на парцелите от техните собственици, включително няколко общини и един индустриален парк. Лобистът признава, че можело да се наложат и принудителни отнемания на парцели. \r\n\r\n През 2018 г. \"Фолксваген\" беше най-продаваният автомобил в Турция, където бяха закупени 67 000 фолксвагена и 21 000 шкоди. Досега Турция внасяше тези автомобили. Алпер Канджа твърди, че когато „Фолксваген\" започне да произвежда в самата Турция, това ще бъде и ясен политически сигнал: „Това решение ще нормализира икономическите отношения между двете страни и ще им донесе двустранни изгоди.\" \r\n \n\t\t\t\t\t\t", "date": "2019.09.25", "title": "Решено! Фолксваген отива в Турция!"}
{"url": "http://www.bnews.bg/article/263567-otkriha_martav_psihichno_bolen_v_opozhareniya_mu_dom_v_popovitsa", "text": "\n 61-годишният Минчо Стоев, който бе в неизвестност от 17, 30 ч. вчера, е открит преди малко мъртъв в опожарения си дом в с. Поповица, научи \"24 часа\". \r\n\r\n Огнеборци са намерили тялото му под паднали отломки в пристройка. Там във вторник следобед той влязъл, за да търси стълба. Майка му го пратила да я вземе, за да се качи на нея и да полива с маркуч пламъците, които избухнали в задния дом на имота, разказа кметът Весела Мирчева. Възрастната жена така и не видяла сина си да излиза навън и от снощи до днес до обяд го издирвали из цялото село. Предполагали, че може да се е измъкнал от пристройката и да се е скрил някъде. Минчо е с психично заболяване. Едва днес пожарникарите успели да изровят тялото му.   \r\n\r\n \"Преди 6 месеца го закачи влак и по чудо оцеля. Имаше травма на главата и се лекуваше няколко дни в болница. Сега обаче не успя да се спаси от пожара\", разказаха в Поповица. \r\n \n\t\t\t\t\t\t", "date": "2019.09.25", "title": "Откриха мъртъв психично болен в опожарения му дом в Поповица\r\n"}
{"url": "http://www.bnews.bg/article/263571-roditeli_na_zhertvi_na_ubiystva_prevarnaha_ni_v_oligofreni_video", "text": "\n В предаването \"Бареков и Байрактаров без цензура\" гостува семейство Ваня и Георги Министерски. Те са родители на зверски убитата Дарина и баба и дядо на убитата от баща си невръстна Никол. Ваня и Георги разказаха потресаваща история за битката за справедливост, която водят почти една година. Оказа се, че и до днес убиецът на Дарина  и Никол не е осъден, нещо повече никой не знае къде се намира, тъй като съдебната система сякаш е разперила чадър над този жесток изверг, който дори бил изпратен от съда да лекува нервите си. Семейство Министерски показаха документ, чрез който министерството на правосъдието буквално се е подиграло с мъката на почернените семейства. Какви са справедливите искания на почернените родители вижте във видеото: \r\n\r\n \r\n\r\n   \r\n \n\t\t\t\t\t\t", "date": "2019.09.25", "title": "Родители на жертви на убийства -\"Превърнаха ни в олигофрени\"- видео"}
{"url": "http://www.bnews.bg/article/263568-hristo_monov_ako_mozheh_da_se_varna_predi_12_g_nyamashe_da_izgladya_rizata_na_sina_mi_i_da_go_pusna_da_izleze_navan", "text": "\n \r\n\r\n \r\n\r\n - Нарушение на чл. 32 от Наказателнопроцесуалния кодекс. Вместо с решение съдът се е произнесъл с определение. На това основание аз и съпругата ми искаме възобновяване на делото за предсрочното условно освобождаване на убиеца на сина ни. Нищо повече. \r\n\r\n Жалбата я подаде съпругата ми, която е юрист. Както казахте, в деловодството на Върховната касационна прокуратура. Тя е адресирана до главния прокурор. Приета е, разбира се. Това е жалба и не могат да я върнат. \r\n\r\n Но пък някои казват, че определението не можело да бъде жалено. Така играят на термини. Дребни душици с нищожен интелект. (Два часа по-късно главният прокурор Сотир Цацаров внесе искане във Върховния касационен съд за възобновяване на делото за предсрочно условно освобождаване.  “ 24 часа” обаче не потърси Христо Монов за първи коментар, защото по време на интервюто той се почувства много зле и помоли за прекъсване. Причината - от четвъртък, когато стана известно решението, е постоянно с високо кръвно, почти не е спал и е на силни медикаменти - б.р.) \r\n\r\n - От миналия четвъртък, когато стана ясно определението за предсрочното условно освобождаване на Полфрийман, постановено от съдиите Калин Калпакчиев, Весислава Иванова и Виолета Магдалинчева, получихте безпрецедентна подкрепа от хората. \r\n\r\n - От цяла България ми се обаждат хора и това е най-важното. Соросоидите най-накрая успяха да обединят България срещу себе си, което е страхотно. Предполагам, че сега духът на сина ми тържествува там някъде във вечните ловни полета. \r\n\r\n \r\n\r\n - Най-малко от съдебната система трябва да се свързват с мен. Тя е отделна и независима, но много хора, които са в нея или в политиката и във всички останали власти, се обадиха и ми казаха: “Ние сме със семейството ви”. \r\n\r\n Дори хора, с които, докато бях народен представител, съм влизал в някакви битки, дори и такива се обадиха, за което им благодаря. \r\n\r\n \r\n\r\n - Ще промени. Според мен ще направи така, че такива хора като Калин Калпакчиев и Весислава Иванова няма да бъдат повече в съдебната система, а всеки, който се изкушава като тях да престъпва границите на морала и закона, ще има едно наум дали трябва да го прави. Независимо от това по какъв начин и с какви числа е бил мотивиран. \r\n\r\n Единственото, което мога да направя, е да призова всички българи да заплюят тези съдии, нищо повече. \r\n\r\n \r\n\r\n - В последната си дума по време на съдебния процес аз предупредих съдиите, че пред тях има социопат. А социопатите не подлежат на поправяне. Но може би това е повод в нашите закони да се запише, че хора с подобна характеристика трябва да бъдат третирани по друг, специален начин. Че трябва да бъдат завинаги лишени от възможността да реализират своите престъпни нагласи и мотиви в обществото, тоест те да бъдат в затвора до живот. Защото такава е същността им. \r\n\r\n Този (Джок Полфрийман - б.р.) 3 години преди убийството на сина ми е направил същото в собствената си държава, но тогава двете момчета са останали живи. \r\n\r\n \r\n\r\n - Пак е било в навечерието на Нова година (Андрей Монов е убит на 28 декември 2007 г. - б.р.), но тъй като е бил непълнолетен, деянието му е заличено. Предполагам, че заради начина, по който работи семейството му. С достатъчно солидни финансови аргументи жертвите са били принудени да замълчат. \r\n\r\n \r\n\r\n - Така се говори. Зад него стоял най-богатият австралиец. А и държавата им може би. \r\n\r\n Когато бях народен представител, срещу мен, разбирайте срещу българските институции, имаше такъв натиск. Но така са империите. Застават дори зад такива нискокачествени индивиди, които са техни поданици. Но това, което сега се случи, че ние всички въстанахме срещу поданика на една империя и слугите му в България, показва, че не сме за подценяване като народ и нация. \r\n\r\n \r\n\r\n - Мога да говоря за себе си. Когато бях депутат, в кабинета ми в Народното събрание дойде посланичката на Австралия и 2 часа разговаряхме. Накрая се прегърнахме. Тя разбра моите аргументи защо не искаме и не позволяваме той да бъде върнат в Австралия и да изтърпява наказанието си там. \r\n\r\n \r\n\r\n - Не. Чак на последното заседание на съда баща му измънка нещо подобно. Но това е социопатът. Той не признава извършеното и не изпитва чувство за вина. Преди година в едно телевизионно интервю твърдеше, че не е извършил това, за което е осъден. \r\n\r\n - Преди дни пред “24 часа” казахте, че пари от кръвта на сина си няма да изкарвате, но през тези 8 години от окончателното осъждане на Полфрийман от ВКС през 2011 г. не можехте ли да настоявате или да се оплачете, че той не изплаща обезщетението в размер на 400 хил. лв.? Все пак то е присъдено с решение на съд. \r\n\r\n - Да, той е осъден и трябва да изпълни тази присъда, но точно там е и другият проблем, че ние като страна нямаме никакви инструменти да го принудим, ако си отиде в неговата държава, да изплати обезщетението. Той се подигра още веднъж с една присъда, издадена в България.Но нищо не може да се направи, единственото, което мога да сторя, е да призова всички българи да заплюят тези съдии. Нищо повече. \r\n\r\n Най-важното е да направим така, че подобни недостойни хора да ги няма в българската правосъдна система. Че да може поне част от устоите на държавата, каквато е съдебната система, да бъдат здрави. Чух, че вече има петиция за оставката на тези хора. На 26 септември ще има и митинг на площад “България”, организаторите прекрасно са избрали мястото. Точно това трябва да кажем: Махайте се оттам, за да имаме вяра в една от устоите на държавността. \r\n\r\n \r\n\r\n - Не знам, обадиха ми се хора, които казаха, че организират митинг. Аз им благодарих. \r\n\r\n \r\n\r\n - Ако съм жив дотогава. \r\n\r\n \r\n\r\n - Пак ви казвам, защото е социопат и по тази причина не бива да е в обществото. Нашите закони са направени така от соросоидите, че най-защитен е престъпникът. Това е повод да махнем соросоидите от съдебната система. \r\n\r\n Като казвам соросоиди, имам предвид тези, които изповядват идеологията на крайния либерализъм, която е марксистка. Колкото и да е странно, те не са десни. Те са марксисти, и то в най-отчаяния им вид, като тази Джудит Бътлър, която вкара джендър идеологията. \r\n\r\n Разбирате ли колко е застрашено обществото ни? Ние, които създадохме света като култура, такава, каквато е, защото претендирам да съм наследник на такава култура, бидейки българин, се предадохме на тези, които я съсипаха. \r\n\r\n В държави като САЩ и Австралия Европа изхвърли боклуците си и те сега ни създават ценностната система. Той неслучайно се казва Полфрийман. Носи името на първия свободен човек от неговото семейство, отишъл там да избива аборигените. \r\n\r\n Но дойде да избива и българи, създали културата на съвременния свят, защото ни мисли за аборигени. \r\n\r\n Имената на четирима прапрародители на моя син по линия на съпругата ми и моя са изписани на паметниците на загиналите в Априлското въстание и във войните за национално обединение. Но дойде един и свърши нашия генетичен път. Време е да се събудим. \r\n\r\n \r\n\r\n - Не, нямаше какво да направим. Ако можех да се върна преди 12 години, нямаше да изгладя ризата на сина ми и да го пусна да излезе навън и да отиде на събирането, към което се беше отправил. Това е единственото, което бих направил. Понякога сме пионки в някои големи игри. Само че с това определение тези хора превърнаха всички нас от пионки в царици. Нищо, ще си получат заслуженото. \r\n\r\n Ето, например отидоха си и двамата от “Шарли ебдо”, които публикуваха една гнусна карикатура по повод на процеса. Аз вече вярвам в създателя. Той е разбрал, че моето момче е морално. И затова може би го е прибрал по- рано при себе си, за да го пази за един друг по-добър свят. Само че аз ще се боря, докато съм жив, този свят, в който живея, да стане по-добър. И първата, много малка стъпка е Калпакчиев и Иванова вън от съдебната система. Те нямат качествата да бъдат в нея. \r\n\r\n - Вашият син също е учил право, искал е да бъде магистрат. \r\n\r\n - Това не е ирония. Това е трагедията на съдбата. Но от нас зависи да направим точната преценка и да действаме по правилния начин, а тя е, че няма да позволим подобни хора да са в съдебната система. \r\n \n\t\t\t\t\t\t", "date": "2019.09.25", "title": "Христо Монов: Ако можех да се върна преди 12 г., нямаше да изгладя ризата на сина ми и да го пусна да излезе навън\r\n"}
{"url": "http://www.bnews.bg/article/263566-epidemiya_oshte_edin_chovek_pochina_zaradi_elektronnite_tsigari", "text": "\n Мъж от Калифорния стана седмата жертва на болестта, причинена от пушенето на електронни цигари (вейп) в САЩ и втората в този щат, съобщава „Дейли Мейл“.   \r\n\r\n 40-годишният мъж, който бил болен от няколко седмици, починал през уикенда след „тежко белодробно увреждане, свързано с пушене на електронни цигари“.   \r\n\r\n Щатите Канзас, Индиана, Минесота, Илинойс и Орегон също съобщиха за по един починал по същата причина.   \r\n\r\n Карън Хоут от здравните власти в щата Тулар предупреди, че дългосрочните ефекти от вейпа все още не са известни. „Всяка употреба на електронни цигари представлява риск за белите дробове и може да причини тежко увреждане, което може да доведе дори до смърт“, каза тя.   \r\n\r\n Здравните служби обявиха, че са регистрирани най-малко 380 случая на болести, свързани с електронните цигари, в 36 щата на страната.   \r\n\r\n Другият смъртен случай в Калифорния е от 7 септември. Починал е мъж над 55-годишна възраст, който имал хронични здравословни проблеми. \r\n \r\n \r\n \r\n  \r\n \n\t\t\t\t\t\t", "date": "2019.09.25", "title": "Епидемия: Още един човек почина заради електронните цигари\r\n\r\n"}
{"url": "http://www.bnews.bg/article/263578-otlozhiha_deloto_za_premestvaneto_na_kuyovich_v_sofiyskiya_zatvor", "text": "\n Софийският градски съд отложи делото за преместването на черногорския гражданин Будимир Куйович от общежитията в Казичене в Софийския затвор. Това съобщи „24 часа”. \r\n\r\n Искането за преместването му бе направено от шефа на затвора поради факта, че черногорецът бе заловен да шофира с фалшива книжка. Това се случило във времеви промеждутък, в който той бе в отпуск заради добро поведение. \r\n\r\n Междувременно Куйович също е завел дело срещу наказанието си. \r\n \n\t\t\t\t\t\t", "date": "2019.09.25", "title": "Отложиха делото за преместването на Куйович в Софийския затвор"}
