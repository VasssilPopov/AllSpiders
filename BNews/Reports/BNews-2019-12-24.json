{"url": "http://www.bnews.bg/article/264966-totev_prospal_ili_obral_s_edni_ispantsi_20_miliona_leva_za_nesashtestvuvasht_elektronen_gradski_transport", "text": "\n Бившият кмет на Пловдив Иван Тотев буквално е „проспал“ испанско-българската далавера, която потопи транспорта на Пловдив. Това става ясно от признания на зам.-кмета Тодор Чонов. Вeчe чeтвъртa гoдинa грaдът пoд тeпeтaтa, къдeтo oфициaлнo въздухът e нaй-мръceн в EC, oчaквa нoрмaлeн и бърз грaдcки трaнcпoрт. Вмecтo тoвa в мръcнaтa плoвдиcкa мъглa ca пoтънaли близо 20 млн. лв., изхaрчeни дo cтoтинкa, cвeтoфaритe рaбoтят кaктo и кoгaтo cи иcкaт, a тaблaтa буквaлнo лъжaт пътницитe oт вcякa cпиркa. \r\n\r\n Излиза, че изпълнителят на големия транспортен проект на Пловдив – испанската фирма „Индра“ си е „свършил“ работата – техниката е доставена и инсталирана, но не работи. Причината е, че няма резервни части, а някои решения са буквална недомислица. \r\n\r\n В същото време никой от общината не е опитал да притисне иберийците да си свършат работата качествено. Напротив – Тотев е разписал като селски кмет, че няма забележки към тях и хората могат да си приберат парите. \r\n\r\n На юридически език това се нарича престъпна небрежност или безстопанственост. И сега на ход е прокуратурата, която да потърси дали това е умишлено или става въпрос за обикновен мързел, съчетан с безотговорност. \r\n\r\n Хаосът с пловдивския транспорт започва през 2015 гoдинa, когато мecтнaтa влacт избирa иcпaнcкaтa фирмa „Индрa cиcтeмac“ зa изпълнитeл нa eлeктрoннaтa cиcтeмa зa тaкcувaнe и oнлaйн инфoрмaциятa зa пътницитe cрeщу 19 570 062 лв. c ДДC. Cрeщу тoвa нa 10 фeвруaри 2016 гoдинa плoвдичaни трябвaшe дa пътувaт кoмфoртнo c 12 видa трaнcпoртни кaрти. \r\n\r\n Уви. Тoвa нe ce cлучи нитo прeз фeвруaри, нитo прeз пaмeтния 1 aприл, кoгaтo кмeтът Ивaн Тoтeв буквaлнo излъгa cъгрaждaнитe cи, чe прoeктът щe зaрaбoти. \r\n\r\n Пoчти пeт гoдини пo-къcнo транспортът на Плoвдив e в хаос. \r\n\r\n По думите на Тодор Чонов оборудването го има, монтирано е, но не работи. Рeйcoвeтe cтoят кaтo пaмeтници пo cвeтoфaритe, a тaблaтa мoгaт дa зaминaвaт зa cкрaб. \r\n\r\n Cлeдитe явнo ca зaмeтeни пoд килимa. Тeзи дни ce рaзбрa, чe фирмaтa, мoнтирaлa тaбeлитe пo cпиркитe, e фaлирaлa. „Oмeгa cървиc\" e билa нaeтa кaтo пoдизпълнитeл нa иcпaнcкaтa „Индрa Cиcтeмac\". \r\n\r\n Проблемът е комплексен, защото освен пътуването на пловдивчани с градски транспорт, е засегнат и трафикът, както и паркирането. Накратко – тотален хаос. \r\n\r\n В момента новото ръководство на града полага всички усилия системата да заработи. За да се случи това обаче трябва да бъде преборена иберийската наглост. \r\n\r\n Според запознати през цялото време испанската фирма е твърдяла, че е монтирала всичко и системата е готова да заработи. А администрацията си е затваряла очите, вместо да ги притисне с цялата строгост на закона. Основен пръст за наглото поведение има предишната администрация, начело с бивщия кмет Иван Тотев. \r\n\r\n Нa 20 нoeмври 2015 г. общината в лицето на Борислав Кръстев, бивш шеф на „Организация и контрол по транспорта\" е пoдпиcaла кoнcтaтивeн прoтoкoл, чe ca прoвeдeни тecтoви изпитaния нa cиcтeмaтa зa трaнcпoртa. И вcичкo e oтчeтeнo кaтo уcпeшнo. Испанците са си прибрали парите, а до момента в нитo eдин aвтoбуc нe e въвeдeнo eлeктрoннoтo oбcлужвaнe. Eлeктрoнни кaрти и билeти нe ca пуcнaти в прoдaжбa. Aвтoмaтитe пo cпиркитe и дo дeн днeшeн нe функциoнирaт. \r\n\r\n Един от основните проблеми е липсата на резервни части за системата. Според източници от пловдивската община, техни служители постоянно са сигнализирали на “Индра“, че трябва да ги достави. Испанците обаче се бавели с дълги поредици от мейли и оправдания, че не могат да ги доставят веднага. \r\n\r\n Явната цел била да изтече договора и клаузите за неустойка. \r\n\r\n Друг проблем е, че фирмата не е отчела липсата на бус ленти в Пловдив. Това „лъже“ датчиците на автобусите и компютърната система не може да даде предимство за автобуса на светофара. Тъй като системите са свързани със светофарите, това създава допълнителен хаос. \r\n\r\n Според Тодор Чонов проблемът е в пълната липса на комуникация на общината с испанската фирма. \r\n\r\n Казано просто – кметът Иван Тотев не е направил нито едно усилие да ги накара да си свършат работата. Емблематичен пример за безстопанственост, от когото е редно да се заинтригува и прокуратурата. \r\n\r\n Новото ръководство на града очаква в началото на януари представители на висшия мениджмънт на компанията, на които да постави остро въпроса за функционирането на системата. \r\n\r\n А кога прокуратурата ще се заинтригува от въпроса - предстои да видим. \r\n \n\t\t\t\t\t\t", "date": "2019.12.24", "title": "Тотев проспал или обрал с едни испанци 20 милиона лева за несъществуващ електронен градски транспорт!?"}
{"url": "http://www.bnews.bg/article/264959-boris_dzhonsan_prizova_britantsite_da_ne_se_karat_mnogo", "text": "\n Британският премиер Борис Джонсън призова в коледното си послание британците \"да не се карат много\", съобщи Франс прес, цитирана от БТА. \r\n \r\nВъв видеото той не произнесе нито един път думата \"Брекзит\", нито говори открито за излизането на Обединеното кралство от ЕС на 31 януари. \r\n \r\nВ това специално време в годината имаме повод да празнуваме за доброто, което предстои, и да прекараме време със семейството и приятелите си, каза Джонсън. \r\n \r\nЗастанал пред голяма елха, окичена с лампички, консервативният лидер призова британците да се сетят \"за християните по света, които търпят гонения\". \r\n \r\nТой каза \"огромно благодаря\" на служителите на Националната здравна служба, която беше в центъра на кампанията преди изборите в Обединеното кралство на 12 декември. Джонсън бе обвинен от лейбъристката опозиция, че искал \"да продаде\" службата на САЩ. \r\n \n\t\t\t\t\t\t", "date": "2019.12.24", "title": "Борис Джонсън призова британците да не се карат много!"}
{"url": "http://www.bnews.bg/article/264960-kevork_kevorkyan_svetlo_i_lazhlivo", "text": "\n СВЕТЛО - И ЛЪЖЛИВО \r\nОчаква се срещу Рождество човек да напише нещо ведро, нещо светло, нещо, което да пробуди надежда – с една дума, нещо лъжливо. \r\nМного коварно е несмислено да продаваш надежда, да се наредиш в редицата на ония, които спекулират с нея. \r\nНадеждата е най-опасния ни враг – Екзюпери говореше за „мъчението на Надеждата“. \r\nЦаре сме на дуращините, но все се надяваме Надеждата да ги поправи. \r\nНикак не съм сигурен обаче, че тя има време за глупаци и бездарници. \r\n\r\n Кръстят най-пропадналия квартал в някой град „Надежда“ – и са убедени, че всичко ще се оправи само. Може би дори са решили, че има някакъв Бог на Надеждата, специално предназначен да обслужва тукашните будали-властници. \r\n\r\n Обаче дори един от милионите клетници у нас - които оцеляват някак под границата на бедността - да си легне гладен и все така отчаян в Светлата нощ, пак е достатъчно да не сме изобщо приповдигнати. \r\n\r\n Ето, и катастрофата в Перник – тези хора там как ще се чувстват на Бъдни вечер? И коя година ще посрещнат те след няколко дни – може би 1920-а? \r\nПразнувай Рождество – очаквайки чешмата на прокапе. \r\n\r\n Преди време бившата вече областна управителка на Перник Ирена Соколова нарече възмутените от апартаментната афера на елита на ГЕРБ „социопати“. \r\nКак ще се нарече сега самата тя след погрома над перничани? \r\nДа започва от „социопат“ и да дълбае надолу в калта. \r\n\r\n Все се втренчваме в отделни персони – за да скрием позорния факт, че общата нагласа на Властниците е причина за бедите ни – арогантна жажда за безотговорност, допълнена с предизвикателна глупост, тя пък сякаш не може да бъде изчегъртана по никакъв начин. \r\n\r\n Патетично съобщават по телевизията, че на Бъдни вечер водният режим на перничани ще бъде облекчен – е, с какво се отличавате от толкова омразния ви „онзи“ режим, когато за Нова година пускаха мандарини. \r\n\r\n Вижте сега, в какъв Рай сме затворени: язовири, които се източват и оставят цели градове без вода – и язовири, които преливат и давят близките села. И смятате, че това ще се промени някой ден – никога няма да се случи. \r\n\r\n Защото за удавеното село Бисер не беше осъден никой, дори и докрай не разбраха, чия собственост е язовирът-убиец. Че как ще разберат, каквото и да е друго, то и не ги интересува. \r\nТова създава образа на една налудна държава. \r\n\r\n Същото е и с Аспарухово: ако следващият потоп издави отново десетина души, кметът Портних сигурно ще спечели изборите с 110 процента. \r\n\r\n Така ще си караме: ту безводие – ту давене, ту суша – ту киша. А пък Гриша уж вече го няма. Навремето имаше такъв лаф: суша, киша, Гриша – комунистическия премиер Гриша Филипов здравата го подиграваха. \r\nАми сега – как е? \r\n\r\n Свикнахме вече с всичко. Дори някой главанак и Рождество да отмени – и това ще приемем. \r\n\r\n Сега масово рекламират едно устройство, което ти позволява да говориш на повече от 40 езика – с мигновен превод. \r\nТрябва да измолим от японците да ни направят устройство, с което българи да говорят на български с българските Властници. \r\n\r\n Чакаме нещата да се оправят някак от само себе си – след някакво разместване на тектонските плочи или друго някакво чудовищно намигане на Природата – готово, и сме оправени, друг шанс няма. \r\n\r\n Най-големият подарък за Властниците, специално за Рождество, е опияняващият факт, че обикновеният българин е прекършен. \r\n\r\n Нашата наивност е абсолютна, всепоглъщаща. \r\nНе са виновни обикновените хора, но тяхната простосърдечност е много изгодна за Властниците. \r\nТия дни показаха по телевизията, как събират найлонови пликове и угарки от някакви дюни. Въображението им стига до дреболиите, за Големите Боклуци дори не смеят да помислят. \r\nИ едно детенце събираше фасове – и смятат, че по този начин то ще се добере до Надеждата. \r\n\r\n Българинът не умее истински да състрадава дори самия себе си. \r\nВсе чака някакъв празник, който да го подсети, че е на опашката за чудеса, макар че тя е невъзможно дълга. \r\n\r\n Задоволяваме се и се заблуждаваме с мимолетни морални жестове. \r\nНо пък тия, които ни управляват/омърлят от десетилетия, състрадаваме щедро, те са амнистирани всякак, на тях Рождество не им е нужно. \r\n\r\n „И вземеш луканка, и поканиш гости – и режеш, режеш, режеш“ – знаете тази реклама - докато нахраниш от екрана и някой клетник с едно виртуално парченце. \r\n\r\n Телевизиите вършат някаква работа покрай „хуманитарната криза“, както нарече една жена бедствието в Перник. \r\nПо-правилно е да се каже обаче „умствена криза“, временна невменяемост на властите – много удобно състояние, което тук трае почти постоянно. \r\n\r\n По Би Ти Ви щяха да представят – като някакъв феномен - едно момиче от чужбина, което виждало на обратно. \r\nЧе ние тук така си го виждаме света открай-време. \r\n\r\n И всичко за празничната благотворителност отиде по дяволите с един репортаж на Теодора Трифонова /“Би Ти Ви Репортерите“/ за прословутите „къщи за гости“. \r\nВсъщност, отиде на мястото си – за да ни покаже пълното примирение с онова, което представляваме. \r\nСъбиране на фасове - и кражба на десетки милиони. \r\n\r\n Как се помиряват помежду си тия неща – това е нашето чудо. \r\n\r\n А иначе си е пълна катастрофа на европейската идея за солидарност, крушение на стремежа да бъдем съвместими с нормалния свят. \r\n\r\n При този провал, самата нагласа за състрадателност е обречена, рано или късно… \r\n\r\n *** \r\nТози текст стана доста гневен. \r\nНо истинските приятели на страницата ми ще го разберат и, надявам се, приемат. \r\n\r\n ЧЕСТИТО РОЖДЕСТВО ХРИСТОВО!  \r\n\r\n \r\n\r\n   \r\n \n\t\t\t\t\t\t", "date": "2019.12.24", "title": "Кеворк Кеворкян: СВЕТЛО- И ЛЪЖЛИВО"}
{"url": "http://www.bnews.bg/article/264961-vnimanie_magistrala_hemus_e_v_snyag", "text": "\n Обилен сняг вали на АМ \"Хемус“ в района на тунел \"Витиня“, информира радио \"Фокус“. \r\n\r\n По трасето все още няма почистващи машини. \r\n\r\n Снеговалежът може да бъде предпоставка за възникването на пътнотранспортни произшествия. \r\n \n\t\t\t\t\t\t", "date": "2019.12.24", "title": "Внимание! Магистрала \"Хемус\" е в сняг!"}
{"url": "http://www.bnews.bg/article/264963-georgi_todorov_organizira_emotsionalen_obyad_za_rakovodstvoto_trenyori_i_gimnastichki_ot_bfhg", "text": "\n Ден преди Коледа, собственикът на ресторант “Умами” г-н Георги Тодоров, покани ръководството на БФХГ начело с Илиана Раева и Мария Петрова, треньорите на националния отбор жени и състезателките ансамбъл и индивидуално на фантастичен обяд с невероятни кулинарни изкушения. \r\n\r\n Той изрази своето огромно възхищение от постиженията на всички през последните години. Каза, че за него е огромна чест да бъдат негови специални гости и заяви намерение това да стане коледна традиция. \r\n\r\n \r\n\r\n Г-жа Раева му подари специален плакет на БФХГ, книгата на световните шампионки на България “Златната диря” и невероятния календар за 2020 г. \r\n\r\n Г-н Тодоров от няколко години подкрепя БФХГ и националния отбор, като ги кани на обеди и вечери и също така всяка година подарява ваучери за томболата, на световната купа в София за елитния си ресторант. \r\n\r\n Всички останаха много доволни от вкусното суши, но най-вече от атрактивните десерти! \r\n\r\n Смях, настроение и много закачки имаше по време на приятната изненада! \r\n\r\n Фото Анна Недкова \r\n \n\t\t\t\t\t\t", "date": "2019.12.24", "title": "Георги Тодоров организира емоционален обяд за ръководството, треньори и гимнастички от БФХГ"}
{"url": "http://www.bnews.bg/article/264969-izvanredno_politsiya_nahlu_v_pernishkiya_zavod_stomana", "text": "\n На място са и министърът на вътрешните работи Младен Маринов и министърът на икономиката Емил Караниколов  \r\n\r\n С багери и тежка техника полиция и прокурори нахлуха в пернишкия завод „Стомана”, предава Нова телевизия.  \r\n \r\nНа място са и министърът на вътрешните работи Младен Маринов и министърът на икономиката Емил Караниколов.  \r\n \r\nСпоред местни магистрати специализираната операцията е по сигнал за кражби и източване на вода от водопровода, който минава през завода. \r\n \n\t\t\t\t\t\t", "date": "2019.12.24", "title": "Извънредно! Полиция нахлу в пернишкия завод „Стомана”"}
{"url": "http://www.bnews.bg/article/264958-praznuvame_edin_ot_nay_svetlite_hristiyanski_praznitsi_badni_vecher_e", "text": "\n Празнуваме един от най-светлите християнски празници - Бъдни вечер, който се чества семейно от всички християни. \r\n\r\n Семейството се събира в очакване на раждането на Божия син - Иисус Христос. Празникът Бъдни вечер е посветен на дома, огнището, но и на починалите предци - родственици, които също се смятат за част от семейството. \r\n\r\n Според библейските текстове, на Бъдни вечер започват родилните мъки на Дева Мария. Тази вечер е начало на празненството, възславящо Христовото рождение. \r\n\r\n Християнският празник, който предшества раждането на Христос, българите наричат \"Малка Коледа\", \"Суха Коледа\", \"Детешка Коледа\" или по-рядко - \"Мали Божич\" и \"Крачун\". \r\n\r\n Празничната трапеза включва обреден хляб, наречен \"Боговица\", \"Богова пита\", \"Божичник\", \"вечерник\", \"светец\" или \"харман\". Той е замесен с \"мълчана вода\" от мома или от млада булка, като брашното е пресято през три сита. От тесто върху хляба се оформят изображения на нивата и домашните животни. Освен този хляб, момата носи и \"вит-превит кравай\", който е предназначен за коледарите. \r\n\r\n Върху трапезата се нареждат нечетен брой ястия - 7, 9 или 11. Сред тях са пълнени чушки с ориз, сърми, боб, леща, варено жито, баница с тиква, ошав. Според традицията, колкото повече са ястията, толкова по-богата ще е годината. \r\n\r\n Вечерята започва с прекадяването на трапезата, стаите, оборите и градината, за да се прогонят злите духове. След произнасянето на молитвата \"Отче наш\", стопанинът разчупва питата с парата и първото парче от нея се оставя пред иконата за Бога, второто е за къщата, а останалите се разпределят на всеки член от семейството. Вярва се, че на когото се падне парата, той ще има най-голям късмет през годината. \r\n\r\n Обичаят повелява по време на яденето да не се става, а трапезата не се прибира. \r\n\r\n Под трапезата стопанката слага слама, която се асоциира със сламата в яслата на новородения Христос. Тази слама не се хвърля. Тя се поставя в градините или под плодните дръвчета, за да раждат повече. Не се изхвърля и пепелта от бъдника. Обикновено стопаните я пръскат в нивите и лозята - за плодородие. От нея слагат и в семето за посев. С тази пепел лекуват и някои заболявания. \r\n\r\n Днешната коледна елха замества бъдника - пън от плодовито дърво, който горял през цялата нощ на 24 срещу 25 декември в огнището, за да се помогне на раждането на новото слънце, на новия Бог, да му даде енергия и светлина. \r\n\r\n Елхата със запалените свещи символизира този обред. Основните цветове на украсата й са червено, жълто, златно - цветовете на слънцето и на огъня, а запалените свещи са като искрици от горящия бъдник. На Бъдни вечер завършват 40-дневните коледни пости. \r\n \n\t\t\t\t\t\t", "date": "2019.12.24", "title": "Празнуваме един от най-светлите християнски празници! Бъдни вечер е!"}
{"url": "http://www.bnews.bg/article/264964-stolichanka_gotvi_delo_zaradi_padnala_metalna_ograda_varhu_neya_i_deteto_y", "text": "\n Метална ограда падна върху жена и дете в центъра на София. Инцидентът е станал на 20 декември, Игнажден, но за него се разбра сега, съобщи bTV. \r\n\r\n Пострадалата се закани да си потърси правата в съда. Деница Аргирополус разказа, че оградата се стоварва върху нея, когато се прибира заедно с дъщеря си. Майката успява да предпази с тялото си детето и да го избута, но тя е затисната. има хематоми от лявата страна на тялото си. \r\n\r\n Жената е съседка на запустялата сграда, тя живее на 100 м от там и семейството ѝ минава всеки ден покрай нея по няколко пъти. \r\n\r\n По думите й, този ден вятърът не е бил толкова силен.  \r\n\r\n През последното денонощие пожарната служба е реагирала на над 70 сигнала за паднали дървета и клони \r\n\r\n Кметът на район \"Оборище\" заяви, че сградата е на братя Ашраф. Постройката е обезопасена от неизвестни за общината хора. \"Преди няколко години дошли, почистили и обезопасили с оградни пана. Назначена била и охрана, но след известно време... Правени са предписание и проверки от администрацията\", коментира районният кмет на \"Оборище\" Николай Александров. \r\n\r\n От думите му стана ясно, че общинската администрация няма много механизми, по които да принуди собствениците да обезопасят постройката. \r\n\r\n Пострадала жена е подала сигнал на тел. 112 веднага след инцидента и е отказала линейка. Тя е помолила да подадат сигнал за опасната ограда. В общината разбрали за инцидента три дни след падането на оградата.  \r\n \n\t\t\t\t\t\t", "date": "2019.12.24", "title": "Столичанка готви дело заради паднала метална ограда върху нея и детето й"}
{"url": "http://www.bnews.bg/article/264970-kak_da_opazim_doma_si_ot_kradtsi_po_praznitsite", "text": "\n Добре е да се вземат мерки за предпазване на жилището и ценните вещи преди заминаване  \r\n\r\n С наближаващите Коледни и Новогодишни празници хората, заразени с настроение и празничен дух, стават малко по-непредпазливи. Купуването на подаръци е приятно занимание, което трябва да донесе радост на всички и затова е важно да се положат максимални усилия за превенцията на джебчийските кражби.  \r\n \r\nА как да бъдем сигурни измежду тълпите по време на пазаруване:  \r\n \r\n- Добре е да не се носят големи суми пари, а ако все пак се налага - да бъдат разделени на части и поставени на различни места. При разплащане на сметки, да не се отваря широко портмонето, за да не се изостря вниманието и интереса на джебчиите.  \r\n \r\n- При попадане в навалица, чантите трябва да бъдат притиснати плътно до тялото отпред, така че контролът над тях да е непрекъснат.  \r\n \r\n- Портфейлът или парите не бива да се оставят без надзор. Без значение дали е по време на пробване на дреха, хапване в заведение или просто почивка.  \r\n \r\n- При ползване на банкомат закрийте клавиатурата с ръка! Уверете се, че човекът зад Вас няма видимост. Препоръчва се използването на банкомати, разположени вътре в сградите на банки. Важно е банковата карта и пин кодът да не се съхраняват на едно и също място.  \r\n \r\n- Не оставяйте във външни джобове на яке или друга дреха ценни вещи или пари!  \r\n \r\n- Когато паркирате автомобилите си, не трябва да оставяте в тях на видно място скъпи вещи, техника, чанти с пари или документи. В автомобила не се оставят на видно място кашони или опаковки.  \r\n \r\n- Избирайте място за паркиране на колата на добре осветени, многолюдни места и винаги, при възможност, на охраняеми паркинги и гаражи.  \r\n \r\nПочивните дни около Коледа и Нова година, освен емоции и богати трaпези, предоставят възможности за пътуване в страната и чужбина. И тази година много българи ще напуснат домовете си, за да гостуват на свои близки и приятели.  \r\n \r\nДобре е да се вземат мерки за предпазване на жилището и ценните вещи преди заминаване. Ежегодно от полицията припомнят на всички граждани да бъдат предпазливи, отговорни и да не допускат небрежност към имуществото си.  \r\n \r\nКакви са основните съвети на криминалистите за сигурността на домовете ни:  \r\n \r\n- Да запазим дискретност относно предстоящите си планове. Споделянето на намеренията за отсъствия от дома с широк кръг от хора не е препоръчително.  \r\n \r\n- При напускане на дома за празниците, парите и ценните вещи не бива да бъдат оставяни в жилището, без съответните мерки за сигурност. Интерес за крадците предизвикват пари, накити от благороден метал и компактната техника - видеокамери, мобилни телефони, преносими компютри, цифрови фотоапарати.  \r\n \r\n- Оставете осветлението включено, ако жилището ще е празно само за една нощ. Ако отсъствието ще е по-дълго, се погрижете да затворите добре всички врати и прозорци. Осигурете близък, който да наглежда жилището.  \r\n \r\n- Не оставяйте ключове от дома си на леснодостъпни места.  \r\n \r\n- Бъдете внимателни кого и как пускате вкъщи! Доносниците на крадците са най-разнообразни.  \r\n \r\n- Ако бъдат забелязани съмнителни следи от взломяване или бъде усетено подобно намерение, е време за позвъняване на тел. 112. Съпричастността към съседите е много значима, защото никой не е застрахован.  \r\n \n\t\t\t\t\t\t", "date": "2019.12.24", "title": "Как да опазим дома си от крадци по празниците?"}
{"url": "http://www.bnews.bg/article/264967-api_preduprezhdava_koleda_idva_sas_snyag_i_poleditsi_karayte_vnimatelno", "text": "\n В нощта на Бъдни вечер срещу Коледа се очаква понижение на температурите, а по високопланинските райони е възможно дъждът да премине в сняг, като с това се увеличават и предпоставките за поледици, предупреждават от Агенция \"Пътна инфраструктура\" (АПИ).  \r\n\r\n Прогнозата на метеоролозите е, че на 24-ти срещу 25-ти декември във вечерните и ранните сутрешни часове на места в Западна България и Предбалкана дъждът ще се примесва със сняг. \r\n\r\n В тази връзка АПИ призовава шофьорите да тръгват на път с автомобили, подготвени за зимни условия, да карат със съобразена скорост и да не предприемат рискови изпреварвания и маневри. \r\n\r\n Всички машини на пътноподдържащите фирми са в пълна мобилизация за почистване и обработване на републиканските пътища. За повишаване безопасността на движение е възможно затваряне на определени участъци за обработване на настилките с химически вещества и инертни материали. \r\n\r\n   \r\n \n\t\t\t\t\t\t", "date": "2019.12.24", "title": "АПИ предупреждава: Коледа идва със сняг и поледици, карайте внимателно"}
{"url": "http://www.bnews.bg/article/264965-nap_zapochna_sech_na_shefovete_v_bfs", "text": "\n Проверка на всички членове на изпълкома на БФС, включително и президента в оставка Борислав Михайлов, правят данъчните, информира \"24 часа\", като се позовава на свой отлично информиран източник, а новината била потвърдена и от НАП. \r\n\r\n Проверяват се всички лични финанси и данъчни декларации за 5 години назад. Все още обаче се обработват документите и няма данни дали е открито нещо нередно. Ако бъде открито, то ще последва персонална ревизия. \r\n\r\n Има идея да се проверят и част от хората от оперативното ръководство на футболния съюз, но още не е реализирана. \r\n\r\n Това е третата проверка срещу БФС в последните месеци. \r\n\r\n Първо в сградата на съюза се появи ГДБОП, като бяха иззети документи, свързани със съдийството. До момента, въпреки че изтекоха няколко месеца, няма никакви данни какви са резултатите от нея. Единствено шефът на съдиите Йордан Сталев бе отстранен за постоянно от изпълкома и на негово място бе назначен Костадин Стоичков. \r\n\r\n След това дойде и Икономическа полиция, която пък провери как са разходвани държавните пари, отпускани за деца и юноши от Министерството на младежта и спорта. Паралелно с това и инспекторатът към министерството прави собствена проверка за същото, като хора обикалят всички областни съвети, за да се уверят, че отпуснатите средства са били похарчени по предназначение. \r\n\r\n И от тази проверка все още няма резултати, въпреки че също мина доста време. \r\n\r\n В същото време всички от БФС бяха пуснати в отпуск за празниците и трябва да са на работа на 6 януари, ден след церемонията за футболист на годината на България. \r\n \n\t\t\t\t\t\t", "date": "2019.12.24", "title": "НАП започна сеч на шефовете в БФС"}
