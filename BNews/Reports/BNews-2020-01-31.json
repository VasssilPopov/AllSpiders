{"url": "http://www.bnews.bg/article/265570-shakira_i_dzhenifar_lopez_shte_peyat_v_pamet_na_kobi_brayant_po_vreme_na_superboul", "text": "\n Шакира и Дженифър Лопез обявиха, че ще изпълнят песен в памет на Коби Брайънт по време на полувремето на американския „Супербоул“. \r\n\r\n На пресконференция в Маями, Лопез и Шакира обсъдиха част от програмата, която са подготвили за публиката тази година. Шоуто ще бъде с продължителност 12 минути. \r\n\r\n На въпрос дали ще почетат паметта на Брайънт, който трагично загина заедно с дъщеря си след катастрофа с хеликоптер, Джей Ло поясни, че ще има такъв момент. \r\n\r\n „Всички ще си спомняме за Коби в неделя и ще празнуваме живота и разнообразието в страната ни. Сигурна съм, че той би бил много горд с това, което искаме да кажем с шоуто“, допълни Шакира. \r\n\r\n Двете звезди обещават много впечатляващо шоу. \r\n\r\n „Две латино жени да правят това в тази страна по това време е изключително важно за нас“, каза Шакира. \r\n \n\t\t\t\t\t\t", "date": "2020.01.31", "title": "Шакира и Дженифър Лопез ще пеят в памет на Коби Брайънт по време на „Супербоул“"}
{"url": "http://www.bnews.bg/article/265577-bozhkov_poveche_nyama_da_govori_s_mediite", "text": "\n Днес слеобед Васил Божков излезе с лична позиция за \"случващото се през последните две седмици\". Това обаче е последното му медийно изявление \"за неопределен период от време\", информират от \"Нове Холдинг\". \r\n\r\n \"Занапред отнасяйте въпросите си към всички замесени представители на властта, политици, институции, правоохранителни органи и държавни учреждения, имащи отношение към темата\" - заявиха от \"Нове Холдинг\". \r\n\r\n Ето какво гласи последната \"официална лична позиция\" на Васил Божков:  \r\n\r\n \"Налагането на запори на сметки на фирми и частни лица без влязъл в сила ревизионен акт е незаконно. \r\n\r\n Изземването на имущество на частни лица без съдебно разпореждане е незаконно. \r\n\r\n Изземването на предмети със световна културно-историческа стойност от музей без съдебно разпореждане е незаконно. \r\n\r\n Изземването на предмети на над 6 хиляди години в торби и чували за боклук е престъпление срещу културното наследство, пряко причинило тяхното унищожаване. Унищожаването на културно и историческо наследство се счита за престъпление по международното право, както и, при определени обстоятелства, като престъпление срещу човечеството. \r\n\r\n Предявяването на задочни обвинения с назначени служебни защитници, при положение, че лицето не е непълнолетно или социално слабо и не е било официално призовано, и има свои упълномощени защитници е грубо погазване на правото на защита и е незаконно. \r\n\r\n Произнасянето на присъди не е работа на прокуратурата, а на съда. \r\n\r\n Произнасянето на присъди от името на прокуратурата в ефира на национални медии е не само незаконно, но е и грубо погазване на конституцията и е характерно за управленията на Нацистка Германия и комунистическия режим в СССР. \r\n\r\n До произнасянето на съда не е доказано нито едно от напълно произволно повдигнатите ми обвинения. \r\n\r\n Фирмите, свързани с лотарийните игри, нямат неизплатени задължения към хазната. Имат, обаче, внесени над 500 милиона лева такси и данъци. \r\n\r\n Аз нямам неизплатени задължения към хазната. Но съм един от най-големите данъкоплатци в държавата. \r\n\r\n Това са фактите. Всичко останало са спекулации до доказването им в съда. \r\n\r\n Призовавам прокуратурата да спазва българските и международните закони и да се въздържа от непремерени и емоционални изблици. \r\n\r\n Неуместни сравнения, свързани с пенсионното осигуряване, хипотетични съждения, целящи единствено да вменят вина, не само уронват престижа на самия главен прокурор, но и категорично доунищожават доверието в независимостта на тази институция.\" \r\n\r\n   \r\n \n\t\t\t\t\t\t", "date": "2020.01.31", "title": "Божков повече няма да говори с медиите"}
{"url": "http://www.bnews.bg/article/265575-ninova_izgoni_piarkata_si_ot_pozitano", "text": "\n Лидерката на БСП Корнелия Нинова е изхвърлила пиарката си Бояна Бозаджиева след скандал. Червената председателка я заподозряла в заговор с опозиционерите в столетницата и се разиграл чутовен екшън. \r\n\r\n Нинова обвинила пиарката си, че е по-близка на Кирил Добрев, за който напоследък се смята, че е готов да измести лидерката на вътрешните избори в партията тази пролет.  \r\n\r\n В крайна сметка Бояна Бозаджиева решила да не търпи повече истериите на Корнелия Нинова и си тръгнала демонстративно от \"Позитано\" 20, където работи близо 10 години. До скоро тя беше толкова доверен човек на лидерката, че тя дори я направи директор на медията. Явно обаче борбите за власт на \"Позитано\" 20 са създали окончателно отровна среда в червения апарат. \r\n \n\t\t\t\t\t\t", "date": "2020.01.31", "title": "Нинова изгони пиарката си от Позитано "}
{"url": "http://www.bnews.bg/article/265579-izvanredno_bozhkov_e_zaloven", "text": "\n Божков е заловен в Обединените арабски емирства. Това съобщи главният прокурор Иван Гешев тази вечер. \r\n\r\n По думите му се очаква още утре да пристигнат официалните документи за това. \r\n\r\n Запитан кога ще бъде екстрадиран у нас, Гешев каза, че това зависи от местното законодателство. \r\n\r\n Очаквайте подробности \r\n \n\t\t\t\t\t\t", "date": "2020.01.31", "title": "ИЗВЪНРЕДНО! Божков е заловен"}
{"url": "http://www.bnews.bg/article/265572-fenove_na_levski_na_protest_pred_parlamenta", "text": "\n Фенове на „Левски” се събраха на протест пред парламента в петък. Те настояват за яснота за бъдещето на сините. \r\n\r\n Демонстрацията идва, след като стана ясно, че срещу собственика на клуба - Васил Божков, са повдигнати седем обвинения, включително за ръководене на организирана престъпна група. \r\n \n\t\t\t\t\t\t", "date": "2020.01.31", "title": "Фенове на „Левски” на протест пред парламента"}
{"url": "http://www.bnews.bg/article/265574-zhurnalistkata_obvinila_tramp_v_iznasilvane", "text": "\n Известна американска журналистка, която обвинява Доналд Тръмп, че я е изнасилил, поиска вчера президентът да предостави своя ДНК проба, за да се установи дали е същата като следите, открити по нейна рокля, предаде Франс прес., цитирана от БТА. \r\n\r\n Елизабет Джийн Каръл, която списва в сп. \"Ел\" рубриката \"Попитайте Е. Джийн\" (\"Ask E. Jean\") и отговаря на читателски писма, твърди, че е била облечена с тази черна рокля в деня на предполагаемото изнасилване, станало през 1995 или 1996 г. \r\n\r\n Бъдещият президент на САЩ се затворил с нея в пробната на големия нюйоркски магазин \"Бергдорф-Гудман\", преди насила да я целуне и след това да я изнасили. \r\n\r\n След като 76-годишната сега жена публикува тези свои твърдения през юни 2019 г. в сп. \"Ню Йорк\", милиардерът заяви, че \"никога не се е срещал с това лице през живота си\". Една от снимките, илюстриращи материала в списанието, обаче показва Тръмп да се шегува с Е. Каръл и съпруга й. \r\n\r\n Американският президент увери, че журналистката не е негов тип жена. За снимката Тръмп каза, че тя просто е запечатала момент, когато стои, облечен с палто, в редица от хора. \r\n\r\n Според съдебен документ, публикуван от в. \"Ню Йорк таймс\", по роклята са били открити следи от \"ДНК на неидентифициран мъж\". Адвокатката на журналистката даде срок на Тръмп и адвокатите му до 2 март да представят ДНК проба на президента. \r\n\r\n В началото на ноември Е. Джийн Каръл заведе в щата Ню Йорк дело за клевета срещу президента, защото той твърди, че обвиненията й са измислени. Каръл се мотивира, че Тръмп я е очернил и е навредил на кариерата й, като я нарекъл лъжкиня. \r\n\r\n Най-малко 16 жени са обвинили Тръмп, че е упражнил сексуално насилие срещу тях преди да стане президент - твърдения, които държавният глава винаги е отричал. \r\n \n\t\t\t\t\t\t", "date": "2020.01.31", "title": "Журналистката, обвинила Тръмп в изнасилване"}
{"url": "http://www.bnews.bg/article/265564-dve_katastrofi_zatvoriha_patya_za_gartsiya", "text": "\n Две катастрофи затвориха пътя за Гърция рано тази сутрин, съобщи кореспондентът на bTV в региона. \r\n\r\n При единия инцидент тир се преобърна в Кресненското дефиле и блокира трафика. Шофьорът разказа, че гумата е блокирала и затова се е забил в ската. Той не е пострадал. Стоката обаче е разпиляна и в двете пътни платна. \r\n\r\n Собственичката на камиона бе откарана с линейка в болница, тъй като припадна при вида на щетите. \r\n\r\n Все още на място няма кран, който да изтегли камиона, така че движението да бъде пуснато. \r\n\r\n Друга, по-лека катастрофа, стана в района на магистрала \"Струма\". \r\n\r\n Обходният маршрут за Кулата е: Симитли – Разлог – Гоце Делчев – Попови ливади – Катунци – пътен възел \"Генерал Тодоров\" и обратно, съобщиха от АПИ. \r\n \n\t\t\t\t\t\t", "date": "2020.01.31", "title": "Две катастрофи затвориха пътя за Гърция"}
{"url": "http://www.bnews.bg/article/265566-saaktsioner_na_bozhkov_v_evrofutbol_go_obvini_v_iznasilvane_na_zheni_vklyuchitelno_i_maloletni_momicheta", "text": "\n „Васил Божков е сериен изнасилвач. Изнасилил е стотици жени, включително непълнолетни – има подадени жалби, вижте дали не са потулени тези жалби“. Това обяви в интервю за предаването „Тази сутрин“ Цветомир Найденов, който е съакцоинер на Божков в „Еврофутбол“. \r\n\r\n Васил Божков е в неизвестност от няколко дни, издриван е с международна заповед за арест. Повдигнати са му 7 обвинения – за ръководител на организирана престъпна група, за принуда, за изнудване, за опит за подкуп на длъжностно лице, както и за подбудителство и престъпление по служба. \r\n\r\n Найденов твърди, че от юни миналата година собственикът на „Нове холдинг“ отказва да му плаща дивидент за акциите и дори е заплашил него и брат му – Стефан Найденов, с убийство. Отказа да разкаже подробности около заплахата, защото тече разследване по негови показания. Жалба заради заплахата е подал на 5 декември. \r\n\r\n Цветомир Найденов разказа, че познава издирвания бизнесмен от 1990 г., а през 1993 г. стават съдружници. Твърди, че през последните 20 години почти всички шефове на Комисията по хазарта редовно са посещавали офиса на „Нове холдинг“. Изключение правели само Мария Филипова и Калоян Кръстев. \r\n\r\n Той дълги години не допуска нормална конкуренция, той е корумпирал всичко по пътя си, заяви Найденов. На въпроса защо толкова късно е подал сигнал той каза: „Когато съм разбрал, тогава съм сигнализирал в специализираните органи“. \r\n\r\n По думите му Васил Божков има хазартен бизнес само в България, защото е в черни списъци за такъв бизнес в Европейския съюз и САЩ. \r\n\r\n Васил Найденов се оплака, че от 15 дни е блокиран неговият сайт за залагания „Ефбет“ и обвини за това хакерска атака, поръчана от Божков. „Това е петата по големина хакерска атака. На кого да се оплачем. Явор Колев от ГДБОП от колко години е в комисията по хазарта – доста. Оплакал съм се в специализираната прокуратура“, каза Найденов. \r\n \n\t\t\t\t\t\t", "date": "2020.01.31", "title": "Съакционер на Божков в „Еврофутбол“ го обвини в изнасилване на жени, включително и малолетни момичета "}
{"url": "http://www.bnews.bg/article/265573-berlinaleto_otteglya_edna_ot_nagradite_si", "text": "\n Организаторите на Берлиналето оттеглят една от най-престижните награди на кинофестивала, приза Алфред Бауер на името на негов бивш директор, предаде БТА. \r\n\r\n Мярката беше предприета във връзка с появилата се в пресата разтърсваща публикация за нацисткото минало на Бауер, който е бил първият директор на кинофеста /1951-1876 г./. Това става броени дни преди старта на 20 февруари на седемдесетото издание на Берлиналето. \r\nСпоред разследване на седмичника \"Цайт\" Бауер е играл важна роля в утвърждаването на филмовата политика на нацистите. \r\n\r\n Изданието издири разобличаващи документи в националния архив, според които Бауер е бил отговорен служител в пропагандната машина, основана от един от най-близките министри на Адолф Хитлер, Йозеф Гьобелс. Той е бил член на нацистката партия и активен участник в паравоенното й формирование Щурмабтайлунг. Алфред Бауер е следял отблизо и е докладвал за действията на актьорите, режисьорите и другите представители на филмовата гилдия под контрола на Гьобелс. \r\n\r\n В края на Втората световна война той се постарал да заличи всички следи от нацисткото си минало, като дори се изкарал противник на нацисткия режим. Бауер става директор на Берлиналето при откриването му през 1951 година. \r\n\r\n Наградата Алфред Бауер се присъждаше на кинотворби, откриващи нови перспективи за филмовото изкуство. \r\n \n\t\t\t\t\t\t", "date": "2020.01.31", "title": "Берлиналето оттегля една от наградите си"}
{"url": "http://www.bnews.bg/article/265571-strelba_v_chastna_bolnitsa_v_plovdiv", "text": "\n Мъж е стрелял в частна болница в Пловдив. Сигналът е получен в 11.37 ч.  \r\n \r\nНа спешния телефон 112 е получена информация, че мъж с пистолет е произвел изстрели в частната болница „Тримонциум“. \r\n\r\n Очевидци твърдят, че мъж е прострелял жена на регистратурата в болницата. На място пристигна и комисар Виктор Празов, началник на Отдел „Охранителна полиция“ към Областната дирекция на МВР-Пловдив. \r\n\r\n Няма информация какво е състоянието на простреляната жена. Тя в откарана с линейка в друго болнично заведение. Не са ясни причините за стрелбата. \r\n\r\n Служителите на аптека, намираща се близо до болничното заведение, заявиха пред DarikNews, че са чули изстрелите. В аптеката дори изтичали да се скрият хора, изплашени от стрелбата. \r\n\r\n Районът е отцепен от полицията. Стрелецът е задържан. \r\n \n\t\t\t\t\t\t", "date": "2020.01.31", "title": "Стрелба в частна болница в Пловдив"}
{"url": "http://www.bnews.bg/article/265576-misis_balgariya_defilira_s_roklya_za_tsyalo_sastoyanie_i_koronata_ot_sasht_snimki", "text": "\n Специален гост, лице на колекцията от Кралството, а именно Love Bridal London, бе Д-р Паньова, Мисис България 2018 и Мисис Свят Трансконтинентал 2019. Полина заблестя в рокля на стойност цяло състояние и бе изненада за вечерта, като се появи с короната от Америка. Дизайнер на колекцията и официален дистрибутор за България, Мариета Петрова. \r\n\r\n  Grand Wedding Expo 2020 се проведе в последния уикенд на януари. Гранд Хотел и СПА Приморец се преобрази в истинско сватбено царство, отваряйки вратите си за всички бъдещи младоженци, техните близки и приятели. Поводът за магическата промяна е Grand Wedding Expo – авторското сватбено изложение на хотела. Водещ на Grand Wedding Expo 2020 г. бе Мис България 2003 Елена Тихомирова. \r\n\r\n \r\n\r\n Скоро д-р Полина Паньова украси зимния брой на списание „Сватба”. Красавицата  избра да позира със синовете си Любомир и Владимир. \r\n\r\n Д-р Паньова е една от най-красивите българки. Тя е носителка на титлите Мисис България  2018.  През лятото на 2019- а, донесе на България короната от един от най-престижните световни конкурси, „Мисис Свят Трансконтинентал – 2019”, както и награда за най-интелигентна участничка.  \r\n\r\n Преди седмица пък на най-голямото сватбено изложение в България  SOFIA WEDDING EXPO 2020, което бе посетено от над 5000 души, освен като модел, д-р Полина Паньова представи и продуктите на най-голямата фирмата за красота и козметика Skin Professional, чийто главен лекар за България е от няколко месеца. \r\n\r\n Полина Паньова е  доктор по дерматология, ендокринология и специалист по контурна пластика.  \r\n \n\t\t\t\t\t\t", "date": "2020.01.31", "title": "Мисис България дефилира с рокля за цяло състояние и короната от САЩ! (Снимки)"}
{"url": "http://www.bnews.bg/article/265578-neno_dimov_obvinen_i_za_kontsesiyata_na_bansko", "text": "\n Специализираната прокуратура обвини бившия министър на околната среда и водите Нено Димов и за концесията на ски зоната \"Банско\", чийто концесионер е търговското дружество \"ЮЛЕН\" АД, съобщи държавното обвинение. \r\n\r\n Така Димов получава второ обвинение след досъдебното производство за водната криза в Перник. \r\n\r\n Специализираната прокуратура е отделила материали от досъдебното производство, по което в качеството на обвиняем за умишлена безстопанственост е привлечен бившият министър на околната среда и водите Нено Димов, се казва в \r\n\r\n Разследването е възложено на следователи от Следствения отдел при Специализирана прокуратура и по него се извършват активни действия по разследването, допълват от прокуратурата. \r\n\r\n На 9 януари Нено Димов бе задържан по обвинение за несправяне с водната криза в Перник. Тогава бе претърсен домът и кабинетът на бившия министър. Самият той дълго се оправдава, че виновник за безводието в града е ВиК. \r\n\r\n При задържането на бившия екоминистър наблюдаващият прокурор Ангел Кънев обяви, че разследващите са намерили документи, свързани с концесията на ски зоната. \r\n\r\n В края на 2018 г. тогавашният главен прокурор Сотир Цацаров изпрати писмо до премиера Бойко Борисов, с което настояваше кабинетът да предприеме действия за изменение и допълнение на концесионния договор за ски зона \"Банско\". \r\n \n\t\t\t\t\t\t", "date": "2020.01.31", "title": "Нено Димов обвинен и за концесията на Банско"}
{"url": "http://www.bnews.bg/article/265563-trus_nad_5_po_rihter_v_rayona_na_vrancha_e_useten_i_u_nas", "text": "\n Земетресение с магнитуд над 5 по скалата на Рихтер е регистрирано в Източна Румъния, в района на Вранча. \r\n\r\n Според Националния институт по геофизика, геодезия и география към БАН силата е 5,4 по Рихтер, а според Европейския сеизмологичен център – 5,1 по Рихтер. \r\n\r\n Трусът е регистриран в 3:26 ч. българско време тази сутрин.   \r\n\r\n Земетресението е било усетено в цяла Румъния, Молдова, Украйна, както и у нас – в Русе, Плевен, Шумен и др. \r\n\r\n В Русе е усетен доста силно, пишат зрители на bTV.  \r\n\r\n Засега няма данни за пострадали и разрушения. \r\n \n\t\t\t\t\t\t", "date": "2020.01.31", "title": "Трус над 5 по Рихтер в района на Вранча е усетен и у нас"}
{"url": "http://www.bnews.bg/article/265567-kakvo_pokaza_proverkata_na_novite_konteyneri_s_italianski_bokluk_vav_varna", "text": "\n Нови контейнери с боклуци бяха открити на варненското пристанище. Те са от същата италианска фирма, от която беше предната пратки с установено несъответствие. \r\n\r\n „Бе установено, че на пристанище Варна-Запад са налице още 102 контейнера със същия изпращач и същия получател, което наложи да извършим проверка, съвместно с митниците, РИОСВ и гранична полиция. Дали товара в тези контейнери съдържа отново, не както е посочено пластмаса и каучук, а и други отпадъци, различни от посочените“, обяви наблюдаващият прокурор Невена Илиева. \r\n\r\n По думите на прокурор Милена Гамозова тепърва ще бъде изяснено съдържанието и на останалите компоненти от боклука с нужните експертизи. \r\n\r\n Явно контролът на институциите не е добър, случайно е установено несъотвествието, коментираха общински съветници от „Демократична България“ във Варна. Те призоваха за по-сериозен контрол. \r\n \n\t\t\t\t\t\t", "date": "2020.01.31", "title": "Какво показа проверката на новите контейнери с италиански боклук във Варна?"}
{"url": "http://www.bnews.bg/article/265565-2_3_ot_balgariya_veche_e_v_gripna_epidemiya", "text": "\n Болните от грип и остри респираторни заболявания в България стават все повече, 2/3 от страната вече е в грипна епидемия.  \r\n\r\n Вчера епидемия беше обявена на територията на област Стара Загора, а от днес такава има в Търговище и в Плевен. \r\n\r\n В 19 от 28 области се ограничават плановите операции и свижданията в лечебните заведения. Преустановяват се женските и детските консултации. \r\n\r\n В община Дупница, която беше от първите, обявили епидемия, от днес извънредните мерки се отменят. \r\n \n\t\t\t\t\t\t", "date": "2020.01.31", "title": "2/3 от България вече е в грипна епидемия"}
{"url": "http://www.bnews.bg/article/265568-vse_pak_gbs_se_vklyuchi_v_obracha_okolo_bozhkov_i_fk_levski_i_go_pritisna_do_stenata", "text": "\n Строителната компания \"Главболгарстрой\" е завела иск срещу ПФК \"Левски\" за задържения от малко над 3,8 млн. лв. за изграждането на сектор А на стадиона на \"сините\" - \"Георги Аспарухов\". Това е станало на 29 януари - или в последния възможен срок преди 5-годишната давност на претендираното задължение да изтече.  \r\n\r\n Исковата молба е заведена в Софийския градски съд, става ясно от справка в сайта на институцията. Не става въпрос обаче за искане на несъстоятелност на клуба заради дълг, а за предявяване на претенции само за плащането. \r\n\r\n Ремонтът на сектор А на \"Герена\" бе през 2013 г. (много преди Васил Божков да има нещо общо с него - б.р.), а сметките е трябвало да бъдат уредени до предпоследния ден на януари 2015 г. - по договор. Оттогава тече давностният 5-годишен срок, в който ако няма плащане, споразумение между страните или заведено по съдебен ред искане за изплащане на сумата - задължението спира да бъде дължимо.  \r\n\r\n От \"Главболгарстрой\" са предложили на \"Левски\" споразумение за отлагане на плащането с 5 години. От клуба обаче и официално заявиха, че не са съгласни с размера, за който претендира компанията. Според \"сините\" имало начислени лихви. \"Левски\" заяви, че ще заведе дело. \r\n\r\n Според компанията - става дума за главница и ДДС - без лихви.  \r\n\r\n По процедура - предстои съдът да прецени дали заведената молба е редовна и ако да - да образува търговско дело и на насрочи дати за разглеждането му.  \r\n \n\t\t\t\t\t\t", "date": "2020.01.31", "title": "Все пак ГБС се включи в обръча около Божков и ФК Левски и го притисна до стената!"}
{"url": "http://www.bnews.bg/article/265569-vse_oshte_ne_e_zapochnalo_izzemvaneto_na_antikite_na_vasil_bozhkov", "text": "\n Прокуратурата и полицията все още не са започнали процеса по изземване на античната колкеция от над 3000 предмета на Васил Божков.  \r\n\r\n От Националния исторически музей (НИМ) съобщиха за bTV, че са получили прокурорско постановлемние и писмо от Министерството на културата да приемат колекцията на Божков. По процеса по опаковане и транспортиране на предметите са ангажирани 9 служители на музея. \r\n\r\n Античната колекцията на Васил Божков се съхранява в сградата на фирмата му, която е и музей. Започна ли изземване на артефактите. \r\n\r\n В интервю за bTV Божков постави под съмение връзката между повдигнатите мму обвинения и изземването на артефактите. \r\n\r\n „Ще унищожат колекцията, дано да знаят как да ги преместят и да имат възможност да ги преместят. Не знам дали знаете какъв е редът и наредбите за местене на такива предмети. Съмнявам се, че органите на реда ще се справят с това. Какво общо има с бизнеса и обвиненията с  тези предмети. Сигурно това е част от репресивните мерки на държавата“, коментира Божков. \r\n \n\t\t\t\t\t\t", "date": "2020.01.31", "title": "Все още не е започнало изземването на антиките на Васил Божков"}
