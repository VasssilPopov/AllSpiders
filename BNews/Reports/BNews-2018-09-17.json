{"url": "http://www.bnews.bg/article/248838-potreseni_roditeli_aneliya_zashto_obezobrazi_dashterya_si", "text": "\n Анелия предизвика същински бунт във фейсбук профила си. Десетки родители, а и тийнейджъри, уж нейни фенове, изразиха потреса си след като пайнерката сподели снимка на 14-годишната си дъщеря Ивон. \r\nНаследницата на певицата изглежда значително по-голяма. И не само заради силния грим, до какъвто дори майка й рядко прибягва, а когато го прави, е заради фотосесия, вечерна сценична изява или снимки на нов клип. Ивон, която е плод на любовта на Анелия с бизнесмена Коко Динев, е издула устните си, вероятно с хиалурон. Не й е за първи път, защото открай време почитателите на майка й забелязват метаморфозата й. Сега обаче устните на детето изглеждат досущ като силиконовата миска Джулиана Гани. Разликата е, че Ивон няма навършени 15 години. Тази възраст ще достигне чак на 29 декември. \r\n„Дете на 14 години?! Изглежда поне на 25. Силен грим, надути устни и изкуствени мигли. Направо ми е мъчно!”; „Анелия, ти беше дълги години без никакви подобрения, най-естествено красива. Защо си й позволила да изглежда така?! Нищо от този живот няма да я подмине, защото е красиво дете. Но на тези години е недопустимо да й позволяваш да изглежда така!” – това са само част от сравнително премерените и не злонамерени коментари към снимката на Ивон.  Не само родителите, дори почитателите на пайнерка, които са връстници на дъщеря й, изразяват възмущението си, че е допуснала подобно нещо. Недоумяват как и защо фолкпевицата не се е намесила. А само до преди шест месеца, покрай промоцията на новия си албум, Анелия коментираше въпроса, изтъквайки, че не вижда нищо лошо дъщеря й да експериментира с грим, след като й е любопитно. И подчертаваше, че има по-важни неща от това: \r\n„Това е начин на живот, който аз съм приела. Дъщеря ми вече и тя е свикнала с това. Естествено и нормално е като дете на известен родител да бъде много по-обсъждана и гледана под лупа. За мен е по-важно да говоря на много по-сериозни теми. Тя е в 8 клас, гледа сега всички тенденции. В инстаграм има толкова много известни личности, гримират се и нормално... Не само тя, а и всички нейни съученички на нейната възраст, се вълнуват от това. Не мога да ограничавам детето си, да й създавам някакво напрежение, заради това, че някой е решил да коментира някаква снимка и да си говори. Дъщеря ми си слага някой път грим, защото й е интересно, и аз не мога да подлудявам детето си, заради това, че някой е решил да си напише нещо там под някоя снимка”, отвърна Анелия, цитирана от \"Уикенд\". \r\n  \r\n \n\t\t\t\t\t\t", "date": "2018.09.17", "title": "Потресени родители: Анелия, защо обезобрази дъщеря си? "}
{"url": "http://www.bnews.bg/article/248846-gen_atanas_atanasov_mvr_e_na_rachno_upravlenie_ot_borisov", "text": "\n МВР е на ръчно управление от Борисов, няма значение, кой ще бъде министър, това заяви пред бТВ ген. Атанас Атанасов, съпредседател на \"Демократична България\" и лидер на ДСБ. \r\n\r\n „Ако системите за сигурност, службите и МВР работят ефективно, ще разкрият тежките корупционни схеми по високите етажи на властта. Това не го казваме само вътре в страната, по време на българското европредседателство, западните издания иронизираха българския девиз, че „корупцията прави силата”, посочи лидерът на ДСБ. \r\n\r\n Ген. Атанасов заяви, че Младен Маринов не е добра кандидатура за нов вътрешен министър. \r\n\r\n „Младен Маринов няма качества да бъде главен секретар на МВР. Всичките му професионални провали  доведоха до това – да се поиска оставката на сегашния министър, а той ще бъде предложен за министър. Този човек няма визия за реформи. Никой не отговори на фактите, които бяха изложени в публичното пространство, за негови зависимости в миналото”, коментира ген. Атанасов. \r\n\r\n Лидерът на ДСБ заяви, че задържаните след акциите на Специализираната прокуратура, са имали политически чадър през последните 10 години, за да извършват спокойно незаконна дейност.  \r\n\r\n „Предстои избор на нов главен прокурор и трябва да се имитира битка с корупцията. Обектите са подбрани неслучайно, не се атакуват обекти, които да са свързани пряко с властта. Връщат ни назад – Миню Стайков се снимал с Георги Първанов. Като сте го знаели това нещо, защо го вадите сега? Тези факти показват фалшива активност”, заяви още политикът. \r\n \n\t\t\t\t\t\t", "date": "2018.09.17", "title": "Ген. Атанас Атанасов: МВР е на ръчно управление от Борисов!"}
{"url": "http://www.bnews.bg/article/248835-kulio_s_kontsert_v_sofiya", "text": "\n Рапърът Кулио, който остави отпечатък в музикалната история с тоталния хит Gangsta's Paradise, ще кацне за концерт у нас. София е първата спирка от европейското турне на носителя на Грами. Той ще застане под светлината на прожекторите в столичния клуб Терминал 1 на 4 октомври. Това не е първа визита у нас за музиканта, отговорен за саундтрака към култовата анимация Лабораторията на Декстър. Той изнесе шоу в София и през 2012 година. \r\n  \r\n \n\t\t\t\t\t\t", "date": "2018.09.17", "title": "Кулио с концерт в София"}
{"url": "http://www.bnews.bg/article/248847-nikolina_angelkova_nyama_naprezhenie_v_kabineta", "text": "\n Министърът на туризма Николина Ангелкова каза пред bTV, че не вижда напрежение в кабинета. „Всеки от нас си изпълнява задълженията, за мен като министър на туризма е изключително важно как свършва летният сезон, гледаме на прага на зимния сезон”, посочи тя. \r\n\r\n Ангелкова подчерта, че не е имало разговори да бъде оттеглена от поста министър на туризма. „Всичко се изясни, знае се кои са новите колеги, номинирани са в коалиционния съвет, всичко е обсъдено”, допълни тя. \r\n\r\n Не мисля, че имаме разногласия с вицепремиера Валери Симеонов, каза още Николина Ангелкова. „За мен е важно в режим на диалог да изчистваме различните гледни точки, а със сигурност има такива”, посочи тя. „Няма как да отрека, че имаме различни гледни точки, но затова е важно да се обсъжда и да се вземе най-правилното решение за обществото”, каза още Ангелкова. \r\n \n\t\t\t\t\t\t", "date": "2018.09.17", "title": "Николина Ангелкова: Няма напрежение в кабинета!"}
{"url": "http://www.bnews.bg/article/248844-barekov_bravo_na_drugarya_tsvetanov_taka_se_pravyat_izbori_oshte_sadiyata_ne_e_sviril_macha_i_gerb_imat_milion_glasa_dori_veche_bez_da_im_se_nalaga_da_pechatat_dopalnitelni_byuletini_v_kostinbrod", "text": "\n Евродепутатът Николай Бареков направи унищожителен коментар относно шуробаджанащината във властта и по - конкретно назначаването на мъжът до Румяна Бъчварова - Росен Желязков за транспортен министър. \r\n\r\n Ето какво пише Бареков: \r\n\r\n \r\n\r\n \"Няма ли КОЙ да обясни на ГЕРБ що значи непотизъм. В техния случай още по-просташко - шуробаджанащина. Арогантна. Гаджето на шефа на кабинета на премиера Р. Бъчварова е номиниран за транспортен министър от ГЕРБ. Малка подробност е, че пътят му разчисти зетят на Бъчварова, тоест баджанак му. Още по-малка подробност е, че Росен Желязков може да разбира от печатане на фалшиви костинбродски бюлетини, но надали и от транспорт. Беше и подсъдим по темата, за да има кой да опере ужким пешкира. В ГЕРБ вече има едно семейство, овладяло три от най-сладките държавни поста - шеф на КЗК, член на Конституционния съд и депутат. Вече си имат и второ. Аристократи от нов тип. А на по-ниските етажи са стотици хиляди. Браво на другаря Цветанов. Така се правят избори. Още съдията не е свирил мача и ГЕРБ имат милион гласа. Дори вече без да им се налага да печатат допълнителни бюлетини в Костинброд.\" \r\n \n\t\t\t\t\t\t", "date": "2018.09.17", "title": "БАРЕКОВ: Браво на другаря Цветанов! Така се правят избори! Още съдията не е свирил мача и ГЕРБ имат милион гласа! Дори вече без да им се налага да печатат допълнителни бюлетини в Костинброд!"}
{"url": "http://www.bnews.bg/article/248845-rumen_radev_otkaza_sreshta_s_koalitsionniya_savet_na_upravlyavashtite", "text": "\n Президентът Румен Радев отказа среща с коалиционния съвет на управляващите. \r\n\r\n „Поканен съм на среща, на която няма как да отида. Особено когато лидерите се разминават с институционалния тон. Коалиционният съвет не е законов орган“, каза държавният глава в отговор на въпрос дали ще се отзове на поканата за среща, отправена от коалиционния съвет на управляващата коалиция. \r\n\r\n „Кабинетът си има министър-председател и ресорен министър и точно те трябва да организират това, което до момента не е направено, а именно съгласуването на това предложение за освобождаване от длъжност на главния секретар на МВР“, допълни държавният глава. \r\n\r\n По-рано стана ясно, че Коалиционният съвет предлага спешна среща с президента заради подписването указа за освобождаването на Младен Маринов като главен секретар на МВР. Според коалиционните партньори забавянето може да е умишлено. \r\n\r\n „Ние сме готови на среща, на която той да изложи своите аргументи за неподписването на този указ, защото не желаем конфронтация с президента на страната”, заяви по-рано лидерът на ПГ на ГЕРБ Цветан Цветанов. \r\n \n\t\t\t\t\t\t", "date": "2018.09.17", "title": "Румен Радев отказа среща с коалиционния съвет на управляващите!"}
{"url": "http://www.bnews.bg/article/248828-shte_ima_sporazumenie_mezhdu_ban_nimh_i_mon", "text": "\n Сега завърши Общото събрание на учените в Националния институт по метеорология и хидрология /НИМХ/, с което дадохме мандат за подписване на договореното в петък споразумение между БАН, НИМХ и МОН, и излъчихме екип за преговори, ако това се налага. Това съобщи за БТА бившият директор на НИМХ проф.Христомир Брънзов и добави, че както е било решено, когато се подпише споразумението, от НИМХ ще изпратят повече от една кандидатура за изпълняващ длъжността директор на НИМХ на Управителния съвет /УС/ на БАН, за да го избере и назначи. \r\n\r\n Трябва да се разбере кога ще бъде подписано това споразумение, за да изпратим след това кандидатурите, каза проф.Брънзов. \r\n\r\n На въпрос дали утре от НИМХ ще спрат с прогнозите на времето, както бяха обявили, че на 18 септември ще спрат работа заради това, че от 30 август са без директор, проф.Брънзов отговори, че \"възможността за спирането е чисто обективна, защото нямаме никакви графици за денонощна работа и няма кой да ги утвърди\". \r\n\r\n Затова работещите в НИМХ трябва да преминат от 24-часови дежурства към нормален работен ден. \"Отделно НИМХ е притиснат от неплатени сметки за всякакви комуникации и ако се спре електроенергията и различните комуникации, тотално ще спрем\", коментира проф.Брънзов. \r\n\r\n По думите му, \"ако започне такъв режим на работа в НИМХ, прогнозата за времето няма да се актуализира няколко пъти в денонощието, както е сега, но това е свързано и с всичките системи за ранно предупреждение за бедствия, които НИМХ поддържа при 24-часовия режим на работа\". Затова освен моята кандидатура за изпълняващ длъжността \"директор\" на НИМХ, колегите ми излъчиха още една кандидатура - на проф.Пламен Минов, каза проф.Брънзов. \r\nПрипомняме, че преди дни от БАН предложиха чл.-кор. дн Костадин Ганев за и.д. директор на метеоролозите.  \r\n \n\t\t\t\t\t\t", "date": "2018.09.17", "title": "Ще има споразумение между БАН, НИМХ и МОН?"}
{"url": "http://www.bnews.bg/article/248840-aktsiya_na_mvr_za_polzvane_na_mobilni_telefoni_ot_shofyori", "text": "\n От 17 до 23 септември е в ход специализирана полицейска операция, при която ще се следи за ползването на телефони от шофьорите. Акцията се провежда по линия на Европейската мрежа на службите на Пътна полиция TISPOL и подобни проверки ще има на територията на всички страни от Европа, съобщиха от МВР. \r\n\r\n Целта на операцията е водачите да осъзнаят последствията от пренебрегването на законовите изисквания. Законът забранява говоренето по телефона, докато шофираме, освен в случаите, когато водачът ползва хендсфри. Глобата е 50 лева. \r\n \n\t\t\t\t\t\t", "date": "2018.09.17", "title": "Акция на МВР за ползване на мобилни телефони от шофьори"}
{"url": "http://www.bnews.bg/article/248821-vizhte_kakva_krasavitsa_e_shterkata_na_vanko_1_snimki", "text": "\n Пловдивчанката Ивана Главчева, която е дъщеря на рап изпълнителя от близкото минало Ванко 1, удари в земята всички родни наследници на звезди \r\n\r\n Кръстената на татко си красавица може да се похвали с естествена хубост.  \r\n\r\n Ивана е ученичка и е само на 16, но хваща окото и дори надминава по визия не само свои връстнички, но и какичките. \r\n\r\n Главчева е с изписано лице, чиито черти са идеално правилни, по природа. Чарът й е допълнително подчертан от тъмната й коса, а устните й са естествено плътни и обемни. \r\n\r\n Критиците са на мнение, че Ивана надминава други популярни щерки, сред които са Ивон на Анелия, Симона Загорова на Глория, както и наследницата на Орхан Мурад – Сузанита. \r\n\r\n За споменатите горе девойки отдавна се спекулира, че макар и толкова млади, вече са се възползвали от хиалурон в джуките и други подобни разкрасителни процедури, от които за крехките си години реално не се нуждаят, пише HotArena \r\n\r\n Ивана страни от подобренията и на този етап колкото и атрактивен и привлекателен вид да има, тя не го използва като инструмент за повърхностни цели, приоритет за  нея е образованието й и заляга над учебниците. \r\n\r\n  Добро впечатление прави и фактът, че профилите на Главчева в социалните мрежи са с поверителен достъп и не всеки може да разглежда снимките й и да им се любува. Това автоматично означава, че девойката не желае да се възползва от известността на баща си и осъзнава, че на тази възраст е по-добре да страни от медийните прожектори. \r\n\r\n  По този начин избягва и коментари от натрапчиви обожатели и спестява нерви на своя татко, който със сигурност  е готов да защитава момичето си с цената на всичко от нежелани наглеци. \r\n\r\n Вижте снимките  \r\n \n\t\t\t\t\t\t", "date": "2018.09.17", "title": "Вижте каква красавица е щерката на Ванко 1 (Снимки)"}
{"url": "http://www.bnews.bg/article/248843-parnoto_i_toplata_voda_shte_poskapnat_ot_1_oktomvri", "text": "\n Със сигурност парното и топлата вода ще поскъпнат от 1 октомври. Това става ясно доклада на експерти от Комисията за енергийно и водно регулиране. Според енергийни експерти парното може да поскъпне с 8 до 10 процента. Разчетите на енергийния регулатор показват, че газът ще поскъпне с близо 14 процента от 1 октомври. \r\nПо правило при ръст на цената на синьото гориво от над 5 процента, има и поскъпване на парното. Възможно е и цената на тока да бъде повишена. Ето и прогнозата на експерта Еленко Божков: \r\n  \r\n„Аз очаквам прогнозно цената на топлинната енергия да бъде увеличена 8 до 10%, а цената на електрическата енергия да речем с 2 до 3.5%“, каза Божков. \r\nТой поясни още, че спирането на транзита на газ през Украйна следващата година също ще доведе до по-скъп газ за България. \r\n  \r\n„Ако, както иска Газпром, през 2019 г. те затворят и прекъснат пазара или по-точно транзита през Украйна, ние също ще бъдем изправени пред едно ново увеличение на цената на природния газ, тъй като част от транзита или цената за транзит през България сега служи за намаляване на цената на природния газ по сегашните договори“, допълни той. \r\nЗа сегашното тримесечие Булгаргаз поиска поскъпване от 18 процента, но енергийният регулатор определи ръст от 10,8 процента. Поскъпването на суровината ще доведе по по-високи цени на хранителните стоки, земеделските торове, материали от строителството. \r\n  \r\nРешението на енергийния регулатор ще стане ясно в края на септември. \r\n  \r\nСледващата седмица има открито заседание по темата. \r\n \n\t\t\t\t\t\t", "date": "2018.09.17", "title": "Парното и топлата вода ще поскъпнат от 1 октомври"}
{"url": "http://www.bnews.bg/article/248823-putin_i_erdogan_se_sreshtat_v_sochi", "text": "\n Владимир Путин и Реджеп Ердоган се срещат в руския курорт Сочи. Основна тема на разговорите ще бъде ситуацията в Сирия. \r\n\r\n Срещата се провежда в момент, когато сирийските правителствени войски, подкрепяни от Русия и Иран, подготвят офанзива срещу последния бастион на бунтовниците, провинция Идлиб. Турция и САЩ предупредиха няколко пъти да не се предприема подобна операция. \r\n\r\n По-рано този месец, Ердоган отправи призив за прекратяване на огъня в Идлиб, но нито Русия, нито Иран го приеха. \r\n \n\t\t\t\t\t\t", "date": "2018.09.17", "title": "Путин и Ердоган се срещат в Сочи"}
{"url": "http://www.bnews.bg/article/248815-adrenalinkata_eni_koritsa_na_maxim_sasht", "text": "\n Бившата адреналинка Ени ще плакне очите на милиони мъже по света, защото е поканена да позира за американското издание на популярната мъжка библия, пише „България днес”. \r\nТя оглави класацията за най-желано голо тяло в САЩ, след като бе номинирана и избрана с конкурс сред над 100 000 участнички. \r\n\r\n Евгения Радилова - Ени зае челно място, след като се изтегли напред и в онлайн гласуването. Така оспорваната надпревара й осигури професионална фотосесия дибидюс, както и баснословен хонорар отвъд океана. „Да бъдеш на корицата на MAXIM е постижение, за което повечето момичета мечтаят. Ангажиментите със сигурност ще се увеличат след една такава позиция — момиче от корицата за 2018 година. Самата фотосесия и работата с добрите в бранша е ценен опит”, коментира още преди финала Ени. \r\nКрасавицата благодари в социалните мрежи на феновете си, че я подкрепиха. И призна, че само благодарение на тях е успяла да стигне върха.  Ени е сред първите адреналинки на „Господари на ефира” и е на път да се превърне в тотална сензация в САЩ. Преди години тя дори напусна БГ предаването, за да гони дивото и се премести в Америка. \r\nАдреналинката заряза участието в „Господарите”, обучението в НАТФИЗ и реши да превзема в Холивуд. Оттогава досега тя е една от най-успелите българки в Америка. \r\n\r\n Участва в „Закон и ред”, след което е наградена с няколко отличия за други филми. А преди броени месеци получи и награда за образа на изкусителна кръвопийца на фестивала „Вампирела”. Хубавата Ени получава, освен корица на Maxim, гореща фотосесия, 25 000 долара и договор с едно от най-известните мъжки списания. Останалото, както казват, е история — красавицата вписа със златни букви името си до тези на Кейт Ъптън, Тейлър Суифт, Ева Лонгория, Алесандра Амброзоио, Джесика Алба и много, много други... \r\n \n\t\t\t\t\t\t", "date": "2018.09.17", "title": "Адреналинката Ени - корица на Maxim САЩ "}
{"url": "http://www.bnews.bg/article/248824-kuba_otnosheniyata_sas_sasht_se_vloshavat", "text": "\n Кубинският президент Мигел Диас-Канел каза, че отношенията между Куба и САЩ се влошават при управлението на американския президент Доналд Тръмп, предадоха световните агенции. \r\nДиас-Канел призова за равностоен диалог с Тръмп и каза, че кубинското правителство няма да разговаря с него, докато \"правителството на САЩ запазва лошото си отношение\" към Куба. \r\n\"Ние искаме диалог, но той трябва да бъде като между равни\", заяви Диас-Канел в интервю за базираната във Венецуела телевизия \"Телесур\". \"Не приемаме да ни налагат каквото и да било, нито сме готови да правим отстъпки\", каза кубинският президент. \r\nПо думите му при предишния американски президент Барак Обама двете страни са могли да \"разговарят, сътрудничат и поддържат цивилизовани отношения въпреки идеологическите различия\". \r\nСпоред него американското ембарго, въведено срещу Куба през 1962 г., остава главната пречка за нейното развитие. \r\nОтношенията между САЩ и Куба се затоплиха при управлението на Обама, който постигна историческо разведряване след десетилетия на враждебност, но рязко се влошиха, откакто през 2017 г. на власт дойде Тръмп, който отново въведе ограничения за пътуване и затегна американското икономическо ембарго. \r\nОтрицателно въздействие върху двустранните връзки оказаха и твърденията на САЩ за загадъчни \"звукови атаки\" срещу американски дипломати в Хавана, причинили им здравословни проблеми. Куба отрича да има нещо общо с това. \r\n \n\t\t\t\t\t\t", "date": "2018.09.17", "title": "Куба: Отношенията със САЩ се влошават"}
{"url": "http://www.bnews.bg/article/248842-v_rumaniya_shte_ima_referendum_za_ednopolovite_brakove", "text": "\n В Румъния ще има референдум за еднополовите бракове. Конституционният съд на страната обяви, че референдумът за традиционното семейство е законен. Допитването за промяна в Конституцията, с която бракът да се дефинира като съюз между мъж и жена, а не като съюз между съпрузи, както е сега, ще се проведе на 7 октомври. Ако промяната стане факт, еднополовите бракове в Румъния ще са противокоснституционни.  \r\nДопитването се организира след гражданска инициатива, събрала повече от 3 милиона подписа вподкрепа на референдум и повече от 500 000, изисквани, за да се инициира допитване за конституционна промяна. При внасянето през 2016 година на петицията, настояваща бракът да бъде записан в Конституцията като съюз между мъж и жена, а не като съюз между съпрузи както е сега, Виорел Патрана, един от инициаторите заяви,  че съюзът между мъж и жена е нормалната дефиниция на семейство. \r\n\r\n Ако референдумът в Румъния бъде успешен и промяната бъде направена, еднополовите бракове в северната ни съседка  ще са противоконституционни. Поправката е подкрепяна от повечето политици и религиозни организации, но срещу нея се обявява румънският президент Клаус Йоханис.  Конституционният съд на Румъния реши, че законопроектът, изменящ основния закон на страната, че семейството е основано на брак между мъж и жена - вместо на сегашната формулировка на \"двама съпрузи\" - е в съответствие с конституцията.  Сенатът прие нормативния акт за референдума миналия вторник. \r\n \n\t\t\t\t\t\t", "date": "2018.09.17", "title": "В Румъния ще има референдум за еднополовите бракове\r\n"}
{"url": "http://www.bnews.bg/article/248841-gaf_ili_nerazbirane_kolani_i_za_pravostoyashtite", "text": "\n Има гаф при приемането на законовите поправки за задължително оборудване на автобусите с колани, заяви за „Дарик“ Ивайло Константинов от Конфедерация на автобусните превозвачи. Според приетите текстове, при превозите до 30 километра такова задължение няма да има за автобусите, които превозват ученици и работници. За сметка на това колани ще трябва да се монтират в градските автобуси, където е разрешено да се возят и правостоящи. Би трябвало да е точно обратното, изтъкна Константинов. Без отговор е и въпросът какво ще се случва с автобусите, които влизат в България от Сърбия, Румъния и Гърция, например, и нямат видеорегистратори и колани, добави той. \r\nВероятно става дума за техническа грешка или неразбиране от страна на вносители, посочи Ивайло Константинов: \r\n  \r\n„Определено е направен гаф при приемането на текстовете. Това, което са приели, е да бъдат изключени от оборудване с колани само автобусите от клас 1 и 2, които извършват превози до 30 км. Но е записано изрично в текста - специализиран превоз до 30 км, което на практика означава, че автобусите, които превозват точно учениците няма да бъдат с колани, а не са изключени градските автобуси, което на практика оборудване с колани в градските автобуси, което е абсурдно. Няма как правостоящ пътник да бъде обвързан с колан“, каза той. \r\nСпоред Ивайло Константинов сериозен проблем може да възникне за автобусите без колани и видеорегистратори, които влизат от други държави: \r\n  \r\n„Има няколко въпроса, които никой не ги поставя. Какво правим с автобусите от Сърбия, от Гърция? Ще им слагаме видеорегистратори и колани на границата ли? Какво ще правим? На никого не е ясно. Трябваше да има становище на туристическите фирми, на Агенцията по туризъм. Това би довело до катастрофа. Тези чужди автобуси, ако не могат да влязат в България, защото нямат колани, какво правим, на никого не е ясно“, посочи още той. \r\nКонстантинов добави, че процесът по оборудване с колани има няколко стъпки – закупуване, монтиране и приемане на конструктивната промяна от страна на специализираните технически служби. Не ясно обаче как точно и за колко време ще се случи всичко, при положение, че в закона са указани срокове. Има автобуси с по-леки седалки, например, които не са пригодни за оборудване с колани, посочи Ивайло Константинов. Според него предстои законът да бъде ремонтиран. \r\n \n\t\t\t\t\t\t", "date": "2018.09.17", "title": "Гаф или неразбиране: Колани и за правостоящите?"}
{"url": "http://www.bnews.bg/article/248848-gadzheto_na_bachvarova_transporten_ministar_sluchaynost_da_ama_ne", "text": "\n Капиталци бутнаха Сашо Манолев от кандидат министърското столче! \r\n\r\n Автор на статиите е „зетя“ на мама Бъчи /Румяна Бъчварова//живее с дъщеря й/. Самата мама живее с Росен Желязков, дето сега е номиниран за министър, наместо Манолев! \r\n\r\n Баси съвпаденията на територията! \r\n\r\n Иван Петров \r\n\r\n адвокат, прокурор на столична апелативна прокуратура /1995-2008/ \r\n\r\n Бележка на АФЕРА: Росен Желязков като главен секретар на Министерски съвет е единственият обвиняем по делото “Костинброд” за фалшифицирането на 300000 бюлетини преди парламентарните избори през май 2014 година, дело „добре“ „ОТработено“ от цацаратурата в полза ясно на кого. Ашколсун! \r\n\r\n \r\n \n\t\t\t\t\t\t", "date": "2018.09.17", "title": "Гаджето на Бъчварова - транспортен министър! Случайност? Да, ама не! "}
{"url": "http://www.bnews.bg/article/248825-sazhiviha_starite_chasovnitsi_v_lom", "text": "\n С надеждата да събудят града за нов живот, жители на Лом решават да ремонтират старинните градски часовници. Монтираните още в началото на миналия век на две от емблематичните сгради в крайдунавския град часовници, днес отново работят. След повече от 20 години сън, стрелките им пак отмерват времето. \r\n\r\n В близкото минало градският часовник е бил считан за най-популярното място в града. Поставяни на важни обществени сгради, те са били акцент в архитектурната среда и място, където хората са се срещали. И днес часовниците продължават да красят старинните сгради из цяла България, но стрелките на много от тях са застинали, а механизмите им отдавна са спрели да отмерват времето. Така било повече от 20 години и в крайдунавския град Лом, докато наскоро местни жители решават да събудят часовниците, с надеждата, че така ще върнат и живота в града. Идеята хрумва на Жана Замфирова, която живее точно срещу един от градските часовници. \r\n\r\n Старинните градски часовници в Лом са два. По –големият е монтиран на някогашната банка в града още при строителството на масивната триетажна сграда през 1933 година. Сградата е строена от австрийска фирма, а часовникът вероятно е германска изработка, спомнят си днес местните жители. \r\nДругият часовник е поставен на една от най-емблематичните къщи в града, популярна като аптека „Тодор Велев”. Строена още през 1929 година в стил сецесион и днес сградата с островърха часовникова кула излъчва аристократизъм и елеганстост. \r\nС ремонта и реставрацията на двата часовника се захваща един от малкото останали часовникари в града Теодор Генадиев. Помага му неговият баща – Димитър Русинов, от когото е наследил занаята. \r\nРемонтът на големия часовник отнема повече време,  другият - на аптеката успяват да възстановят по-бързо, разказва синът Теодор. \r\nСъживени, двата градски часовника в Лом отново отмерват времето. А майсторите, погрижили се те да заработят не пропускат да проверят стрелките движат ли се. \r\n \n\t\t\t\t\t\t", "date": "2018.09.17", "title": "Съживиха старите часовници в Лом"}
{"url": "http://www.bnews.bg/article/248812-poredna_tragediya_v_nachaloto_na_sedmitsata_motorist_zagina_sled_udar_v_kamion_v_sofiya", "text": "\n Моторист загина при катастрофа на столичния булевард „България” в понеделник сутрин, съобщават от СДВР, цитирани от Дарик радио. \r\n\r\n Инцидентът станал около 12:40 ч. По първоначална информация моторът се е блъснал в металоизвозващ камион. \r\n \n\t\t\t\t\t\t", "date": "2018.09.17", "title": "ПОРЕДНА ТРАГЕДИЯ В НАЧАЛОТО НА СЕДМИЦАТА! Моторист загина след удар в камион в София"}
{"url": "http://www.bnews.bg/article/248814-lora_karadzhova_nalita_na_boy_kato_se_napie", "text": "\n В Къщата треперят от Лора Караджова или по-скоро от славата ѝ, според която се случвало от парти момиче да се превърне в буйна и неконтролируема хулиганка. \r\nЗа това намекна и самата певица на влизане в шоуто. Изпълнителката на Нека да е лято призна, че има нещо, което би искала да скрие от съквартирантите и зрителите си и се надява да успее: „Има една тъмна страна... Аз много-много не знам за нея, ама дано да не излезе”, отсече Лора. \r\nНеин приятел разтълкува пред Уикенд какво значи това. Караджова има сериозни проблеми с алкохола и когато се напие, става изключително агресивна и нападателна. \r\nСлучвало се е да се бие и да псува неудържимо, но проблема е, че на следващия ден не помни нищо от изцепката си.. \r\n \n\t\t\t\t\t\t", "date": "2018.09.17", "title": "Лора Караджова налита на бой, като се напие"}
{"url": "http://www.bnews.bg/article/248816-razbiha_grupa_za_trafik_na_kokain_u_nas_muleta_galtali_po_100_kapsuli", "text": "\n Специализираната прокуратура и ГДБОП разбиха организирана група за международен трафик на наркотици. Това съобщи на брифинг ръководителят на Специализираната прокуратура Даниела Начева. \r\n\r\n С повдигнати обвинения по случая са четирима души. Те са задържани за 72 часа. Сред тях има криминално проявени. \r\n\r\n Групата е набирала и финансирала лица, които да пътуват до Доминиканската република през Букурещ. Всяко „муле“ поглъщало между 80 и 100 капсули с дрога. След това били транспортирани от летището в румънската столица до Стара Загора. По време на пътуването им били отнемани телефоните. На всяко от мулетата е осигуряван паспорт. За всяка изпълнена поръчка се плащали между 3000 и 5000 лева. Пренасяният кокаин бил предназначен за пазарите в България и Унгария. \r\n\r\n По сигнала за канала се работи от края на миналата година, уточни директорът на ГДБОП главен комисар Ивайло Спиридонов. Българските полицаи били информирани, че наши „мулета” пренасят до Доминиканската република кокаин през европейски летища. \r\n\r\n На 15 септември на едно от лицата му прилошало в Португалия. Оказало се, че „мулето” е погълнало 99 капсули, съдържащи около 1,1 кг кокаин. \r\n \n\t\t\t\t\t\t", "date": "2018.09.17", "title": "Разбиха група за трафик на кокаин у нас, „мулета” гълтали по 100 капсули"}
{"url": "http://www.bnews.bg/article/248817-tir_se_vryaza_v_tri_kashti_v_nyu_york", "text": "\n Тир се блъсна в три къщи в Ню Йорк в понеделник, съобщава CBS. При инцидента е ранен поне един човек. \r\n\r\n Катастрофата станала малко преди 6.00 ч. местно време, в близост до пристанище „Маринърс” в административния район Статън Айлънд. \r\n\r\n Все още не е ясно дали пострадалият е шофьорът на камиона или човек от някоя от ударените сгради. \r\n\r\n   \r\n \n\t\t\t\t\t\t", "date": "2018.09.17", "title": "Тир се вряза в три къщи в Ню Йорк!"}
{"url": "http://www.bnews.bg/article/248818-motorist_zagina_sled_udar_v_kamion_v_sofiya", "text": "\n Моторист загина при катастрофа на столичния булевард „България” в понеделник сутрин, съобщават от СДВР, цитирани от Дарик радио. \r\n\r\n Инцидентът станал около 12:40 ч. По първоначална информация моторът се е блъснал в металоизвозващ камион. \r\n \n\t\t\t\t\t\t", "date": "2018.09.17", "title": "Моторист загина след удар в камион в София!"}
{"url": "http://www.bnews.bg/article/248826-sledi_ot_narkotitsi_v_kravta_na_shofyora_koyto_ubi_koloezdach_vav_varna", "text": "\n Следи от наркотици са открити в кръвта на неправоспособния шофьор Петър Здравков, който на 10 септември блъсна в близост до пешеходна пътека колоездача Мартин Чикалов.  \r\nСъдебно-химическата експертиза е показала наличие на метаболит на тетрахидроканабинол и на бензоилекгонин в проби на обвиняемия. Тези вещества се наблюдават само след употреба на марихуана и кокаин. \r\nСлед инцидента, при който загина Чикалов, 25-годишният шофьор избяга и се предаде в полицията на следващия ден. \r\nПри гледането му на мярката за неотклонение неговата защита представи в съда удостоверение за промени в постоянния адрес, което е издадено на 11 септември. То е било подадено на същата дата в 14:05 часа - почти по същото време, когато Здравков се предаде в полицията, съобщават от пресслужбата на Апелативната прокуратура във Варна.  \r\nВ момента Петър Здравков се намира зад решетките, след като Варненският окръжен съд му наложи най-тежката мярка за неотклонение „задържане под стража”. Ако тя бъде обжалвана, заседанието в Апелативния съд трябва да се състои утре, 18 септември.  \r\n \n\t\t\t\t\t\t", "date": "2018.09.17", "title": "Следи от наркотици в кръвта на шофьора, който уби колоездач във Варна"}
{"url": "http://www.bnews.bg/article/248808-totsa_se_hvali_s_kichozen_manikyur", "text": "\n С нокти на хищна птица се хвали мис България Антония Петрова. Красавицата се уреди с истински остриета, при това две в едно - хем елегантни, хем смъртоносни \r\n\r\n Ако не дай Боже на миската й се наложи да се отбранява, тя ще е като пантера. А последиците ще са направо фатални, пише „България днес”. \r\nДруг е въпросът колко е практична тази спираща дъха ноктопластика. Със сигурност блондинката не прекарва часове над мивката, за да търка тенджери, така че няма и за какво да се притеснява, че ще съсипе умопомрачителния си маникюр. \r\n \n\t\t\t\t\t\t", "date": "2018.09.17", "title": "Тоца се хвали с кичозен маникюр"}
{"url": "http://www.bnews.bg/article/248813-konstitutsionniyat_sad_na_rumaniya_odobri_referendum_sreshtu_ednopolovite_brakove", "text": "\n Конституционният съд на Румъния обяви, че референдумът за традиционното семейство е законен, информират местни медии. \r\n\r\n На 7 октомври в балканската държава ще се проведе всенародно допитване дали да се промени определението за семейство, заложено в Член 48 на Конституцията на Румъния, което може да доведе до обявяване на еднополовите бракове за незаконни. Допитването се организира след гражданска инициатива, събрала повече от 3 милиона подписа в подкрепа на референдум и повече от 500 000, изисквани, за да се инициира допитване за конституционна промяна. \r\n\r\n В момента в конституцията семейството се определя като брак \"между двама съпрузи\", но авторите на инициативата искат промяна, така че семейството да е съюз между мъж и жена. Ако мярката бъде приета, еднополовите бракове в Румъния ще са противоконституционни. \r\n\r\n Поправката е подкрепяна от повечето политици и религиозни организации, но срещу нея се обявява румънският президент Клаус Йоханис. \r\n\r\n Конституционният съд на Румъния реши, че законопроектът, изменящ основния закон на страната, че семейството е основано на брак между мъж и жена - вместо на сегашната формулировка на \"двама съпрузи\" - е съответствие с конституцията. \r\n\r\n Сенатът прие нормативния акт за референдума миналия вторник. \r\n \n\t\t\t\t\t\t", "date": "2018.09.17", "title": "Конституционният съд на Румъния одобри референдум срещу еднополовите бракове"}
{"url": "http://www.bnews.bg/article/248819-upravlyavashtite_iskat_sreshta_s_prezidenta_po_kazusa_s_mladen_marinov", "text": "\n Управляващите поискаха да се срещнат с президента Румен Радев, за да обсъдят защо не подписва указа за освобождаването на главния секретар на МВР Младен Маринов. Той е предложението на кабинета за нов вътрешен министър. Миналата седмица парламентът трябваше да гласува новите министри в правителството, но липсата на указ спря процедурата. \r\n  \r\nСлед поредния коалиционен съвет, посветен на оставката на тримата министри – Ивайло Московски, Николай Нанков и Валентин Радев, и техните наследници, управляващите поискаха да се видях с държавния глава. \r\nМотивите на президента да не подпише указа са, че не е проведена съгласувателна процедура, каквато се изисква в такива случаи. Според лидера на „Атака“ Волен Сидеров обаче това не е така: \r\n  \r\n„В случая ние предлагаме на президента Румен Радев да направим среща, в която да се изяснят всички обстоятелства, свързани с освобождаването на Младен Маринов като главен секретар. Кое точно не е съгласувано? Какви точни мотиви се искат? Всичко това ние сме готови да го представим, за да няма съмнения у президента, че нещо се върши през неговата глава или извън неговото съгласие“, каза Сидеров. \r\n  \r\nНа Коалиционния съвет се реши и кой да е вторият наследник на Московски, след като първият – Александър Манолев си направи самоотвод и отказа поста. \r\n  \r\n„Името на новия транспортен министър е ясно вече това - това е Росен Желязков. Той е технократ, запознат е с технологиите, информационните технологии и всичко, което е необходимо за съставяне на електронно правителство. Той ще бъде новият министър на транспорта“, каза още Сидеров. \r\n  \r\nНамеренията на управляващите са оставките в кабинета да бъдат гласувани в четвъртък и дотогава да има подписан президентски указ. \r\n \n\t\t\t\t\t\t", "date": "2018.09.17", "title": "Управляващите искат среща с президента по казуса с Младен Маринов!"}
{"url": "http://www.bnews.bg/article/248827-shte_prodalzhi_li_da_ni_radva_slantseto_i_prez_sledvashtite_dni", "text": "\n Утре ще е предимно слънчево. Ще има и временни увеличения на облачността, по-значителни над източните райони и Рило-Родопската област, но ще се задържи почти без валеж. Ще духа слаб до умерен източен вятър. Максималните температури ще са между 23 и 28 градуса, в София - около 23, посочват от НИМХ на БАН. \r\nПо Черноморието ще е предимно слънчево, с временни увеличения на облачността в часовете до обяд. Ще духа умерен изток-североизточен вятър. Максималните температури ще са 22-24 градуса, близки до температурата на морската вода. Вълнението на морето ще бъде 2-3 бала. \r\n  \r\nНад планините ще преобладава слънчево време. Главно в масивите на Южна България ще има временни увеличения на облачността. Ще духа слаб до умерен североизточен вятър. Максималната температура на височина 1200 метра ще е около 18, на 2000 метра - около 12 градуса. \r\nВ сряда и четвъртък ще бъде предимно слънчево. Ще духа слаб, в източните райони до умерен вятър от изток-североизток. Преобладаващите минимални температури ще бъдат между 8 и 13, а максималните - между 23 и 28 градуса. \r\n \n\t\t\t\t\t\t", "date": "2018.09.17", "title": "Ще продължи ли да ни радва слънцето и през следващите дни?"}
{"url": "http://www.bnews.bg/article/248820-dete_postrada_pri_katastrofa_s_avtobus_v_sofiya", "text": "\n 13-годишно дете пострада при катастрофа с автобус на градския транспорт в София. \r\n  \r\nСигналът за инцидента е подаден в 13:15 ч. \r\nПървоначалната информация е била за автобус, блъснал дете с колело, но малко по-късно е пояснено, че всъщност 13-годишният велосипедист се е ударил в превозното средство. \r\n  \r\nЕкип на Спешна помощ е пристигнал 7 минути след сигнала на място. Установено е, че детето има сериозна травма на коляното. Прието е в болница „Пирогов“. \r\nОт Спешна помощ отправят апел шофьорите да карат внимателно, тъй като от началото на деня има постъпили много сигнали за пътнотранспортни произшествия. \r\n \n\t\t\t\t\t\t", "date": "2018.09.17", "title": "Дете пострада при катастрофа с автобус в София!"}
{"url": "http://www.bnews.bg/article/248807-azis_nagrabi_dvoynichka_na_naomi_kembal", "text": "\n Кралят на попфолка не спира да провокира. \r\n\r\n След новата му песен и клипа към нея с участието на актрисата Цветана Манева, която събуди разпалени дискусии сред обществото, и изненадата, че ще бъде водещ във „ВИП брадър“, Азис отново привлече вниманието към себе си, пише \"България Днес\". \r\nВаско пусна поредица от снимки с шоколадови девойки, а на един от фотосите се целува с двойничката на модела Наоми Кембъл. „ Шоколад ли ядеш, Васко“, пошегуваха се последователи в инстаграм.  \r\n \n\t\t\t\t\t\t", "date": "2018.09.17", "title": "Азис награби двойничка на Наоми Кембъл"}
{"url": "http://www.bnews.bg/article/248829-shurobadzhanashtinata_po_varhovete_gadzheto_na_bachvarova_stana_ministar_sled_kato_zet_y_butna_manolev", "text": "\n Тази сутрин ПИК написа, че новият транспортен министър ще е Росен Желязков - човекът, който живее с шефката на премиерския кабинет Румяна Бъчварова. \r\n\r\n Желязков е бивш главен секретар на Министерския съвет, името му беше замесено в аферата \"Костинброд\". \r\n\r\n Новината събуди недоумение, даже гняв сред политическия елит. Оказа се, кроежът срещу предишния титуляр Александър Манолове е имал \"интимна закваска\". \r\n\r\n Манолев бе оттеглен след клеветническа статия в \"Капитал\", написана от Росен Босев, който е...зет на Румяна Бъчварова и живее с дъщеря й Лора Филева, също журналистка в \"Капитал\"?! <strong>(на долната снимка - крайните вдясно и вляво между Галя Прокопиева). \r\n\r\n Интригата е достойна за стила на кардинал Ришельо. \r\n\r\n Излиза, че Бъчварова е използвала роднинските си контакти, за да кадрува и да вреди приятеля си Желязков за министър! \r\n\r\n Това е небивал конфликт на интереси, който ще се отрази на съдбата на правителството, коментират анализатори. В същото време голяма част от транспортния бранш излезе с декларации в подкрепа на кандидатурата на Александър Манолев. \r\n\r\n Това явно няма значение, влиянието на Бъчварова е неотразимо, сякаш тя е министър-председател, а кръгът \"Капитал\" пак си е на власт, обобщават картинката от правителството. \r\n\r\n   \r\n \n\t\t\t\t\t\t", "date": "2018.09.17", "title": "Шуробаджанащината по върховете: Гаджето на Бъчварова стана министър, след като зет й бутна Манолев!"}
{"url": "http://www.bnews.bg/article/248802-50_namalenie_osiguryava_bdzh_za_uchenitsi_i_studenti", "text": "\n Във връзка с началото на учебната година БДЖ предоставя намаления за всички ученици и студенти. Те имат право да пътуват с 50 % намаление от редовната цена на билета във втора класа на всички пътнически и бързи влакове. \r\n\r\n За да могат да ползват отстъпката е необходимо да си закупят железопътна карта \"Учащ\". \r\n\r\n Тя се издава във всички железопътни гари и бюра в страната срещу снимка и уверение от съответното учебно заведение. \r\n\r\n Цената е 1.00 лв. и е важи от 1-и октомври до 30-и септември на следващата година. \r\n\r\n Железопътният превозвач предлага и допълнителни преференции за учениците и студентите, които си закупят картата. \r\n\r\n Срещу тази карта, учащите могат да закупят отново с 50 % отстъпка и абонаментна карта за един или три месеца, като по този начин цената на всяко тяхно пътуване ще бъде още по-ниска. \r\n\r\n Допълнително предимство е фактът, че абонаментните карти важат за пътуване както с пътнически, така и с бърз влак, без да се доплаща разлика в цената заради различната категория на влака. \r\n\r\n БДЖ предлага и 75 % намаление от редовната цена на билетите за организирани групи от минимум 10 души. \r\n\r\n Преподавателите, които придружават групата (1 преподавател на 10 учащи), ползват същото намаление. \r\n\r\n За груповото пътуване е необходимо да се попълни и формуляр със списък и данни на учениците. \r\n \n\t\t\t\t\t\t", "date": "2018.09.17", "title": "50% намаление осигурява БДЖ за ученици и студенти"}
{"url": "http://www.bnews.bg/article/248804-napadenie_varhu_organite_na_reda_politsay_naragan_v_bryuksel", "text": "\n Белгийската полиция простреля и рани мъж, след като е нападнал полицай с нож в северен квартал на Брюксел. \r\n\r\n \"Инцидентът се случи в парка \"Максимилиен\", където полицай беше леко ранен, след като мъж го нападна с нож, като колегите му използваха палки и сълзотворен газ, за да неутрализират нападателя; той продължи да напада и тогава полицаят трябваше да използва оръжието си; той също беше ранен\", уточни говорител на полицията в Брюксел. \r\n\r\n Нападателят, чиято самоличност остава неизвестна, е бил прострелян в гърдите и крака, като е бил откаран в болница и е в тежко състояние. \r\n\r\n Пострадалият полицай е в болница, но е леко ранен. \r\n\r\n Паркът, където е извършена атаката, е известен с обстоятелството, че бездомни имигранти редовно правят импровизирани лагери там, обикновено временно, докато чакат възможността да се доберат до Великобритания. \r\n \n\t\t\t\t\t\t", "date": "2018.09.17", "title": "НАПАДЕНИЕ ВЪРХУ ОРГАНИТЕ НА РЕДА: Полицай наръган в Брюксел"}
{"url": "http://www.bnews.bg/article/248810-turtsiya_uvelichava_voyskite_si_v_okupiraniya_severen_kipar", "text": "\n Турция планира да увеличи военното си присъствие, но няма да отваря военна база в окупирания от нея Северен Кипър. Това обяви турският президент Реджеп Тайип Ердоган, цитиран от гръцкото издание \"Катимерини\". \r\n\r\n \"Няма да намалим броя на нашите войници там, напротив - ще ги увеличим\", подчертал Ердоган пред журналисти, отговаряйки на информации в медиите, в които се твърди, че Турция планира да създаде военна база в Северен Кипър. \r\n\r\n \"Нямаме проблем с военните бази\" в Северен Кипър, посочил турският държавен глава, отбелязвайки, че близостта на Турция до разделения остров означава, че няма проблем да има достъп до там. \r\n\r\n \"Ще отнеме само няколко минути, за да стигнем до Средиземно море. Това не важи за Гърция. Нямаме необходимост да създаваме военна база там\", изтъкнал Ердоган. \r\n\r\n Междувременно турският президент заяви, че страната му засилва военните си позиции в сирийската провинция Идлиб, която е последният район в Сирия под контрола на бунтовниците. Целта била да се предотвратят цивилни жертви. \r\n\r\n \"Вярно е, че укрепваме позициите на нашите военни части. Ако не укрепим нашите наблюдателни постове, тогава някой друг ще поеме инициативата, което може да доведе до щети за цивилните\", коментира Ердоган. \r\n\r\n Той също така настоял, че турските войски били разположени в Идлиб, след като сирийският народ призова за такива действия, а Анкара не искала да ги изостави. \r\n\r\n \"Никой в Идлиб не развява руски, американски, германски или френски знамена. Хората там развяват турски знамена. Те не са турски граждани, те са сирийци\", подчерта турският държавен глава. \r\n\r\n Ердоган ще се срещне с руския си колега Владимир Путин по-късно през деня, като ситуацията в Идлиб се очаква да бъде една от основните теми на разговорите между двамата. \r\n \n\t\t\t\t\t\t", "date": "2018.09.17", "title": "Турция увеличава войските си в окупирания Северен Кипър"}
{"url": "http://www.bnews.bg/article/248811-lineyka_zakasa_s_ranen_igrach_futbolistite_tryabvashe_da_butat_video", "text": "\n Една куриозна случка от Бразилия вече обикаля социалните мрежи. Зрителите на мача между грандовете \"Васко да Гама\" и \"Фламенго\" видяха как играчите на двата тима трябваше да бутат линейка, която затъна, след като влезе на терена, за да транспортира до болница контузен футболист. \r\n\r\n Халфът на \"Васко да Гама\" Бруно Силва си удари главата със съотборник при скок за висока топка, след което падна на земята и загуби съзнание. Линейката влезе на игрището на стадион \"Мане Гаринча\", но затъна. Футболистите на двата тима се наредиха отзад на колата и започнаха да бутат, докато тя не потегли. \r\n\r\n Мачът беше прекъснат за 10 минути и в крайна завърши 1:1, а пострадалият футболист беше изписан в неделя от болницата. \r\n\r\n \"За първи път ставам свидетел на подобно нещо на терена. Отначало, когато шофьорът ни накара да бутаме, помислих, че се шегува. Но той беше уплашен и настоя да се включим всички, защото колата не можеше да помръдне. В крайна сметка всичко мина нормално. Радващото е, че играчът на \"Васко да Гама\" не е имал сериозен проблем, в който се казае за реакция за минути\", заяви бранителят на \"Фламенго\" Ревер, цитиран от globoesporte.com. \r\n\r\n \r\n\r\n   \r\n \n\t\t\t\t\t\t", "date": "2018.09.17", "title": "Линейка закъса с ранен играч, футболистите трябваше да бутат (ВИДЕО)"}
{"url": "http://www.bnews.bg/article/248798-gero_se_uredi_s_apartament_ot_shtatski_emigranti", "text": "\n Водещият на \"Господари на ефира\" и един от най-обичаните комици у нас, Герасим Георгиев-Геро, сериозно се е заел с постигането на най-амбизиоцната си цел - покупката на ново и по-голямо жилище. \r\n\r\n Въпреки, че заработва никак нелоша заплата в шоуто за гафове, получава хонорари и като инспектор Пламенов в сериала \"Полицаите от края на града\", преди време грабна тлъсти пачки от \"Като две капки вода\", участва и в няколко театрални постановки и заработва като водещ на частни партита, досега Геро бе оставил на заден план идеята си за покупка на ново недвижимо имущество. \r\n\r\n   \r\n\r\n От известно време комикът шофира нов виненочервен сув 5008 на \"Пежо\". Въпреки скъпата придобивка обаче семейството му продължава да обитава жилище в кооперация на повече от 30 години. Самият Геро бил на мнение, че дори и да е добре финансово, не бива чак толкова да парадира с имоти и придобивки. Затова не се потискал, че живее в стара сграда, вместо в някой ВИП комплекс. \r\n\r\n   \r\n\r\n Но като един загрижен баща Геро е започнал да мисли за бъдещето на дъщеря си и вече е успял да задели солидна сума, предназначена за покупката на нов дом за наследничката му. Солиден транш към спестяванията за жилище водещият на \"Господарите\" очаквал след турнето в САЩ и Канада, на което тръгна след броени дни заедно с Малин Кръстев и Мариела Топалова. Зевзеците ще гастролират в 10 града зад Океана с постановката на Елин Рахнев \"Свалячи\", видя ПИК в социалните мрежи. \r\n\r\n   \r\n\r\n Турнето стартира на 21 септември в Сан Франциско и ще завърши чак на 7 октомври в Бостън, като между първата и последната спирка, \"Свалячи\" ще се играе и във Вашингтон, Маями, Чикаго, Вегас, Ню Йорк, Денвър, Торонто и Монреал. \"Турнето ще е ударът на Геро за годината. Той се е заканил във Вегас да си пробва късмета на машинките. Ако удари джакпота, най-после ще може да купи апартамент на детето си\", коментират в театралните среди. \r\n \n\t\t\t\t\t\t", "date": "2018.09.17", "title": "Геро се уреди с апартамент от щатски емигранти "}
{"url": "http://www.bnews.bg/article/248805-aktyorat_zherar_depardiyo_iska_da_stane_turski_grazhdanin", "text": "\n Известният френски актьор Жерар Депардийо иска да стане турски гражданин. През октомври филмовата звезда ще се срещне по този повод с турския президент Реджеп Тайип Ердоган. Това посочва самият актьор в интервю за турски вестник. \r\n\r\n Интервюто за в. \"Айдънлък\", печатен орган на извънпарламентарната Работническа партия на Догу Перинчек, е взето по време на посещение на Депардийо в Пхенян по случай 70-ата годишнина от създаването на Корейската народнодемократична република (КНДР) на 9 септември. Актьорът отиде на тържествата с група на Дружеството за приятелство и сътрудничество КНДР - Франция. \r\n\r\n В. \"Айдънлък\" откроява скромното поведение на Депардийо в Пхенян. Противно на други филмови звезди той не капризничел, хранел се на обща маса с другите гости, отказал лека кола и пътувал с групата в общ автобус. Като изтъква, че освен френско Депардийо има също и руско гражданство, кореспондентът на \"Айдънлък\" пише, че сега актьорът желае да стане и турски гражданин. \r\n\r\n \"През октомври ще бъда в Турция и ще разговарям по този въпрос с президента Ердоган\", е заявил той, като отбелязал, че притежава също и алжирско гражданство. \r\n \n\t\t\t\t\t\t", "date": "2018.09.17", "title": "Актьорът Жерар Депардийо иска да стане турски гражданин "}
{"url": "http://www.bnews.bg/article/248799-tedi_velinova_na_vakantsiya_s_ohrana", "text": "\n Бившият модел и настояща съпруга на д-р Енчев Теди Велинова ходи на ваканция с охрана. Красавицата има цял антураж, който я следва навсякъде. Атрактивната манекенка преди дни бе щракната да пътува с охрана, пише „България днес”. Красавицата бе засечена с шофьор и охранител по време на разходка до Благоевград. \r\nТеди седеше на пасажерското място в лъскавия си мерцедес, с който за по-малко от час стигна до Благоевград. Свикнала на внимание и живот извън скуката, тя постоянно разговаряше с охранителите си. \r\n  \r\n \n\t\t\t\t\t\t", "date": "2018.09.17", "title": "Теди Велинова на ваканция с охрана "}
{"url": "http://www.bnews.bg/article/248803-ataka_sreshtu_diplomaticheska_misiya_anarhisti_udariha_posolstvoto_na_iran_v_atina", "text": "\n Посолството на Иран в Атина беше подложено на атака от анархистката група Rouvikonas тази сутрин, пише \"Катимерини\". \r\n\r\n Групата потвърди, че е извършила атака срещу дипломатическата мисия. \r\n\r\n Десетима нападатели са хвърлили бутилки с боя по посолството в атинския квартал \"Психико\" и са избягали с мотоциклети след инцидента. Те са счупили и прозорци. Представител на групировката коментира, че нападението е в отговор на \"бруталната репресия\" на Иран срещу кюрдите след иранска ракетна атака срещу кюрди в Ислямската република, при която загинаха 15 души, а повече от 40 души пострадаха по-рано този месец. \r\n\r\n \"Ние извършихме това действие като минимален отговор на екзекуцията на двама кюрдски другари от иранския фашистки режим\", отбеляза организацията. \r\n\r\n Нападението е станало малко след 06,00 часа местно време. \r\n\r\n В събота иранска медия информира, че членове на партия \"Комала\" от Ирански Кюрдистан са хвърляли камъни по иранското посолство в Париж, но партията отхвърли обвиненията, уверявайки, че не стои зад атаката. \r\n\r\n \"Комала\" е комунистическа партия на иранските кюрди, която действа в Ирак след изгонването й от Иран през 1979 г. \r\n\r\n Rouvikonas, което означава Рубикон на гръцки, е извършила няколко подобни нападения срещу агенции, правителствени сгради и посолства, включително срещу дипломатическите мисии на Израел, Испания и Франция. \r\n \n\t\t\t\t\t\t", "date": "2018.09.17", "title": "АТАКА СРЕЩУ ДИПЛОМАТИЧЕСКА МИСИЯ! Анархисти удариха посолството на Иран в Атина"}
{"url": "http://www.bnews.bg/article/248806-migratsiyata_osnoven_aktsent_v_sreshtata_mezhdu_makron_i_kurts", "text": "\n Миграцията е основният акцент на срещата между френския президент Еманюел Макрон и австрийския канцлер Себастиян Курц в Париж. \r\n\r\n Австрийският гост е в деликатна позиция. От една страна, канцлерът Курц ръководи правителство на десница и крайна десница, с категорична антимиграционна позиция. От друга страна, Австрия е ротационен председател на Съвета на ЕС и срещата на върха в Залцбург тази седмица не трябва да изглежда като провал. \r\n\r\n Френският домакин се опитва да привлече съюзници в лагера на страните, които са настроени проевропейски. Неофициално, Макрон може да разчита на подкрепата на около 10 държави-членки. В момента усилията на френския президент са насочени към това Италия и Унгария да не превръщат всяка европейска среща на върха в сблъсък по темата миграция. \r\n\r\n Дни след като Европейския парламент даде „зелена светлина” за санкции срещу Унгария, Залцбург може би отново ще постави на изпитание европейското единство. \r\n \n\t\t\t\t\t\t", "date": "2018.09.17", "title": "Миграцията – основен акцент в срещата между Макрон и Курц"}
{"url": "http://www.bnews.bg/article/248797-poredna_izmama_zhena_dade_30_000_leva_i_zlato_na_alo_izmamnitsi", "text": "\n Възрастна жена от Велико Търново е дала на телефонни измамници 30 000 лева и златни накити, съобщиха от пресцентъра на ОД на МВР в областния град, цитирани от БТА. \r\n\r\n Жената, на 77 години, е била измамена по схемата „съдействие на полицията при задържане на телефонни измамници\". \r\n\r\n По случая е започнало досъдебно производство. \r\n \n\t\t\t\t\t\t", "date": "2018.09.17", "title": "ПОРЕДНА ИЗМАМА! Жена даде 30 000 лева и злато на „ало” измамници"}
{"url": "http://www.bnews.bg/article/248809-izvanredno_avtobus_gori_na_am_struma", "text": "\n Автобус гори на магистрала \"Струма\".  Това съобщиха зрители на NOVA. Пътниците са свалени от превозното средство, а багажът им е изваден навън. \r\n\r\n \r\n \n\t\t\t\t\t\t", "date": "2018.09.17", "title": "ИЗВЪНРЕДНО! Автобус гори на АМ \"Струма\""}
{"url": "http://www.bnews.bg/article/248792-ariana_grande_i_toto_v_noviya_klip_na_dara_ekimova_video", "text": "\n Тинейджърката направи свой кавър на най-нашумелите хитове на 2018-а – „God Is a Woman” и „Чужди усмивки”. \r\nВдъхновение за идеята си Дара черпи от любовта към музиката. „Музиката е единственото нещо, което никога не е спирало да има смисъл за мен. Преминах през моменти, в които не знаех откъде да започна, за да реализирам мечтата си. Това ме караше да се замислям, дали да не се откажа. Истината е, че сърцето иска това, към което има страст и в правилното време, на правилното място се появи човек, който да ме върне в пътя и да ме мотивира.” – споделя Дара Екимова и допълва: „Сега се радвам, че в този проект вложих цялата си емоция и любов. Нека това да е само началото! Безкрайно благодаря на хората, които не спряха да вярват в мен, когато аз нямах сили да повярвам - мама, вокалният ми педагог и още една шепичка хора. В това число на Ариана Гранде за вдъхновението и на Тото за емоцията в „Чужди усмивки.” \r\n„God Is a Woman” е тоталният разбивач на класациите, който американската певица Ариана Гранде реализира през лятото на тази година. С пищна хореография, на финала, на която Гранде покани на сцената майка си и баба си, певицата взриви сцената на MTV VMAs/18. За „Чужди усмивки” Тото признава, че е посветена на непоисканата прошка и раздялата с любовта на живота му. Откритието на Джъстин Бийбър, Ариана Гранде, е музикален идол за Дара Екимова. С версия на друга нейна  песен, „One Last Time”, Дара се яви на кастингите за „Гласът на България”. След като не продължи в реалити формата, Дара се зае да изгражда самостоятелната си певческа кариера. Зад гърба си тя има осъществени няколко кавър версии на родните класики „Синьо” и „Уморени крила”. „Луд ли си” е първият й авторски проект, включен в саундтрака на тийн-лентата „12А”. С „God Is A Woman X Чужди усмивки” Дара дава сериозна заявка за музикалната сцена. Тя сама избира песните за mashup-версията и веднага започва работа със Светлин Къслев и Борил Петров. За по-малко от седмица, тандемът реализира видеото. Mashup е популярен сред тинейджърите микс на две или повече песни с нов аранжимент. \r\nДара Екимова сподели клипа в личния си YouTube канал, а в инстаграм инфлуенсърите се надпреварват да я хвалят. \r\nАранжиментът на „God Is A Woman X Чужди усмивки” е дело на топ-композитора и бийт мейкър Светлин Къслев, а със заснемането и монтажа на видеото се заема младият талант Борил Петров. Записите са осъществени в Starlight Records. \r\nВидео-премиерата на mashup-версията на „God Is A Woman X Чужди усмивки” ще се състои на 18-и септември на сцената на Sofia Fashion Week, когато, с изпълнението си, младата певица ще открие втората вечер на престижния форум. Стайлингът в клипа е на самата Дара, а за грима и косата се погрижиха гримьорът Анастасия Бреневрешка и коафьорът Виолета Ван от LUKSOR club fashion salons. Видеото вижте \r\n \n\t\t\t\t\t\t", "date": "2018.09.17", "title": "Ариана Гранде и Тото в новия клип на Дара Екимова (ВИДЕО)"}
{"url": "http://www.bnews.bg/article/248795-dara_izritala_papi_hans_zaradi_iznevyara", "text": "\n Истинска бомба хвърли признанието на Константин Трендафилов, че няма приятелка. До момента двамата с вече бившата му половинка Дара не признаваха за своята раздяла, давайки поводи за най-различни слухове по темата. Веднага след старта на шоуто певицата най-накрая се реши да хвърли светлина по този въпрос.  \r\n„Връзката ни приключи преди месец, запазихме това за нас си (не е нужно всеки да знае всичко, не смятах и за адекватно да давам информация, след като много хора мислеха връзката ни за пиар стратегия). Може да сте ни видели някъде заедно миналата седмица, може да ни видите заедно и след излизането му от къщата. Имаме прекрасни приятелски взаимоотношения и това няма да се промени. Няма драма, само любов”, отсече тя. Според мълвата, Дара се е разделила с Папи Ханс, след като го е хванала в изневяра, пише \"Уикенд\". \r\n  \r\n \n\t\t\t\t\t\t", "date": "2018.09.17", "title": "Дара изритала Папи Ханс заради изневяра"}
{"url": "http://www.bnews.bg/article/248780-nachalo_na_uchebnata_godina_parvi_zvanets_za_60_000_parvoklasnitsi", "text": "\n Начало на новата учебна година. За първи път прагът на класните стаи прекрачват 60 хиляди първокласници. Днес училищният звънец ще бие тържествено в над 2 300 училища и 1 800 детски градини. \r\n\r\n През лятото бяха ремонтирани над 1 100 училища и детски градини. В част от тях ремонтните още продължат, но това нямало да попречи на занятията, уверяват от Министерството на образованието.   \r\n \n\t\t\t\t\t\t", "date": "2018.09.17", "title": "\r\nНАЧАЛО НА УЧЕБНАТА ГОДИНА: Първи звънец за 60 000 първокласници\r\n"}
{"url": "http://www.bnews.bg/article/248801-rosen_zhelyazkov_stava_transporten_ministar", "text": "\n Председателят на Комисията за регулиране на съобщенията Росен Желязков е номинацията за новия транспортен министър, който да замени министърът в оставка Ивайло Московски. \r\n\r\n Това съобщи лидерът на \"Атака\" Волен Сидеров след Коалиционен съвет при премиера Бойко Борисов тази сутрин. \r\n\r\n Очаквайте подробности! \r\n\r\n Припомняме, Росен Желязков бе главен секретар на Министерски съвет в първия кабинет на Бойко Борисов. След това отговаряше за електронното управление, а към момента ръководи Комисията за регулиране на съобщенията. \r\n\r\n Името му стана известно като единственият обвинен за аферата \"Костинброд\" от изборите след първата оставка на Борисов. Росен Желязков чу оправдателна присъда по случая обаче. \r\n \n\t\t\t\t\t\t", "date": "2018.09.17", "title": "Росен Желязков става транспортен министър"}
{"url": "http://www.bnews.bg/article/248782-vremeto_dnes_topal_i_slanchev_ponedelnik", "text": "\n Днес ще е предимно слънчево, с временни увеличения на облачността, но без валежи. Ще духа до умерен североизточен вятър, а максималните температури ще са предимно между 24 и 29 градуса. \r\n\r\n През всички работни дни на тази седмица ще е предимно слънчево и без валежи. Няма да има съществена промяна нито на сутрешните, нито на дневните температури. Минималните ще са предимно между 10 и 15 градуса, максималните между 23 и 28 градуса. На празничния 22 септември със запад-северозападен вятър ще започне захлаждане, облачността ще се увеличи и в западните райони ще завали. На 23 септември настъпва астрономическата есен. Тогава ще е доста по-хладно и ще вали в цялата страна, на места интензивно. \r\n \n\t\t\t\t\t\t", "date": "2018.09.17", "title": "ВРЕМЕТО ДНЕС! Топъл и слънчев понеделник "}
{"url": "http://www.bnews.bg/article/248783-ochakvat_se_opustoshitelni_navodneniya_zaradi_florans", "text": "\n Бурята \"Флорънс\", която връхлетя югоизточното крайбрежие на САЩ, отслабна до тропическа депресия. Властите обаче предупредиха, че опасността от наводнения остава. Реките в Северна Каролина достигат рекордни нива и има опасения, че през следващите няколко дни може да се стигне до най-опустошителните наводнения в историята на щата. \r\n\r\n Досега стихията е причинила смъртта на 16 души. Без ток са повече от половин милион души.  \r\n \n\t\t\t\t\t\t", "date": "2018.09.17", "title": "Очакват се опустошителни наводнения заради \"ФЛОРЪНС\""}
{"url": "http://www.bnews.bg/article/248784-protest_120_semeystva_v_rodopite_boykotirat_parviya_ucheben_den", "text": "\n 120 семейства бойкотират първия учебен ден от 8 населени места в родопските общини Кирково и Крумовград , съобщава БНР. \r\n\r\n Те няма да пуснат децата си на училище заради лошото състояние на пътя между селата Чорбаджийско и Токачка, който е част от републиканската пътна мрежа и като такъв е стопанисван от държавата.  \r\n\r\n Недоволните настояват, че 17-километровият участък между селата Чорбаджийско и Токачка е опасен за децата им. Пътят е построен преди повече от 40 години, а последният му основен ремонт е направен през 1982 г. На места две коли трудно се разминават, осеян е с дълбоки дупки, а някъде няма и асфалт. \r\n\r\n За днес е насрочен протест на разклона за крумовградското село Пашинци. \r\n\r\n Според кмета на село Тихомир Росица Мизюрска не е редно да се проваля първия учебен ден. Кметът на Кирково обаче смята да присъства на днешния протест. \r\n \n\t\t\t\t\t\t", "date": "2018.09.17", "title": "ПРОТЕСТ! 120 семейства в Родопите бойкотират първия учебен ден"}
{"url": "http://www.bnews.bg/article/248785-shterkata_na_vergov_varvi_po_stapkite_mu", "text": "\n \r\n\r\n Алина е напълно отдадена на екстремните спортове, но паралелно с това иска да се занимава с актьорско майсторство. Екранният д-р Банков признава, че на драго сърце би научил дъщеря си на всичко, което знае. \r\n\r\n „Просто искам да не ме знаят само като неговата дъщеря, а като отделна личност“, категорична е красивата Алина, предава „Телеграф“. \r\n  \r\n \n\t\t\t\t\t\t", "date": "2018.09.17", "title": "Щерката на Вергов върви по стъпките му"}
{"url": "http://www.bnews.bg/article/248793-tayfunat_manghut_se_pridvizhva_kam_vatreshnostta_na_kitay", "text": "\n Китай се готви за нови поройни дъждове, след като супертайфунът „Мангхут” вчера удари южната провинция Гуан-дун. \r\n\r\n „Мангхут”, който получи прозвището „кралят на бурите”, е един от най-мощните тайфуни в района от десетилетия. \r\n\r\n Съобщава се за двама загинали в Гуан-дун, най-гъстонаселената китайска провинция. Над 2,5 млн. души бяха евакуирани там и на остров Хай-нан. В Хонконг стихията причини огромни щети и парализира живота в мегаполиса. \r\n\r\n Тайфунът се придвижва към вътрешността на Китай. \r\n\r\n Министерството на извънредните ситуации съобщи, че е изпратило 24 хил. спасители в застрашените райони. \r\n \n\t\t\t\t\t\t", "date": "2018.09.17", "title": "Тайфунът „Мангхут” се придвижва към вътрешността на Китай"}
{"url": "http://www.bnews.bg/article/248796-grisho_se_poti_zdravo_predi_prestizhen_turnir", "text": "\n Световният номер 7 Григор Димитров се готви без почивка за участието си в престижния турнир Лейвър Къп, който започва на 21 септември. Силната надпревара е кръстена на тенис легендата Род Лейвър и противопоставя един срещу друг звездните отбори на Европа и Света. \r\n\r\n Треньорът на Гришо по физическа подготовка - Себастиен Дюран, публикува видео от тежките занимания на 27-годишния българия. \r\n\r\n Най-добрият ни тенисист ще си партнира с Роджър Федерер, Новак Джокович, Давид Гофен и Александър Зверев във второто издание на събитието. В отбора на Света пък са Хуан Мартин дел Потро, Кевин Андерсън, Джон Иснър, Диего Шварцман и Ник Кириос. \r\n \n\t\t\t\t\t\t", "date": "2018.09.17", "title": "Гришо се поти здраво преди престижен турнир "}
{"url": "http://www.bnews.bg/article/248781-panika_v_solsbari_opaseniya_za_novo_otravyane_s_novichok", "text": "\n Паника в Солсбъри. Опасения за отравяне с Новичок предизвика намесата на полицията в града. \r\n\r\n Двама души се почувствали зле, след като се хранили в ресторант в английския град, където през март бяха отровени бившият руски агент Сергей Скрипал и дъщеря му. \r\n\r\n Районът около ресторанта беше отцепен, а двамата са откарани в болница. По-късно полицията съобщи, че няма причина да се смята, че в инцидента е замесен Новичок. \r\n \n\t\t\t\t\t\t", "date": "2018.09.17", "title": "ПАНИКА В СОЛСБЪРИ: Опасения за ново отравяне с Новичок"}
{"url": "http://www.bnews.bg/article/248787-tragediya_zhena_i_2_godishno_dete_zaginaha_pri_katastrofa", "text": "\n 22-годишна жена и 2-годишно дете са загинали при катастрофа късно тази нощ. \r\n\r\n Инцидентът е станал малко преди 2.00 часа след полунощ на пътя между Бяла Слатина и село Попица. \r\n\r\n Лек автомобил „Фолксваген Пасат”, управляван от 35-годишен неправоспособен шофьор от Бяла Слатина, се е блъснал в крайпътно дърво, уточняват от полицията във Враца. \r\n\r\n На място е загинало 2-годишно дете от село Габаре, пътувало на предна дясна седалка в автомобила. \r\n\r\n В болницата в Бяла Слатина по-късно е починала и 22-годишната от същото село, която държала детето в скута си. \r\n\r\n Водачът на автомобила е транспортиран в болницата в града, с множество наранявания. \r\n\r\n Образувано е досъдебно производство. \r\n\r\n На територията на РУ - Бяла Слатина за времето от 18.00ч. до 00.00ч. е проведена специализирана операция с цел намаляване на пътнотранспортните произшествия със загинали и ранени. Извършени са проверки на 28  МПС и  43 лица. Установени са 2 нарушения, които са санкционирани по ЗДвП. \r\n \n\t\t\t\t\t\t", "date": "2018.09.17", "title": "ТРАГЕДИЯ: Жена и 2-годишно дете загинаха при катастрофа"}
{"url": "http://www.bnews.bg/article/248790-gerb_i_patreotite_priznaha_provala_si_v_demografiyata_novi_14_hilyadi_detsa_izbyagali_s_roditelite_si_v_chuzhbina", "text": "\n \r\n\r\n Около 10-15% първолаци са застрашени от отпадане. \r\n\r\n „От 24 хил. деца, върнати миналата година, само 2 хил. са отпаднали”, обясни Вълчев. Според министърът на образованието основен акцент в образователната стратегия става предучилищното образование, за да не се получава парадоксът с деца, които в IV и V клас не могат да четат и пишат. \r\n\r\n Голяма част от учениците са и в чужбина. Министърът обаче каза, че голяма част от българските общности в чужбина са се самоорганизирали и изпращат децата си предимно събота и неделя на допълнителни занимания, където те могат да учат български език. \r\n\r\n Относно тежките раници, Вълчев коментира, че продължава закупуването на шкафчета в училищата. Направени са и препоръки учебните програми да бъдат структурирани по начин, който да не натоварва децата с излишни учебници, когато не им трябват. \r\n\r\n „Два са основните проблеми на образованието – липсват млади учители, а има и населени места, където липсват дори класни стаи”, коментира Вълчев. Той обясни, че от всички училища у нас, в 90% от тях има излишък на места, докато само 10% трудно успяват да поберат учениците си. По думите му с има създадени програми, с които ще бъде разгледано колко деца има във всеки клас и ще се работи по нормалното им разпределяне. \r\n\r\n „Има спад на резултатите в българското образование и това е факт”, заяви Вълчев. „Учителите също са демотивирани, но се надяваме с новите политики, това да се промени”, допълни той. \r\n \n\t\t\t\t\t\t", "date": "2018.09.17", "title": "ГЕРБ и ПатрЕотите признаха провала си в демографията - нови 14 хиляди деца избягали с родителите си в чужбина "}
{"url": "http://www.bnews.bg/article/248779-pochitame_svetite_sofiya_vyara_nadezhda_i_lyubov", "text": "\n На 17 септември православната църква почита паметта на Светите мъченици София, Вяра, Надежда и Любов - отдава се почит на добродетелите, които ни крепят - вярата, надеждата, любовта и мъдростта. \r\n\r\n София означава мъдрост. Мъдрост, която не говори, защото знае, вижда и помага. Тя черпи силата си от вярата, надеждата и любовта. И ги дарява на света. Мъдростта има своите многобройни превъплъщения в древни и съвременни философии и религии. \r\n\r\n На този ден и столицата на България чества за пореден път своя празник - на Света София и нейните дъщери. \r\n\r\n Преданието разказва, че през втората половина на І в. в Рим живяла една благочестива жена, християнка. Тя се казвала София и имала три дъщери, които носели имената на християнски добродетели — Вяра, Надежда и Любов. Тя ги възпитавала в любов към Господа Иисус Христос. Майката и дъщерите й не скривали своята вяра в Христа и я изповядвали открито. Наместникът на Антиох донесъл за това на император Адриан (117-138), който заповядал да ги доведат веднага при императора. \r\n\r\n Когато застанали пред него, всички присъстващи се изумили от спокойствието им: сякаш са ги повикали на светло тържество, а не на изтезание. Адриан се опитал да ги убеди да принесат жертва на богинята Артемида, но младите момичета (Вяра била на 12 години, Надежда — на 10 и Любов — на 9 години) останали непреклонни, тогава императорът заповядал да ги изтезават жестоко. А майката била принудена да гледа нечовешките изтезания и страданията на децата си. Но тя проявила необикновена сила през цялото време. Не издържали на изтезанията момичетата умират, а императорът разрешил на София да вземе телата на дъщерите си и да ги погребе. \r\n\r\n Три дни след кончината на децата умира и майка им, която също била погребана при тях. Църквата почита и света София като мъченица, защото като майка тя изживяла със сърцето си ужасните мъчения за Христа на своите възлюбени дъщери. Мощите на светите мъченици София, Вяра, Надежда и Любов почиват от 777 г. в Елзас, Франция. \r\n\r\n На днешния празник именниците посрещат гости, като в много къщи на този ден се месят пресни питки и се раздават с грозде или с други плодове за здраве, щастие и любов. Пеят се песни и се играят хора. Празникът се почита най-тържествено от именниците - Вяра, Верка, Надежда, Надя, Любов, Люба, Любен, Любомир, Любомира, Любомил, София, Софка. \r\n\r\n Денят е обявен и за празник на столицата ни - София, чието име на гръцки означава \"премъдрост\". \r\n \n\t\t\t\t\t\t", "date": "2018.09.17", "title": "Почитаме Светите София, Вяра, Надежда и Любов"}
{"url": "http://www.bnews.bg/article/248800-ungartsi_protestirat_sreshtu_premiera_orban", "text": "\n Около хиляда унгарци излязоха на протест срещу премиера Виктор Орбан. Множеството поиска от правителството да зачита демократичните права и европейските ценности, а участниците носеха унгарски и европейски знамена. \r\n\r\n Полша ще блокира всякакви наказателни процедури срещу Унгария от страна на ЕС \r\n\r\n В сряда Европейският парламент започна процедура по налагане на санкции на Унгария за нарушаване на европейските правила за демокрацията, гражданските права и борбата с корупцията. \r\n \n\t\t\t\t\t\t", "date": "2018.09.17", "title": "Унгарци протестират срещу премиера Орбан\r\n"}
{"url": "http://www.bnews.bg/article/248789-prezidentat_na_yuzhna_koreya_veche_e_v_phenyan", "text": "\n Основният фокус на срещата между южнокорейския президент Мун Дже-ин и вожда на Северна Корея Ким Чен-ун тази седмица ще бъде ядреното разоръжаване на Корейския полуостров, съобщава \"Йонхап\". \r\n\r\n Началникът на кабинета на Мун Дже-ин коментира, че срещата бележи \"рядка възможност\" за Сеул и Пхенян да обсъдят ядреното разоръжаване директно, тъй като разговорите по тази тема в миналото винаги са били направлявани от Вашингтон. \r\n\r\n \"До неотдавна ядреното разоръжаване беше част от дневния ред в преговорите между Северна Корея и САЩ\", посочи той и допълни: \"Дали ще се постигне споразумение за конкретните начини за постигане на напредък в областта на ядреното разоръжаване, и дали такова споразумение бъде скрепено в документ или ше бъде обявено устно, всички тези неща все още са неясни за нас.\" \r\n\r\n Мун Дже-ин пристигна в Пхенян тази сутрин в 10 часа местно време. Неговата първа среща с Ким Чен-ун обаче ще се състои утре. \r\n\r\n Според началника на кабинета двамата държавни ръководители също така ще обсъдят въпросите за намаляване на военното напрежение и мира на Корейския полуостров. Посещението на Мун в Северна Корея идва в контекста на нарастващото напрежение между Вашингтон и Пхенян, след като САЩ увеличават натиска върху Северна Корея по въпросите на ядреното разоръжаване. \r\n \n\t\t\t\t\t\t", "date": "2018.09.17", "title": "Президентът на Южна Корея вече е в Пхенян"}
{"url": "http://www.bnews.bg/article/248791-sled_sultanka_i_piyaniyat_do_kozirkata_karlos_kontrera_prochu_vmro", "text": "\n Общинският съветник от ВМРО Карлос Контрера е ритал багажа на възрастна жена в подлеза на столичната метростанция \"Сердика\". Видимо пиян, патриотът се развикал, че чантите на 87-годишната бездомна жена, които били на стълбите на подлеза, пречили на пешеходците. \r\n\r\n Това става ясно от репортаж на Нова тв, в който очевидци разказаха за случая.  \r\n\r\n В петък около 20.30 часа, докато минавали през подлеза, две жени били помолени от баба Дора да ѝ помогнат с багажа. След като качили чантите на жената по стълбите, те останали с нея да поговорят, когато се появил Контрера. \r\n\r\n \"Доста нагло се държа, а поведението му е недопустимо за общински съветник\", разказа Ивелина Пламенова, според която Контрера е бил в нетрезво състояние. \r\n\r\n По думите на друга жена, присъствала на случката, Контрера се е държал изключително високомерно. Той дори я хванал под мишниците и я влачел, а когато тя го попитала кой е той, Контрера отвърнал: \"Сега ще разбереш кой съм\". \r\n\r\n След това тя е помолила жената от билетния център да извика 112 и веднага на място са се отзовали полицаи. \r\n\r\n Вече е подадена жалба в 3 РПУ. От пресцентъра на ВМРО отказват коментар, а самият Контрера обяви във фейсбук, че жените, станали свидетели на случилото се, са джендър активисти. Той отказва да коментира случая, докато не приключи проверката от полицията. \r\n\r\n Двете жени разказват, че той се държал арогантно дори с полицаите. Униформените дори се възмутили от това, че той се държи по този начин с бездомната жена, а единият от тях го попитал защо не се извини за поведението си. \r\n\r\n \r\n\r\n   \r\n \n\t\t\t\t\t\t", "date": "2018.09.17", "title": "След Султанка и пияният до козирката Карлос Контрера прочу ВМРО!"}
{"url": "http://www.bnews.bg/article/248794-nay_aktivni_prodavachi_sa_sobstvenitsite_na_pusteeshti_zemi", "text": "\n Необходимостта от свежи пари за посрещане на непредвидени плащания или придобиване на друг имот са сред най-честите причини собствениците на земеделска земя да се решат да продадат имотите си. Това става ясно от проучване на нагласите на притежателите на поземлени активи, поръчано от „Агрион“. Продавачите се решават на сделка, също така за организиране на сватба, за издръжка на студент или предстоящо заминаване в чужбина. \r\n\r\n Тази есен сред най-активните продавачи са собственици, които не обработват земите си. По-голямата част от тях нямат възможност самостоятелно да се грижат за земите си или не се интересуват от земеделие и за това оставят нивите си да пустеят. \r\n\r\n Официалните данни на Изпълнителната агенция по околната среда (ИАОС) показват, че през 2018 г. се е увеличил размера на изоставените трайни насаждания и на масивите от земи, които не са обработвани повече от пет години. Необработваните площи са достигнали 1.94 млн. декара. За сравнение преди година изоставените парцели са били с над 16 хил. декара по-малко. Най-висок е процентът на необработваемите земи землищата на областите Плевен, Враца, Благоевград и Пловдив. \r\n\r\n В по-голямата си част пустеещите земи са собственост на хора, които са в чужбина или живеят в София или другите големи градове и поземлените им активи са на над 100 км. разстояние от дома им. Голямата част от притежателите нямат физическа и финансова възможност да обработват парцелите или не се занимават със земеделие, тъй като имат други професии. \r\n\r\n  Водещ фактор при избора на купувач е сигурността на сделката. Собствениците на земя, които искат да продадат имота си, предпочитат документацията по сделката да бъде подготвена от отсрещната страна. Те предпочитат потенциалният купувач да е българска компания, която е доказала във времето, че е добър стопанин и партньор и се грижи за земите, които управлява. Над 75% от продавачите посочват именно „Агрион“ като предпочитан партньор при сделка. Компанията държи водеща позиция сред фирмите, чиито услуги собствениците на земя и продаващите биха ползвали. Тя е най-разпознаваемият бранд в земеделския бранш. \r\n\r\n Проучването показва още, че над 53% от притежателите на земя разпознават името „Агрион“ и все повече хора са посетили някой от регионалните офиси на компанията в опит да сключат сделка.  Според доклада, сериозно предимство на компанията е, че предлага безплатна оценка на имота.  Желаещите да продадат земята си могат да го направят в някой от 20 офиса „Агрион“. На разположение е и онлайн заявка за безплатна оценка или продажба на адрес  \r\n\r\n  „С извършването на безплатни оценки искаме да помогнем на собствениците на земеделски земи да добият реална представа за пазарната оценка на активите им и каква цена да очакват, ако решат да продадат имота си“, казаха от ръководството на „Агрион“. Това спестява време и разходи на притежателите и ще им помогне да вземат информирано решение. \r\n\r\n Притежатели на земеделски имоти в България са предимно хора от по-възрастното поколение, над 55 години, със средни за страната доходи, за които продажбата на имот е най-бързият и сигурен начин да осигурят необходимите им пари за непредвидени разходи. Голяма част от тях са склонни да продадат част от имотите си, вместо да теглят кредит от банка и да трупат задължения. Процедурата при продажба е много по-бърза и опростена, и спестява доста разходи на притежателите. \r\n\r\n   \r\n\r\n \r\n \n\t\t\t\t\t\t", "date": "2018.09.17", "title": "Най-активни продавачи са собствениците на пустеещи земи"}
{"url": "http://www.bnews.bg/article/248788-v_minaloto_eva_veselinova_se_probvala_kato_pleymeytka_probiva_s_goreshti_snimki_bez_drehi_rabotila_kato_servityorka_i_prodavachka_na_bizhuta", "text": "\n Преди да стане репортерка в „Господари на ефира” новата коментаторка в „На кафе” Ева Веселинова се е прехранвала като сервитьорка и продавачка на златни бижута на остров Санторини. Звездният й час обаче ударил след като пробвала да пробие чрез конкурса „Мис Плеймейт”. Въпреки че напористата сливналийка с напращели гърди и сочно дупе имала данни да спечели, голямата награда тогава грабнала Елена Кучкова. \r\nВ състезанието, в което Ева се вихрила без дрехи пред цяла България, участвала и жадната за слава Джулиана Гани, а Ева не успяла да влезе дори в челната тройка. Неуспехът обаче не демотивирал хубавата Ева. Голите фотоси, които русото изкушение направило, изстреляха кариерата й стремглаво нагоре. В същата година Веселинова бе абонирана за участие в телевизионната игра на Нова телевизия „Сделка или не”. Там русата госпожица стана любимка на водещия Румен Луканов и на зрителите като Ева от Санторини, но се оказа пълен карък. Тя така и не успя да отвори пълна с пари кутия, но пък доби популярност и влезе в екипа на „Господари на ефира” като репортерка.  \r\nМакар че е родом от Сливен, Ева рядко се прибира там. Цялото й семейство живее в Гърция. Самата тя била цели 10 години в южната ни съседка. „Всички заедно отидохме в Гърция. Първоначално майка, после аз, уж на почивка, но видях, че там животът е значително по-лесен и приятен. Първо отидох да изкарам малко парички за една кола, но после записах да уча в университета и заминах. Видях, че е много хубаво – и времето е топло, и хората. Започнах да си плащам семестрите, да се издържам сама. После поостанах 10 години, бях на Санторини. В началото ми беше много трудно, не знаех езика, там с английския е трудно, те ме майтапеха. Аз се надъхах и за три месеца го научих. Работих на много места, предимно в туристическия бранш - заведения, хотели, рецепция, пуул бар, бийч барове, в туристически офиси, бутици, обувки, дрехи, бижута, златарско ателие”, разказвала е Ева. Имало дни, в които се труди по 11-12 часа, но била доволна. \r\nВеселинова дори е била на крачка от сключване на брак в Гърция, но по пътя към олтара размислила и се прибрала у нас. „Бях на косъм да се оженя там. Но просто приключи и аз се прибрах. Аз съм човек, който обича промените и те трябва да се случват в момента, в който съм готова за тях. Твърде дълго време като си на едно място, то отеснява. Аз съм човек, който има нужда от промени, от движение, от нови неща. В един момент постигнах всичко там и реших да пробвам трудното в България. Половин година бях без работа, харчех спестени пари. Не исках да се захвана с каквото и да е, а исках да си работя по специалността, завършила съм „Журналистика”. Беше трудно, никой не искаше да ме приеме, казваха си – „руса, млада, сигурно няма грам мозък”. Първите две години беше ад, бях на крачка да си стегна куфарите, обаче устисках”, разказала е Ева. \r\nБлондинката имала и амбиции за актриса, дълго се подготвяла за кандидат-студентските изпити в НАТФИЗ, но накрая се отказала и избрала журналистиката. Започнала работа в онлайн медия, но разбрала, че „Господарите” си търсят регионални репортери. Направила пробен репортаж, Джуди Халваджиян я харесал и я повикал на разговор. В началото бил доста скептичен към нея, но решил да й даде шанс. Публиката я харесала още след първия репортаж и така Ева става част от екипа за постоянно, пише \"Уикенд\". Снимки вижте  \r\n  \r\n \n\t\t\t\t\t\t", "date": "2018.09.17", "title": " В миналото Ева Веселинова се пробвала като плеймейтка, пробива с ГОРЕЩИ снимки без дрехи, работила като сервитьорка и продавачка на бижута\r\n"}
{"url": "http://www.bnews.bg/article/248786-blagoy_georgiev_na_more_s_nezhen_grimyor", "text": "\n Бившият футболист Благой Георгиев – Джизъса не влезе в Къщата на „ВИП Брадър”, както се очакваше. От кухнята на шоуто издават, че плейбоят искал от продуцентите цели 250 бона хонорар, а те не се съгласили да удовлетворят неоправданите му финансови претенции. Така разорения спортист изпуснал възможност да надуе банковата си сметка и останал на сухо. \r\nДокато съквартирантите се опознават и първите скандали вече са налице, Джизъса се възползва от последните летни дни и разпуска край морето с гримьора на звездите Цецо Андреев. Откакто се завърна в България след развода с рускинята Есмер Омерова, Благо смени няколко любовници, затова сега си е дал почивка от женското внимание и предпочита мъжка компания, пише \"Уикенд\". \r\n  \r\n \n\t\t\t\t\t\t", "date": "2018.09.17", "title": "Благой Георгиев на море с нежен гримьор"}
