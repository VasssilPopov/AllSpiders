{"url": "http://www.bnews.bg/article/255880-geri_nikol_pak_se_razprikazva_za_aresta_v_parizh", "text": "\n Гери–Никол за пореден път отрече слуховете за арест в Париж. Както е известно, няколко европейски издания писаха, че родната певица се е оказала във френски участък заради неприлични танци пред Айфеловата кула. Клипче на хип-хоп певицата, докато туърква пред кулата във френската столица, предизвика доста коментари в социалните мрежи. Гери се прочу чак на Острова, след като един от най-известните таблоиди пусна клипчето с нея, а също така и новината, че е била задържана от полицията за неприлично поведение, пише „България днес”. \r\n„Това беше пълна лъжа по мой адрес”, убедена е Гери — Никол. Изпълнителката още тогава заяви, че е традиция за млади момчета и момичета да се снимат така пред френската забележителност, така че по никакъв начин не е нарушила местните закони.  Нито е била арестувана. \r\n \n\t\t\t\t\t\t", "date": "2019.01.29", "title": "Гери-Никол пак се разприказва за ареста в Париж "}
{"url": "http://www.bnews.bg/article/255904-cherven_bryag_na_dni_razstoyanie_ot_puskane_na_dvizhenieto_po_avariraliya_most", "text": "\n В Червен бряг очакват до дни да се възстанови движението по авариралия мост край село Горник. \r\n\r\n Това заяви кметът на Червен бряг Данаил Вълов пред БНР. Той уточни, че укрепването е завършило. \r\n\r\n Авария остави месеци наред жителите на шест селища без сигурен достъп до дома, тъй като това е единствената връзка с общинския център Червен бряг. \r\n\r\n Втора седмица хората от този край използват военно-временен мост, изграден при Чомаковци.  \r\n\r\n \"Очаквам към края на следващата седмица да възстановим движението по Горнишкия мост за МПС до 5 тона\", каза кметът Данаил Вълов. \r\n\r\n Община Червен бряг ще контролира движението по моста. \r\n\r\n \"Ще предприемем действия за ограничаване по съответния начин - принудително на тежкотоварните и големогабаритните камиони. В момента мостът се наблюдава 24 часа непрекъснато. Сигнал от камери има в дежурната на общината и в РПУ-то\", допълни кметът. \r\n \n\t\t\t\t\t\t", "date": "2019.01.29", "title": "Червен бряг на дни разстояние от пускане на движението по авариралия мост"}
{"url": "http://www.bnews.bg/article/255887-smyah_gloriya_prodava_dashterya_si_za_25_leva", "text": "\n Красивата прохождаща певица Симона Загорова се харчи за 25 лева в личния сайт на популярната си майка. \r\n\r\n Най-изваяното тяло на фолка от години печели от пламенни фенове, като продава дискове със златните си хитове. Наскоро обаче Гло е решила да включи в бизнеса и щерка си Симона Загорова, която придобива все по-голяма популярност, пише България Днес. \r\n\r\n Тъй като Симона няма издадени албуми или компилация от хитове, Глория реши да изтъргува популярността на щерка си под формата на сувенири. Всеки фен на лекия жанр може да се сдобие срещу 25 лева със собствена Симона у дома - под формата на стенен часовник. Глория продава и календари с лика на детето си за 2019 година, като цената е 6 лева за бройка. За радост на феновете младата певица върви и като подарък - всяка покупка на сувенир от личния сайт на Глория получава и картичка или плакат със сластното, нагримирано лице на талантливата Симона. \r\n\r\n За да няма недоволни или ощетени, Глория е поставила и лимит за покупките на стоки с образа на наследницата си. Максимумът, който може да си поръча всеки фен на Симона, е четири бройки от артикул. По толкова вървят и сувенирите с образа на именитата й майка. Изпълнителката на \"Феникс\" грее върху керамични чаши, флашки за компютри, калъфи за айфони, метални плочки, термосъдове, календари и часовници. \r\n\r\n Почитатели на изваяната певица се шегуват, че тя струва повече и от президента Румен Радев. Чаша с образа на Гло се харчи за 15 лева, докато същата, но с образа на президента, вървеше по петарка на сбирката на БСП на \"Бузлуджа\". Снимката вижте \r\n \n\t\t\t\t\t\t", "date": "2019.01.29", "title": "Смях! Глория продава дъщеря си за 25 лева"}
{"url": "http://www.bnews.bg/article/255900-otlaganeto_na_zakona_za_gorivata_e_za_finansirane_na_izborite", "text": "\n \r\nМоже би законът за горивата се отлага с 6 месеца, защото трябва да има сива икономика, някой да се облагодетелства и да си финансира изборите. Това заяви зам.-председателят на парламентарната група на БСП Драгомир Стойнев пред БНР. \r\n\r\n Той обясни, че от днес законът вече е в сила и днес трябва да бъде променен и отложен. „Сами разбирате в какъв абсурд работи парламентът и колко са компетентни управляващите. В продължение на една година се разискваше този законопроект. Всички страни бяха изслушвани в парламента, най-вече земеделските производители, след което законът беше приет“, обясни народният представител. \r\n\r\n „Оказа се, че примерно Минно-геоложката камара и Строителната камара имат конкретни предложения. Когато работят на техните обекти трябва да имат ведомствени бензиностанции, за да зареждат своята техника. Казахме, че веднага припознаваме техните предложения и днес те вече ще бъдат разгледани в комисия“, допълни Стойнев. \r\n\r\n Според него големият проблем е какво е свършило Министерството на икономиката. „В продължение на 6 месеца трябваше да напишат подзаконовата нормативна уредба. Те не си мръднаха пръста, а поискаха законът да бъде променен. Искат да отложат закона с 6 месеца, защото идват избори и правителството се нуждае от спокойствие – никой не трябва да протестира и негодува. Ние предлагаме да се отложи с 2 месеца – достатъчно време, за да бъдат решени всички проблеми“, предложи Стойнев. Той обясни, че БСП е направила конкретни предложения, за които е била сезирана, но са отхвърлени в зала. \r\n\r\n „Строителната камара, която е толкова мощна и голяма, стовариха техника в София, защото негодуваха, а в крайна сметка бяха възнаградени с обществени поръчки за 1 млрд. 350 млн. лв, които ще бъдат изхарчени непрозрачно“, коментира Драгомир Стойнев. \r\n \n\t\t\t\t\t\t", "date": "2019.01.29", "title": "Отлагането на Закона за горивата е за финансиране на изборите"}
{"url": "http://www.bnews.bg/article/255901-eto_koy_shte_poeme_upravlenieto_na_api", "text": "\n Областният управител на Ловеч Георги Терзийски ще бъде назначен на инфарктния пост директор на Агенция Пътна инфраструктура, съобщи БЛИЦ, цитирайки източници от Министерския съвет. Ползващият се с доверието на строителния бранш, Терзийски бе и зам.-областен управител в кабинета \"Борисов 2\". Той е магистър по икономика и по право - съответно от УНСС и Русенски университет \"Ангел Кънчев\". \r\n\r\n Работил е в частния сектор, бил е и директор на Инспекцията по труда в Ловеч (2006-2009 г.), общински съветник в мандата от 2011 г. до постъпването му на работа като зам.-областен управител.  Терзийски разполага с богат административен опит, което ще му помогне и при заемането на новата позиция. \r\n  \r\n \n\t\t\t\t\t\t", "date": "2019.01.29", "title": "Ето кой ще поеме управлението на АПИ!"}
{"url": "http://www.bnews.bg/article/255903-sasht_ne_izklyuchva_da_izprati_voynitsi_v_kolumbiya", "text": "\n Министърът на отбраната на САЩ Патрик Шанахан не изключва изпращане на американски войници в Колумбия или региона във връзка с политическото сътресение във Венецуела, информира АП. \r\n\r\n Той поясни пред журналисти, че не е разговарял със съветника по национална сигурност Джон Болтън за изпращане на войници в Колумбия. Но Шанахан каза, че не може да коментира, след като беше запитан дали е провеждал други разговори за такъв план, или дали може да изключи такъв вариант. \r\n\r\n По време на пресконференция в понеделник Болтон обяви нови санкции срещу Венецуела. Тогава съветникът на Белия дом е имал бележка, на която е пишело \"5000 войници в Колумбия\". \r\n\r\n Колумбия споделя 2200 километра граница с Венецуела. \r\n\r\n Междувременно Шанахан съобщи, че Пентагонът изпраща \"хиляди\" войници на границата на САЩ с Мексико. \r\n\r\n Той припомни, че на границата в момента има 3000 войници, които предимно помагат на граничните патрули. \r\n \n\t\t\t\t\t\t", "date": "2019.01.29", "title": "САЩ не изключва да изпрати войници в Колумбия"}
{"url": "http://www.bnews.bg/article/255879-georgi_hristov_plashi_s_vida_si", "text": "\n Легендарният певец Георги Христов отпразнува своя 55-ти рожден ден в компанията на най-близките си приятели, сред които са колегите му Нели Рангелова и Катя Близнакова, както и скандалният гримьор Мис Бони. Изпълнителят на \"Черно и бяло\" успя да втрещи приближените си с уникален загар, което го издаде, че е бил на почивка в някоя екзотична дестинация. \"Щастието е миг, който не се купува! Благодаря! Знам какво е\", написа той в социалната мрежа като благодарност към своите приятели, с които отпразнува рождения си ден, пише Блиц. \r\n \n\t\t\t\t\t\t", "date": "2019.01.29", "title": "Георги Христов плаши с вида си "}
{"url": "http://www.bnews.bg/article/255902-makedoniya_zabavya_dvizhenieto_prez_gyueshevo_zaradi_snega", "text": "\n До 40 сантиметра е снежната покривка на граничния пункт \"Гюешево\" и засега от наша страна проблеми с движението няма. Трафикът е бил спиран само на македонска територия, а тази вечер и през нощта се очакват още валежи. \r\nЛентите за движение и целият плац от около 12 декара площ са почистени и проблеми за движението на изхода и на входа няма, каза шефът на \"Пътно поддържане\" в Кюстендил инженер Милчо Георгиев. \r\n\"Не, няма проблеми. Всичко е почистено\". \r\nПри обилния снеговалеж преди час обаче е имало забавяне от страна на снегопочистващите екипи на македонския път Деве баир, коментират наши служители на ГКПП \"Гюешево\", предаде БНР. \r\n\"Македонците спираха за по два, три часа, за да чистят и не пускаха нито в едната, нито в другата посока, говоря за товарния трафик, леките коли ги пускаха\". \r\n \n\t\t\t\t\t\t", "date": "2019.01.29", "title": "Македония забавя движението през \"Гюешево\" заради снега"}
{"url": "http://www.bnews.bg/article/255899-tezhko_ostava_polozhenieto_v_rodopite", "text": "\n Битката с тежката зима в Родопите продължава. Свлачище затвори за кратко пътя Девин-Смолян. Военните опитват да пробият пътя до откъснатото от света село Мугла. \r\n\r\n Междувременно голямо свлачище затвори за около час пътя Девин-Смолян и затрупа паркиран лек автомобил. Пострадали няма. \"Късмет, че не съм бил вътре\", казва Григор Гайдев, собственик на автомобила. \r\n\r\n Разказва, че както всяка вечер, така и снощи паркира колата си до крайпътните скали, тази сутринта обаче я открива затрупана. \r\n\r\n \"В момента съм ядосан, но ще отминат емоциите  и да сме здрави преди всичко, срещу природата не може да се бори човек\", казва още Григор, предаде БТВ. \r\nСрутището затвори пътя Девин-Смолян за час. За кратко прекъсна и електрозахранването в Широка лъка.  \r\n\"Тази година - много крива комбинация - ту вали сняг, ниски температури, дъжд и това предизвиква тези процеси”, посочва Васил Седянков, кмет на Широка Лъка.  \r\nИ днес продължиха опитите за пробив на пътя до село Мугла. Работата се затруднява от дървета, паднали върху далекопроводи. Разчистено е половината от трасето. Останалата част до селото е достъпна само със специализирана техника. \r\n\r\n Късно снощи военни и екипи на енергото са стигнали до селото със специализирана машина. Доставили са хранители продукти и лекарства.  \r\n\r\n \"В рамките на 14 часа се изминаха 14 километра, с множество паднали дървета, лавини, но успяхме ... да доставим хранителни продукти\", обясни Димитър Кацаров, командир на 101-ви Алпийски полк. \r\nВсе още остава затворен за движение проходът Превала. \r\n \n\t\t\t\t\t\t", "date": "2019.01.29", "title": "Тежко остава положението в Родопите"}
{"url": "http://www.bnews.bg/article/255897-papa_frantsisk_predlozhi_v_uchilishtata_da_ima_chasove_v_koito_da_se_govori_za_seks", "text": "\n \r\nНеобходимо е в училищата да има часове, на които да се говори за секса, каза Папа Франциск, предаде Би Би Си. \r\n\r\n Главата на Римокатолическата църква заяви, че подрастващите трябва да знаят за интимните отношения между двата пола. \"Ето защо трябва да има уроци по сексуално образование. Тези знания обаче трябва да бъдат преподавани без идеологически клишета. Сексът е дар Божи, а не чудовище\", каза наместникът на Свети Петър в самолета на връщане от Панама. \r\n\r\n \"Идеалният начин е процесът на обучението да почне в семейството, но това невинаги е възможно. Заради това училището може да запълни тази празнота\", каза още духовният лидер на католиците. \r\n \n\t\t\t\t\t\t", "date": "2019.01.29", "title": "Папа Франциск предложи в училищата да има часове, в които да се говори за секс"}
{"url": "http://www.bnews.bg/article/255898-vtoro_obvinenie_za_izpalnitelniya_direktor_na_ktb_po_deloto_sreshtu_elena_yoncheva", "text": "\n Изпълнителният директор на КТБ Александър Панталеев е с второ обвинение. Специализираната прокуратура го обвини в присвояване в особено големи размери за отпуснат кредит. \r\n\r\n Обвинението е повдигнато по делото на Елена Йончева. \r\n\r\n Според обвинението, Панталеев е действал в съучастие с другия изпълнителен директор на фалиралата банка – Георги Христов, който още не е получил обвинението си. Двамата вече са подсъдими по мегаделото за КТБ. \r\n\r\n Наложената мярка за неотклонение на Панталеев е 50 хиляди лева, но ще бъде обжалвана. \r\n\r\n Обвиненият отказа коментар, съобщи БТВ. \r\n \n\t\t\t\t\t\t", "date": "2019.01.29", "title": "Второ обвинение за изпълнителния директор на КТБ по делото срещу Елена Йончева"}
{"url": "http://www.bnews.bg/article/255889-sadat_ostavi_v_aresta_petimata_obvineni_vav_finansirane_na_terorizam", "text": "\n \r\nАпелативният специализиран наказателен съд потвърди определението на Специализирания наказателен съд, с което бяха наложени мярки за \r\nнеотклонение „Задържане под стража“ на петимата обвинени за участие в международна организирана престъпна група, свързана с финансиране на \r\nтероризъм извън България, както и на други видове престъпна дейност. \r\n\r\n Съдът прие изцяло аргументите на Апелативната специализирана прокуратура за това, че е налице обосновано предположение лицата да са извършили \r\nпрестъпленията, за които са обвинени и че има опасност да извършат друго престъпление. За двама от тях съдът реши, че могат и да се укрият. \r\nУчастниците в групата бяха задържани на 18 януари 2019 г. при операция на ДАНС, ГДБОП и Специализираната прокуратура на територията на София, \r\nПлевен, Благоевград, Разград, Хасково, Пловдив и Ловеч. \r\n\r\n Предмет на разследването е дейност на група чужди граждани по организиране и осъществяване на територията на Република България на нерегламентирани парични преводи в и от страната в особено големи размери по т.нар. метод „хавала“ в рамките на международна организирана престъпна група. С разрешение на Специализирания наказателен съд бяха извършени претърсвания и изземванния в 50 адреса на жилища и офиси и в 26 автомобила, както и обиски на 50 лица. При условията на неотложност бяха извършени 7 претърсвания и изземвания. \r\n\r\n Установено бе, че основният организатор на престъпната дейност – сирийски гражданин, пребиваващ в България (задържан в София), осъществявайки \r\nнерегламентирани „хавала“- преводи, е влязъл в контакт с лица, извършващи дейност по логистично подпомагане на международни терористични \r\nорганизации, както и с лица, за които има информация, че са свързани с финансиране на тероризъм и други видове престъпна дейност. \r\n\r\n Провеждането на операцията по неутрализиране на международната престъпна група бе предшествано от едногодишна работа на Специализираната \r\nпрокуратура с българските служби за сигурност и партньорски служби за сигурност на страни-членки на Европейския съюз. \r\nОпределението на Апелативния специализиран наказателен съд е окончателно и не подлежи на обжалване, съобщиха от Спецпрокуратурата.  \r\n  \r\n \n\t\t\t\t\t\t", "date": "2019.01.29", "title": "Съдът остави в ареста петимата, обвинени във финансиране на тероризъм"}
{"url": "http://www.bnews.bg/article/255890-mladezh_bez_knizhka_e_blasnal_i_ubil_peshehodetsa_v_novi_iskar", "text": "\n Младеж на 22 години без шофьорска книжка е шофьорът, който уби рано тази сутрин 42-годишен пешеходец в Нови Искър. \r\n\r\n Инцидентът стана тази сутрин, като сигналът в полицията е получен малко след 7:30 часа. По първоначални данни, в района на Нови Искър лек автомобил БМВ блъснал пешеходец, който пресичал пътното платно. В резултат на удара мъжът е починал на място, а водачът и спътникът му напуснали местопроизшествието и избягали, съобщават от пресслужбата на СДВР. \r\n\r\n Малко по-късно се явили в полицейския участък на Нови Искър. Установено е, че 22-годишният водач не притежава свидетелство за правоуправление на МПС. По случая е образувано досъдебно производство. Предстои доклад на материалите в Софийската градска прокуратура. Работа по документиране на деянието продължава, допълват от полицията. \r\n \n\t\t\t\t\t\t", "date": "2019.01.29", "title": "Младеж без книжка е блъснал и убил пешеходеца в Нови Искър!"}
{"url": "http://www.bnews.bg/article/255891-selin_dion_plashi_s_anoreksichen_vid", "text": "\n Селин Дион отново привлече вниманието на медиите, този път с нейния анорексичен вид. Явно 50-годишната певица е решила да изглежда добре до 16 години по-младия танцьор Пепе Муньос, с който има връзка, която се опитва да крие. В почивните дни тя посети известното шоу в кабаре \"Мулен руж\" във френската столица Париж и шокира с драстично променен външен вид. Дори на фона на танцьорките в заведението тя изглеждащо плашещо слаба с крака като клечки. \r\n\r\n Феновете й веднага обявиха, че са загрижени за нейното тегло. Те масово я съветват за започне да е храни и смятат, че е на ръба на анорексията, тъй като на последните фотографии изглежда като бледо копие на себе си. Въпреки че изпълнителката разхожда из френската столица маркови дрехи като черния гащеризон на Александър Вотие с доста дълбоко деколте, облеклата не успяват да скрият стърчащите й кокали. Феновете са изумени, че на една от снимките се вижда как в областта на гърдите Дион има само прозрачно парче плат, което ясно показваше, че не носи сутиен. Дрехата струва умопомрачителните 3 400 долара. Селин бе заложила и на шармантна шапка, очила и ботуши на Jimmy Choo, но стремежът й да блесне като модна икона не успя заради плашещия й външен вид. През 2016 г. почина нейният съпруг и тя едва преживя трагедията, но скоро след това претърпя друг шок, когато си отиде и брат й Даниел. Дали тези проблеми са отключили анорексията или връзката й с танцьора, остава само да гадаем. Снимки вижте  \r\n  \r\n \n\t\t\t\t\t\t", "date": "2019.01.29", "title": "Селин Дион плаши с анорексичен вид"}
{"url": "http://www.bnews.bg/article/255884-balgarin_vliza_v_zalata_na_slavata_na_svetovniya_hokey", "text": "\n Бившият вратар на националния отбор по хокей - Константин Михайлов. Той ще се превърне в първия българин, приет в Залата на славата! \r\n\r\n Новината съобщиха от родната федерация, като уточниха, че лично президентът на Международната федерация Рене Фазел се е обадил на Михайлов, за да му съобщи новината и да го поздрави. \r\n\r\n Официалната церемония по приемането на българина в Залата на славата е в края на май в Словакия, когато ще се проведе световното първенство. Той ще бъде придружен от цялото си семейство, пише БТВ. \r\n\r\n Михайлов е играл с националния отбор на 28 световни първенства за мъже. 55-годишният хокеист дебютира за тима през март 1985 г. На клубно ниво е играл за \"Левски-Спартак\", \"Металург\" Перник, \"Академика\" София, \"Славия\", както и в тимове от Сърбия, Турция и Франция. \r\n\r\n С приемането на Михайлов България става осмата страна, която има свой представител в Залата на славата. В нея са приети най-много хокеисти от САЩ и Канада. Русия (в това число и СССР), Швеция, Финландия, Словакия и Чехия също имат свои представители там. \r\n \n\t\t\t\t\t\t", "date": "2019.01.29", "title": "Българин влиза в Залата на славата на световния хокей"}
{"url": "http://www.bnews.bg/article/255885-gripat_nastapva_24_oblasti_sa_v_epidemiya", "text": "\n Грипна епидемия е обявена в почти цялата страна. От днес тя е в сила и в Монтанска област. Учебните занятия там се прекратяват до 4 януари вкл., което означава, че децата ще се върнат в клас на 6 февруари, след междусрочната ваканция. \r\n\r\n С това областите в грипна епидемия вече са 24 от общо 28. \r\n\r\n Днес не се учи в 1561 училища, съобщи Министерството на образованието. \r\n\r\n 61 от тях са в област Монтана, 32 – във Враца. \r\n\r\n Продължава да не се учи в 267 училища в София-град, в 124 училища в област Благоевград, в 105 - в област Плевен, в 41 - в област Кюстендил. \r\n\r\n В грипна ваканция са и учениците от 194 училища в Пловдивско, от 83 училища в област Велико Търново, от 70 - в област Русе, от 59 - в област Разград, от 69 - в област Добрич, и от 72- в област Кърджали. \r\n\r\n Няма учебни занятия още и в 122 училища в област Варна, в 122- в област Пазарджик, в 80 - в област Хасково, и в 11 - в София област. \r\n\r\n В област Видин няма да има занятия в 32 училища и две детски градини по предписание на РЗИ до 30 януари, включително. \r\n\r\n Поради лоши метеорологични условия не се учи в 8 училища в област Смолян. В 7 училища в област Ловеч също няма учебен процес. \r\n\r\n В предгрипна обстановка остава област Търговище. \r\n\r\n Очаква се пикът на заболелите да бъде достигнат тази седмица, а в началото на февруари те да започнат да намаляват. \r\n\r\n В столицата безплатни прегледи за пациенти с грип се извършват в \"Пирогов\" (за деца до 18 г.) и във Военно-медицинска акамедия (за възрастни и деца над 12 години). Прегледите във ВМА са от 9 до 14 ч в кабинет 108 в катедрата по инфекциозни болести. Не е необходимо направление от личен лекар. Пациентите трябва да си запишат час предварително на тел.: 02 / 92 25 989 и 02 / 92 26 125. \r\n \n\t\t\t\t\t\t", "date": "2019.01.29", "title": "Грипът настъпва - 24 области са в епидемия!"}
{"url": "http://www.bnews.bg/article/255892-mazh_razbi_gishe_v_direktsiya_balgarski_dokumenti_za_samolichnost", "text": "\n 41-годишен мъж беше арестуван, след като в ранния следобед днес счупи витринното стъкло на гише в приемната на Дирекция „Български документи за самоличност” в София, съобщиха от пресцентъра на МВР. \r\n\r\n При инцидента е пострадала служителка. \r\n\r\n Тя е откарана в болница. \r\n\r\n Към момента не са ясни обстоятелствата около агресията. \r\n \n\t\t\t\t\t\t", "date": "2019.01.29", "title": "Мъж разби гише в Дирекция \"Български документи за самоличност\""}
{"url": "http://www.bnews.bg/article/255876-totsa_nakarala_mazha_si_da_razhda_s_neya", "text": "\n Мис България Антония Петрова влязла с мъжа си в родилната зала, когато раждането започнало. Блондинката била толкова притеснена, че не искала да роди без половинката си. \r\nАнтония настояла съпругът й да присъства на раждането на сина им Благовест, а той охотно се подчинил, пише \"България днес\".. Блондинката силно се притеснявала да остане сама, затова и любимият й Ивайло, до последно й държал ръката. \r\n„Имах много лека бременност. Раждането също мина леко. Въпреки че бебето се оказа доста голямо, аз родих по естествен път. \r\n \n\t\t\t\t\t\t", "date": "2019.01.29", "title": "Тоца накарала мъжа си да \"ражда\" с нея"}
{"url": "http://www.bnews.bg/article/255893-it_firmite_vlizat_v_balgarskite_uchilishta", "text": "\n Нова национална програма на Министерството на образованието и науката за 2019 г. е предвидила хора от практиката да преподават определени модули заедно с учителите в клас, както и да приемат педагозите в офисите си и да им предават най-актуалните знания и умения за работа във виртуалния свят. Името ѝ е \"ИТ фирми в училище и учители в ИТ фирми\" и е една от 17-те, които МОН ще изпълнява през текущата 2019 г. Те бяха представени днес от зам.-министъра на образованието Таня Михайлова и някои от ръководителите им. \r\n\r\n Нова програма е и \"Заедно в грижата за ученика\" с бюджет 1 млн. лева. Целта ѝ е да осигури плавен и по-малко стресов от сегашния преход на децата между детската градина и училище и в момента, когато ученикът завърши началния курс в четвърти клас и трябва да се раздели с учителката си и да свикне с многото педагози по отделните предмети в прогимназията (пети-седми клас). \r\n\r\n Възпитателите от детските градини ще могат да се включат в работата с децата от групите си, вече първокласници. От своя страна пък, началните учители ще влизат в детските градини, за да общуват с бъдещите си ученици и децата да свикнат. \r\n\r\n Същата цел - намаляване на стреса и лесна адаптация - преследва още една програма - за развитие на системата за предучилищното образование. Новият момент в нея е, че при постъпване в детската градина родителят няма да бъде длъжен да остави детето на вратата и да си тръгне, което често е съпроводено с ужас от страна на детето. Напротив - ще може да влиза в определени помещения, където заедно с възпитателя да покаже на сина или дъщеря си, че няма нищо страшно в градината, че новият възрастен, възпитателят, е добронамерен, а детето не е \"изоставено\" от мама и татко. \r\n\r\n Общата стойност на 17-те програми е приблизително 76 млн. лева. \r\n\r\n 1 572 600 лева са предвидени за \"Иновации в действие\", по която училища с иновации ще могат да обменят опит помежду си и да помагат на училища, в които няма такива, но биха искали да опитат. По 8 души от иновативно училище - учители и ученици - ще влизат в друго иновативно училище и ще демонстрират опита си. \r\n\r\n В двата модула е предвидено да бъдат включени 580 училища. \r\n\r\n \"Мотивирани учители\" е национална програма с бюджет 1.7 млн. лева. Идеята ѝ е най-опитните учители да го предадат в училища, в които \"е предизвикателство да бъдеш в час\", по думите на Михайлова. Тези учители да бъдат изпратени на трудните места - в училища с проблеми, и да им помогнат да ги преодолеят. Те ще преминат през \"особен механизъм за подбор\", каза зам.-министърът. Корпусът от обучени учители да включва 80 души, предвижда програмата. \r\n\r\n Освен тях финансиране за допълнителна специализация (по дефицитните физика, математика, информатика, информационни технологии, чужд език) ще получат други 100 педагози. Още 100 специалисти ще бъдат финансирани, така че да получат педагогическа квалификация в университет. Тук отново има определени специалности с недостиг сред учителите: физика и астрономия, математика, ИТ, информатика. \r\n\r\n Повече ще са парите от държавата за съществуващата и продължавана през 2019 г. национална програма \"Ученически състезания и олимпиади\", така че в подготовката на отборите да се обезпечи трудът на университетски преподаватели и учени от БАН. \r\n\r\n Друга съществуваща програма - \"Квалификация\" - ще придобие по-различна насока тази година. Приоритет ще има обучението по теми, които са важни за развитието на съответния регион. Извън тях е предвидено такова по лидерство, иновации, цифрови технологии, образователни изследвания, уточни Михайлова. \r\n\r\n МОН предвижда и помощ за центровете за специална образователна подкрепа. С 1.6 млн. лева ще бъдат закупени специализирани уреди, дидактически средства за терапевтични дейности и адаптация на децата в тях, както и специализираният необходим софтуер. \r\n\r\n След като миналата година в 1 115 училища бяха изградени Wi-Fi мрежи, тази година ще има пари за завършването на процеса в останалите училища, за поддръжка на опорна мрежа, оборудване, софтуер. Програмата за информационни и комуникационни технологии е на стойност 11 млн. лева. \r\n\r\n Тази година министерството обръща внимание и на проблема с липсата на специализирани учебни помагала в професионалното гимназиално образование. За целта в съществуващата национална програма \"Осигуряване на съвременна образователна среда\", модул \"Модернизиране на системата на професионалното образование\" е заложена нова дейност - адаптиране на учебното съдържание. \r\n\r\n \"Знаете, че в професионалното образование години наред почти няма учебни полагала, особено по специфична и отраслова професионална подготовка. Изключвам общата професионална. Това е възможност за издаване на такива. В началото подхождаме скромно, с по-малка сума, за да видим какъв ще е ефектът\", коментира зам.-министър Михайлова, която преди да поема поста си в министерството, бе директор на професионална гимназия. \r\n\r\n \"Оптимизация\" - друга важна програма на МОН, е и най-скъпата. 36 милиона лева са предвидени за обезщетения на педагозите и персонала, които ще се пенсионират или ще напуснат системата по други причини. Заложеният им брой е 8 100 души. \r\n\r\n След оборудването на училищата с шкафчета с цел облекчаване на ученическите раници м. г. тази година парите ще бъдат насочени в друга посока - оценяване на познавателни книжки. \r\n\r\n МОН продължава усилията си за връщането на отпадналите деца в клас, както и за работа с родителите им. Програмата се казва \"Заедно за всяко дете\" и включва два модула. Единият ще обезпечи екипите, които работят на терен, а вторият ще съсредоточи усилията в работата с родителите. \r\n\r\n \"Знаем колко е важна ролята на средата, промяната на отношението към образованието на семейството в определени групи\", каза Михайлова и уточни, бе бюджетът тук е 300 хил. лева, предава Офнюз. \r\n\r\n Продължава обучението за кариера в сферата на информационните технологии. Към досегашното - за професията \"Приложен програмист\" на ученици - се въвежда възможността за обучение на учители, които преподават дисциплини от направлението \"Компютърни науки\". Освен това вече ще има начин за валидиране на получените знания и умения. Затова бюджетът на цялата програма се увеличава с 370 хил. лева спрямо предишната година. \r\n\r\n   \r\n \n\t\t\t\t\t\t", "date": "2019.01.29", "title": "IT фирмите влизат в българските училища"}
{"url": "http://www.bnews.bg/article/255896-kray_na_pedofilskite_izblitsi_mariya_ilieva_spi_s_mazh_nad_18_g", "text": "\n Мария Илиева има ново гадже. Той отново е неин колега и е по-малък от смуглата поп певица, но този път само с 5 години – нещо твърде нетипично за нея. \r\nМария е известна с педофилските си изблици и креватните си похождения с чувствително по-млади от нея мъже. Припомняме, че вкара в кревата си Наско Колев, когато момчето бе едва на 17-годишна възраст, още ученик в 10 клас. От скоро изпълнителката на „Играя стилно” спи с певеца Петър Бонев. Двамата се познават от 18 години, но заварката станала едва наскоро. Петър се влюбим в Мария още след първия й албум и я преследвал до днес. Едва след когато се разделила с бащата на детето й Георги, също по-млад от нея, но „само” с 13 години, Бонев събрал смелост да й се обясни в любов. \r\n41-годишната певица и новият й мъж се носят на крилете на любовта и са неразделни. Боян е приел сина й Александър като свое дете. Мъникът вече е на годинка, а истинският му баща го е виждал едва 3 пъти. За разлика от таткото Георги Михайлов, Петър всеки ден си играел с наследника на новата си любов, пише \"Уикенд\" \r\n„Щом обичам нея, приемам и сина й. Той е част от Мария. За едно дете е важно кой ще го отгледа, а не биологичният му родител. Аз съм готов да го приема, а защо не и да си направим свое бебе след година”, смело заявил пред приятелите си певецът. \r\n  \r\n \n\t\t\t\t\t\t", "date": "2019.01.29", "title": "Край на педофилските изблици: Мария Илиева спи с мъж над 18 г. "}
{"url": "http://www.bnews.bg/article/255886-bezplatni_pregledi_za_mioma_na_matkata_zapochvat_tri_bolnitsi", "text": "\n Безплатни прегледи за миома на матката започват трите големи АГ болници в София – Шейново, Майчин дом и Света София. Прегледите ще започнат от 5 февруари и ще продължат един месец. Най-честата причина за отстраняване на матката е именно миомната болест, показва статистиката на медиците, но не винаги операцията е най-адекватното лечение, стана ясно от думите на директорите на лечебните заведения. \r\n  \r\nСофия е първата община, която е започнала скринингови програми и до този момент са реализирани четири - за рак на млечната жлеза, за щитовидната жлеза, за рак на простата и за изследвания за белодробни заболявания. Започващата днес програма е пета, отбеляза още кметът, съобщи Дарик. \r\n  \r\nЩе се правят безплатни прегледи в трите болници, както и консултации за съвременните методи за лечение на миомната болест. \r\nД-р Гергана Коларова, директор на I САГБАЛ \"Св. София\" посочи, че кампанията е за жени, които вече имат миома, или са в рискови групи, или имат репродуктивни смущения или затруднения. \r\n  \r\nД-р Иван Костов, директор на СБАЛГ \"Майчин дом\" и инициатор на кампанията, посочи, че скрининговата програма ще е в рамките на един месец. По думите му най-честа причина за операции в гинекологичната област е миомната болест. Той обаче допълни, че не винаги миомата трябва да бъде оперирана. \r\n  \r\n„Важно е да разясним на жените, че миомата може да бъде лекувана и медикаментозно“, каза той. \r\n  \r\nПрегледите ще започнат след края на грипната епидемия. \r\n \n\t\t\t\t\t\t", "date": "2019.01.29", "title": "Безплатни прегледи за миома на матката започват три болници"}
{"url": "http://www.bnews.bg/article/255881-goranov_sam_se_oproverga_koga_shte_vlezem_evrozonata", "text": "\n Финансовият министър Владислав Горанов заяви, че е твърде оптимистично България да влезе в еврозоната през 2022-ра година. Ден по-рано Горанов сам постави датата 1 януари 2022-ра като целева за въвеждането на единната европейска валута. Днес Горанов уточни, че цитирам „технически почти е невъзможно”: \r\n\r\n \"Вчера казах 2022 година, но не съм убеден, че ще успеем в рамките на нея тези технологични причини, свързани с подготовката на конвергентния доклад на база на отчета за втората година от престоя ни в ЕРМ. За мен в момента, в който бъдем  допуснати, българският лев в ЕРМ, нещата са по-скоро случили се\". \r\n\r\n Въвеждането на еврото ще дисциплинира банките, заяви премиерът Бойко Борисов, който участва в годишната среща на бизнеса с правителството, посветена на пътя на България към еврозоната и ефектите върху икономиката. Като позитиви министър-председателят посочи, че лихвите в страната ще спаднат. Най-важното обаче е, че няма да има друг случай като Корпоративна търговска банка, отбеляза Борисов: \r\n\r\n \"Убеден съм, че крадците, убеден съм, че тези, които им е хубаво да си ползват банките, да си финансират частния бизнес, безконтролно, ще бъдат много прости, ще заложат пари срещу нас, може и банкери да излязат на протест - всичко е възможно. Ние сме длъжни да направим правилните неща така, както би казал господин Прокопиев, па да става квот ще\". \r\n\r\n България ще се присъедини към еврозоната със същия обменен курс към еврото, какъвто е в момента фиксираният в закона, обяви гуверньорът на БНБ Димитър Радев, съобщи БНР. \r\n\r\n Той посочи, че въпросът за обменния курс е дискусионен в експертните среди, а има и опасения, че някои от старите държави- членки ще поискат промяна с цел да забавят приприсъединяването на България към еврозоната: \r\n\r\n \"За нас това е религиозен въпрос така, че няма нещо, което можем да кажем с по-голяма сигурност  от това. Никаква промяна в паричен режим. Единствен изход от това, което имаме в момента като режим на фиксиран валутен курс ще бъде приемането на еврото\", заяви Димитър Радев. Той потвърди, че работата по присъединяване на България към механизма, предхождащ еврозоната, върви добре. Резултатите от провежданите стрес - тестове в шест от банките ще бъдат ясни през юли. \r\n \n\t\t\t\t\t\t", "date": "2019.01.29", "title": "Горанов сам се опроверга кога ще влезем еврозоната"}
{"url": "http://www.bnews.bg/article/255877-karayancheva_sigurno_raboti_na_drugo_myasto_no_ne_i_v_parlamenta_kani_prezidenta_da_vidi_kak_rabotyat_za_grazhdanite", "text": "\n Може би президентът иска предсрочни избори, за да сформира служебно правителство, което да промени решение на Народното събрание за сделката със самолетите. Това коментира във Велико Търново председателят на Народното събрание Цвета Караянчева, съобщава „Фокус“. Караянчева определи речта на президента като мрачна, песимистична, очерняща и унижаваща България. \r\n\r\n „Тя сякаш е писана, за да бъде произнесена от президент на вражеска държава, който иска да унижи, да смаже България и да я превземе. Тази реч прилича повече на продължение на речта, която той произнесе за Нова година. Но докато в онази реч се акцентира основно на сделката със самолетите, сега изведнъж се оказа, че трябва да правим и предсрочни парламентарни избори. Допреди два месеца нямаше такава идея, може би защото президентът иска да сформира служебно правителство, което да промени решението на Народното събрание“, посочи Цвета Караянчева. Тя покани президента Радев в Народното събрание, за да разбере как работи парламентът. Караянчева подчерта, че всички закони, които парламентът приема, минават обществено обсъждане. По думите ѝ те са в полза на българския гражданин. Според нея те имат оценка за въздействие и съответните мотиви. Караянчева заяви, че твърденията на Радев за това, че се приемат лобистки закони са неаргуметирани. Тя подчерта, че парламентът е най-прозрачната институция в България, а ниският ѝ рейтинг се дължи на факта, че се дава възможност на българските граждани да знаят какво правят техните народни представители. \r\n\r\n „Ако ви е отеснял костюмът на президент, направете си партия, каквото желание виждам, че имате, и направете всичко възможно да спечелите изборите след две години и да станете премиер и да вземате важни решения. Когато човек взема важни решения, той не може да угоди на всички, затова и рейтингът понякога пада. Когато се наложи да вземате важни решения и да заставате с лицето си зад тях, тогава може би и вашият рейтинг ще падне. Законите са сложени на сайта на Министерството и отстояват един месец там, за да се направи обществено обсъждане и да могат да се чуят всички различни гледни точки. Когато законите се внасят от народни представители, те също са подложени на обществено обсъждане и ние чуваме различни гледни точки. Ако искате да водите диалог с българския парламент, имате възможност да изпратите своите експерти и да чуем вашите позиции. В никакъв случай не отнемаме правото ви да налагате вето. Това е ваше конституционно право и ние го уважаваме, но имаме право да имаме различно мнение, защото България е демократична държава“, каза още Цвета Караянчева.  \r\n  \r\n \n\t\t\t\t\t\t", "date": "2019.01.29", "title": "Караянчева сигурно работи на друго място, но не и в парламента - кани президента да види как работят за гражданите!"}
{"url": "http://www.bnews.bg/article/255895-lyubo_neykov_svalya_kilogrami_shtyal_da_umre_ot_zadushavane", "text": "\n Любо Нейков е предприел крути мерки в отслабването си и вече бил минус 15 килограма. Този път комикът бил нахъсан да не се отказва да влезе във форма, защото проблемите, които свръхтеглото му причинявало, вече застрашавали живота му. \r\n\r\n Освен хипертонията и високия холестерол Любо получавал и пристъпи на задух. \r\n\r\n Най-опасни били тези, които го спохождали нощем, докато спял, защото наднормените му килограми притискали дроба му, а това било фатално за притока на кислород в тялото. \r\n\r\n След като изпробва какви ли не режими и ползва услугите дори на топдиетолози от Франция, Нейков най-после намерил подходящата за него диета, която предизвика фурор в цял свят и вече има милиони последователи, пише \"Ретро\". \r\n\r\n Става дума за режима „Зоната“, за който шефът на „Комиците“ научил от колежката си Марта Вачкова. По време на снимките на „Откраднат живот“, на който Любо и Евтим Милошев са продуценти, Нейков забелязал положителната промяна във фигурата на Марта, както и факта, че тя никога не искала да хапва от кетъринга, който продуцентите подсигурявали за актьорите и снимачния екип. Тогава Любо и Вачкова се заговорили за отслабването ѝ и тя го светнала за „Зоната“. Под нейните препоръки и напътствия актьорът стартирал режима и само 3 месеца по-късно вече бил с 15 кила по-лек. \r\n\r\n Храната си обаче не приготвял сам, а му я доставяли от специална фирма. Покрай него да поръчва менюто си оттам започнала и съпругата му Гинка, която приготвяла хапване само за детето им, за да не може те двамата да се изкушават. Най-големият стимул на Любо била самата Марта, която пък успя да стопи 17 килограма без йо-йо ефект. Екранната сестра Жекова от „Откраднат живот“ признава, че се запалила по „Зоната“ от своя позната, която ѝ казала, че ще ѝ помогне не да е слаба, а да бъде здрава. \r\n\r\n Така дамата започнала да ѝ приготвя по 5 хранения дневно според изискванията на диетата, а резултатът не закъснял и към услугите ѝ проявили интерес мнозина актьори, журналисти и музиканти. Сред тях е и любимият на Марта Владо Пенев, който също се вдъхновил от нейните резултати. Той постигнал рекорден ефект – стопил 20 килограма, но съчетавал диетата и с тренировки. \r\n \n\t\t\t\t\t\t", "date": "2019.01.29", "title": "Любо Нейков сваля килограми, щял да умре от задушаване "}
{"url": "http://www.bnews.bg/article/255878-ninova_s_otsenka_za_prezidenta_posledovatelen_sadarzhatelen_i_perspektiven", "text": "\n Оценяваме двете години на президента Радев с три думи – последователен, съдържателен и перспективен. Това обяви лидерът на БСП Корнелия Нинова. Тя даде специална пресконференция, в която коментира речта на държавния глава от вчера и го похвали за работата му, откакто е избран на поста си. \r\n\r\n \"Последователен, защото за този период не е изневерил на нито една от дадените думи. Съдържателен, защото запълни тези думи с работа и с действия. Поздравления за последователността и за това, че той не промени принципната си позиция към сериозните проблеми на държавността в България\", заяви лидерът на левицата. \r\n\r\n Конкретно за реакциите след произнесената реч тя коментира: \r\n\r\n \"Разбира се, веднага започнаха анализите, коментарите и оценките. Традиционно в българския политически живот тези разговори се водят на повърхностно равнище. Чухме всякакви мнения, оценки, включително някои на ръба на интригата“. \r\n\r\n Тя поздрави Радев и заради идеята му да създаде Съвет за стратегическо развитие с участието на интелектуалци и специалисти в своите области. \r\n\r\n \"Държавният глава е перспективен, защото не се задоволи само да критикува, а по всички въпроси дава решения. Затова съветът, който има намерение да направи е част от тази перспектива. Вярвам, че ще събере умни и способни хора, които ще търсят изход от ситуацията\", каза още Нинова. \r\n\r\n \"Достоен двегодишен дотук мандат. Пожелаваме на него и Илияна успехи оттук нататък\", заключи председателят на БСП, предаде Канал 3. \r\n\r\n   \r\n \n\t\t\t\t\t\t", "date": "2019.01.29", "title": "Нинова с оценка за президента: Последователен, съдържателен и перспективен!"}
{"url": "http://www.bnews.bg/article/255875-borisov_v_rech_na_foruma_na_podsadimiya_prokopiev_balgariya_e_tsentarat_na_sveta", "text": "\n ,„От една година се занимаваме с изтребителите, а не с доходите и това, което ще гарантира на хората по-добър просперитет”. Това обяви премиерът Бойко Борисовна традиционната годишна среща с бизнеса, организирани от издателите на „Капитал”. \r\n\r\n Форумът е посветен на пътя на България към еврозоната и какви ще са ефектите върху икономиката. Участва и Валдис Домбровскис, зам.-председател на Европейската комисия и комисар за еврото и социалния диалог и финансовата стабилност. \r\n\r\n Припомняме, че за събирането, организирано от подсъдимия Прокопиев,  бизнесмените, които искат да видят на живо премиера Бойко Борисов, финансовият министър Владислав Горанов, еврокомисар и други важни клечки пък трябваше да платят по 700 лева, за да участие. \r\n\r\n В речта си Борисов изтъкна още, че: \r\n\r\n - данъчните приходи са нараснали с 50% в сравнение с 2014 г.; \r\n\r\n - икономиката изсветлява; \r\n\r\n - външният дълг за 2019 г. ще бъде 18.6% от брутния вътрешен продукт (БВП) и България е сред държавите с най-ниско съотношение на дълг към БВП в ЕС; \r\n\r\n - средната работна заплата се е увеличила с 47.9%, а БВП се увеличил с 39% от 2014 г. насам; \r\n\r\n - приходите от туризъм са рекордни, а чуждите инвестиции също се увеличават и са в сферата на реалната икономика; \r\n\r\n - за пръв път износът за Германия е по-голям от вноса, защото \"заводите бълват продукция\"; \r\n\r\n - 2,5 пъти по-бързо се развиваме в цифровата икономика в сравнение с най-развитите държави в тази сфера; \r\n\r\n - за театрите не можеш да си намериш билет и затова си го купуваш месеци напред; \r\n\r\n - видеонаблюдението по пристанищата хваща дори деца с пояси - било в Дунав, било в Черно море. \r\n\r\n Първо Борисов защити бюрокрацията в Брюксел. \r\n\r\n \"Най-модерното е да се говори срещу бюрокрацията в Брюксел - раздута, тромава. Само че ако някой с малко опит в управлението се замисли как може да координираш 28 държави, всеки със своите интереси, проблеми, без тази администрация аз не си го представям\", обясни премиерът. \r\n\r\n И продължи: \r\n\r\n \"Данъчните приходи са с 50% повече в сравнение с 2014 г. Индексът за изсветляване на икономиката ще изсветлее още повече, много по-добра прозрачност. Външният дълг за 2019 г. е 18.6% (от БВП - б.р.). Ние сме сред държавите с най-нисък дълг. Средната работна заплата се е повишила с 47,5% повече, а БВП - с 39%.\" \r\n\r\n Борисов обясни и защо за пръв път износът на България за Германия е по-голям от вноса: \r\n\r\n \"Заводите бълват продукция, която се изнася на 100%. В Димитровград има няколко завода, в единия работят 3000 души. Произвеждат цялото окабеляване за \"Мерцедес\", 100% износ. Огромен завод. Стотици работници. Близо 70% от работниците бяха роми от това, което видях. На най-съвременна техника работят. Справят се прекрасно. 1040 лв. е минималната работна заплата плюс ваучери. Търсят още 400 работници. От другата страна на магистралата нов завод за фарове, още не им достигат работници. Карат ги от 106 км. Полагаме огромни усилия с магистрала \"Хемус\". Там, където са \"Марица\", \"Струма\", \"Тракия\", заводите никнат като гъби. В края на март поне още три лота започваме да строиме по \"Хемус\", реката, по която ще потекат инвестициите за България\", каза Борисов. \r\n\r\n Той обясни, че България е нещо като центъра на света: \r\n\r\n \"Ние сме най на запад от изток и най на изток от запад, зависи как се гледа картата, като центъра на света\", каза той. \r\n\r\n Премиерът изтъкна и големите успехи в борбата с контрабандата с алкохола, цигарите и обеща подобни успехи и с горивата. \r\n\r\n \"В момента правим видеонаблюдение на всеки кран, на всяко пристанище, на всяка гемия. Дете с пояс да влезе във водата го виждаме, дали е в Дунав, дали е в Черно море\", даде пример Борисов. \r\n\r\n Той заяви, че въвеждането на еврото ще дисциплинира банковия сектор. \r\n \n\t\t\t\t\t\t", "date": "2019.01.29", "title": "Борисов в реч на форума на подсъдимия Прокопиев: България е центърът на света!"}
{"url": "http://www.bnews.bg/article/255882-elena_yoncheva_razkriva_v_svoe_razsledvane_koruptsiya_v_ministerski_savet", "text": "\n Депутатът Елена Йончева ще обяви утре в 10 часа резултатите от своето разследване за корупция в Министерския съвет. Това обяви от централата на БСП Корнелия Нинова. Председателят на БСП посочи отново, че партията се обявява за предсрочни парламентарни избори. Нинова подчерта, че БСП е за парламентарна република, а не за президентска, но вариант програмно правителство без избори е най-тежкият вариант:  \r\n\r\n \"Що се отнася до следващи избори и коалиции - тук сме на едно мнение с президента Радев и ние това мнение болезнено сме го отстоявали в последните две години. Коалиция, особено голяма между БСП и ГЕРБ, е краят на демокрацията,да го кажа, в България. Защото, когато и леви и десни се слеят, когато седнат заедно на масата на властта и на порциите, се приключва с истинския политически живот\", каза Нинова, предаде БНР.  \r\n\r\n   \r\n \n\t\t\t\t\t\t", "date": "2019.01.29", "title": "Елена Йончева разкрива в свое разследване корупция в Министерски съвет!"}
{"url": "http://www.bnews.bg/article/255859-sinat_na_bay_mile_zabi_topmodel", "text": "\n Една от най-красивите родни манекенки Моника Цветанова и Милчо Бонев-младши са заедно от близо година. \r\nДвамата се появяват рядко на публични места, тъй като наследникът на империята СИК избягва да се показва. Влюбените не се крият единствено курорта Боровец, където пребивават през зимния сезон. Милчо Бонев управлява вилно селище, построено от майка му Силвия Панагонова след смъртта на баща му, както и един от най-известните ресторанти в курорта. \r\nМоника се изявява като рекламно лице на хотелите и често позира на снимки правени в курорта. Манекенката е близка със сестрата на гаджето си Йоана Бонева. Дъщерята на Бай Миле отвори луксозен спа център през миналата година и Моника е рекламно лице, пише „България Днес“. \r\nДвете позират и на общи снимки правени на съпарския остров Миконос през лятото. Синът и дъщерята на Бай Миле са учили в частно училище в София, а след това продължават образованието си в чужбина. Йоана е учила в Милано и Монако, а Милчо в Лондон. \r\n \n\t\t\t\t\t\t", "date": "2019.01.29", "title": "Синът на Бай Миле заби топмодел "}
{"url": "http://www.bnews.bg/article/255868-spetsprokuratura_ofitsialno_vnese_obvinitelen_akt_po_sluchaya_sudzhukgeyt", "text": "\n Специализираната прокуратура официално внесе в Специализирания наказателен съд обвинителен акт срещу бившия депутат от ГЕРБ Живко Мартинов, обвинен за изнудване на добрички бизнесмен, с цел да набави за себе си облага от 4 тона суров суджук, 30 кг филе \"Елена\" и 30 кг телешка пастърма. Случаят е известен като \"Суджукгейт\". \r\nСпоред прокуратурата, още в периода 2012 - 2013 година, когато Мартинов е бил част от ГЕРБ-Добрич, той установил контакт с местния бизнесмен Антон Проданов. Това станало през януари 2012 година. Двамата се познавали добре и Мартинов директно поискал да му приготви и достави един тон суров суджук от различни видове месо, в т.ч. еленско. Изрично заявил и намерението си да не го заплаща, изтъквайки общественото си положение и влияние, но и отправяйки му заплахи. Обяснил, че количеството е голямо, защото ще го носи на министър-председателя Борисов и на други \"високи хора\" от ГЕРБ. \r\nЦитирани са и отправените от Мартинов закани към бизнесмена: \"Ако не ми доставиш суджука, ще те съсипя. Ще имаш големи проблеми, защото съм те вкарал в списъка на фирми, които трябва да дават. И ако не се случи това нещо, ще ти изпратя данъчните да ти разбият бизнеса. Когато реша, ще те вкарам в ареста\". Проданов знаел, че Мартинов са ползва с голямо влияние в града и не подложил на съмнение възможностите му да изпълни закните си, още повече, че били отправени в присъствието на други две лица. По това време срещу бизнесмена се водели две досъдебни производства, едното от които за данъчни престъпления. Затова решил да купи с лични средства необходимите продукти за приготвянето на суджука в поисканото от Мартинов съотношение - 60% телешки шол, 20% свински бут, 1 % еленско месо, 9% адитиви и 1% подправки. Готовият суджук Проданов доставил лично в офиса на Мартинов в центъра на Добрич с личния микробус на свой познат. Двадесет дни след този случай, в началото февруари 2012 г., искането за тон суров суджук – безплатен и приготвен по същия начин, се повторило. Опитът на Проданов да се противопостави бил париран с думите: \"Акъли не искам, действай по-бързо, че съм ти вдигнал мерника и гледай суджука да е пак хубав като предишния“. Отправил и поредната заплаха: \"Ако не ми доставиш суджука, ще те съсипя. Айде, давай, мятам те, няма да те чакам много, че си на ръба\". Проданов отново бил принуден да склони да достави на Мартинов още един тон суджук, суровините за чието производство осигурил пак с лични средства. Същото искане Мартинов направил още два пъти. През март 2012 г. към „поръчката“ на тон суров суджук били добавени 30 кг филе „Елена“ и 30 кг телешка пастърма. За да мотивира Проданов, Мартинов отново напомнил: \"Нали знаеш, че ми струваш един телефон да те вкарам в ареста. Ще трябва да даваш, докато реша аз. Иначе си пътник\". В резултат на упражнената принуда бизнесменът отново финансирал купуването, производството и доставката на поисканото количество. През януари на 2013 г., след поредната \"поръчка\" на тон суджук \"за премиера Борисов\", Проданов се възпротивил рязко. Но пак бил принуден да приеме: \"Нали си знаеш урока. Иначе мачът е свирен за тебе. Гледай да не стане грешка със суджука, защото ако не му хареса, си свършил\". \r\nСпоред заключението на назначената оценителна експертиза на Проданов са нанесени вреди на обща стойност 36 168,20 лв. (за суровините, производството и доставката на 4 тона суров суджук и по 30 кг филе \"Елена\" и телешка пастърма). А Мартинов е заплашен от 5 до 15 години затвор и глоба от 5000 до 10 000 лева, както и конфискация до една втора от имуществото. Живко Мартинов е с мярка за неотклонение \"Парична гаранция\" в размер на 20 000 лева. Предстои Специализираният наказателен съд да насрочи разпоредително заседание по делото. \r\n  \r\n \n\t\t\t\t\t\t", "date": "2019.01.29", "title": "Спецпрокуратура официално внесе обвинителен акт по случая “Суджукгейт”"}
{"url": "http://www.bnews.bg/article/255869-kim_chen_un_naredi_na_grazhdanite_na_severna_koreya_predavayte_po_100_kg_izprazhneniya_na_den", "text": "\n Лидерът на КНДР Ким Чен-ун е поискал всеки гражданин на страната да предаде изпражненията си заради кризата с липсата на торове, пише \"Сън\". \r\n\r\n 35-годишният дундест тиран вярва, отбелязва вестникът, че заповедта ще спаси икономиката на Северна Корея с активизиране на селскостопанския сектор с евтин тор. \r\n\r\n Според Radio Free Asia населението на гладуващата страна се очаква да предава нечуваните 100 килограма човешки екскременти всеки ден. \r\n\r\n Ако не могат, те ще предоставят 300 килограма органична/смесена тор. \r\n\r\n Търсенето на тор е принудило някои работници да поискат да им се плаща в човешки екскременти, а не в местната валута. \r\n\r\n Източник от Северна Корея коментира: \"Цялото население е мобилизирано да произвежда тор като първата голяма задача за годината...Те искат всеки човек да произвежда по 100 килограма човешки екскременти на ден или 3 тона на месец. Но как е възможно един човек да произведе 3 тона човешки екскременти и да ги достави\". \r\n\r\n Съобщава се, че отчаяни граждани се опитват да покрият дефицита с купуване на екскременти от специални търговци на изпражнения. \r\n\r\n \"Жителите на град Чхънджин са напълно мобилизирани да изпълнят тази задача\", коментира друг източник. \r\n\r\n   \r\n \n\t\t\t\t\t\t", "date": "2019.01.29", "title": "Ким Чен-ун нареди на гражданите на Северна Корея: Предавайте по 100 кг изпражнения на ден "}
{"url": "http://www.bnews.bg/article/255860-asya_kapchikova_ot_mesetsi_e_bez_gadzhe", "text": "\n Има-няма и плеймейтката Ася Капчикова пак извади бюст на показ в социалната мрежа. Този път обаче красавицата от Девин прелъстява като свободна жена. HotNews пише от сигурни източници, че от няколко месеца тя е необвързана. Раздялата й с Живко обаче упорито я крие от медиите, незнайно защо. \"Те не са заедно още от края на ноември миналата година. Между тях застана трети човек, който им скрои грозна интрига\", разяснява информатора ни. В следствие на голям скандал, влюбените стинали до решението, че е по-добре да се разделят. Всъщност третият човек най-вероятно е Тодор Батков-младши, срещу който Капчикова избухна с взривоопасен коментар в социалните мрежи. \r\n \n\t\t\t\t\t\t", "date": "2019.01.29", "title": "Ася Капчикова от месеци е без гадже"}
{"url": "http://www.bnews.bg/article/255874-petya_velkova_kato_ledena_kralitsa_s_nad_200_diamanta", "text": "\n Неотразими модели на абитуриентски вечерни рокли и над 4000 диаманта ще бъдат представени на мащабно модно събитие, облечено в елемента  „Зимна приказка”. Част от най-популярните и утвърдени модели в България ще представят уникалните дизайнерски рокли на Поля Кинова и Paloma Fashion пред очите на специални гости от българския и чуждестранен елит.  \r\n\r\n Специално за събитието, лице на уникалното ревю ще бъде топмодела Петя Велкова, носител на редица отличия в модния бранш. Красавицата ще украси вида си със специално изработена корона от над 200 диаманта, изработена по поръчка от утвърдената ювелирна компания Goto Jewellery and Diamonds. В допълнение на красивото бижу, гостите на събитието ще видят още над 15 модела на уникални по рода си корони, с над 4000 брилянта. \r\n\r\n В допълнение на всички изненади, Петя Велкова засне фотосесия, с която само загатна за невероятното преживяване, на което ще се насладят гостите на 13-ти февруари в София, хотел Балкан. \r\n\r\n   \r\n \n\t\t\t\t\t\t", "date": "2019.01.29", "title": "Петя Велкова като “Ледена кралица” с над 200 диаманта"}
{"url": "http://www.bnews.bg/article/255888-kremal_s_preduprezhdenie_pri_eventualna_namesa_vav_venetsuela", "text": "\n Кремъл предупреди, че евентуална военна намеса във Венецуела може да доведе до крайно негативни последици, предаде ТАСС. \r\n\r\n \"Колкото до военна намеса на трети страни, ние от самото начало казвахме, че ще има неизбежни, извънредно негативни последици от подобни необмислени действия\", заяви пред журналисти Дмитрий Песков, прессекретарят на руския държавен глава. \r\n\r\n Кремъл смята за незаконна, \"с нищо неприкрита намеса\" санкциите на САЩ срещу венецуелската петролодобивна компания \"Петролеос де Венесуела\", посочи той. \r\n\r\n Русия ще положи всички усилия, за да подкрепя правителството на венецуелския президент Николас Мадуро в отстояването на конституцията и \"онези методи за уреждане на кризата, които се намират в конституционното поле\", увери днес на пресконференция руският външен министър Сергей Лавров. \r\n\r\n Вашингтон и най-близките му съюзници открито са поели курс към сваляне на законните власти в Каракас, заяви той. Според Лавров ръководството на венецуелската опозиция получава указания от Вашингтон \"да не прави никакви отстъпки, докато режимът не се откаже от властта по един или друг начин\". \r\n\r\n Новите санкции на САЩ спрямо Венецуела \"подкопават последните остатъци от доверие към международната валутно-финансова система, базирана върху ръководната роля на долара\", допълни Лавров. \r\n\r\n Политическата криза във Венецуела може да създаде проблеми с обслужването на държавния й дълг към Русия в размер на над 3 милиарда долара. Засега обаче няма просрочени плащания, съобщи пред журналисти зам.-финансовият министър на федерацията Сергей Сторчак. \r\n \n\t\t\t\t\t\t", "date": "2019.01.29", "title": "Кремъл с предупреждение при евентуална намеса във Венецуела"}
{"url": "http://www.bnews.bg/article/255873-chastni_gardove_obsadili_mvr_bolnitsa_da_ohranyavat_stayko_vmesto_politsiyata", "text": "\n 7-8 мъже с телосложение на охранители, предвождани от адвокат, са искали да нахлуят в стаята на задържания за 72 часа Стайко Стайков в МВР болница и да го приберат вкъщи, тъй като бил в тежко състояние. \r\n\r\n Мъжете са били веднага спрени от полицаи и съдебни охранители, които не са ги допуснали до стаята на сина на Миню Стайков. 29-годишнит мъж бе преместен в МВР болница от \"Пирогов\", където бе настанен вчера сутринта. \r\n\r\n Гардовете дори поискали те да поемат охраната на Стайков от държавните органи. До напрежение не се е стигнало и след известно време охранителите и адвоката си тръгнали от болницата, съобщи \"24 часа\". \r\n\r\n От пресслужбата на Министерство на вътрешните работи съобщиха, че се извършва проверка по повод информация за инцидент в МВР болница. По-късно директорът на СДВР Георги Хаджиев обясни пред журналисти във Военния клуб, че в МВР болницата са дошли хора, които са пожелали да осъществят допълнителна охрана на настанения там Стайко Стайков. Било им е обяснено обаче, че това не е позволено и те са си тръгнали. \r\n\r\n Стайко Стайков бе обявен официално за издирване с червена бюлетина от международната полицейска организация Интерпол в началото на октомври м.г.. Още след акцията срещу баща му Миню Стайков в началото на септември той беше обявен за издирване с международна заповед за арест по обвинението, че е член на престъпна група за данъчни престъпления, пране на пари и нелегално производство на цигари. \r\n \n\t\t\t\t\t\t", "date": "2019.01.29", "title": "Частни гардове обсадили МВР болница да охраняват Стайко вместо полицията"}
{"url": "http://www.bnews.bg/article/255824-mazhat_na_milyankova_prodade_imot_na_lindzi_loan", "text": "\n С помощта на втория мъж на Ирена Милянкова – Никола, холивудската звезда Линдиз Лоън си купи гръцки остров. Самята тя потвърди за това в шоуто на Джими Фалън. „По всяка вероятност ще имам остров, но трябва да се върна и да преговарям още. Поне едно нещо в живота ми е наред“, разкри 32-годипната хубавица, писа „България Днес“. \r\n\r\n Компанията на Никола и Ирена били първите предложили на актрисата мястото в Гърция. Лоън вече има предприемачески инициативи там, а през май миналата година отвори хотелски комплекс на остров Миконос, след това в Родос и дори го нарече „Лоън Бийч Хаус Родос“. \r\n\r\n Звездата смята да промотира бизнеса си в Миконос и чрез МТВ риалити, което ще се фокусира върху него съвсем скоро. \r\n\r\n „Става въпрос за моя собствен плажен курорт“, обясни тя. Актрисата добави, че за бизнеса я консултират американски експерти и хора, работили дълго време в областта. \r\n\r\n Освен на Линдзи мечтата за тази година на семейство Чолакови е да привлекат и Джони Деп да си вземе още един имот. „Не искам да се хваля, но имаме доста успехи в продажбата на луксозни имоти“, сподели от своя страна Никола Чолаков, който от години се занимава с продажбата на екзотични и трудно продаваеми имоти в чужбина. Самата Ирена напусна модния бизнес и започна да помага на съпруга си в продажбата. За миналата година тя дори взе награда на фирмата им за най-бързо проспериращ служител, а малко преди това роди шестото си дете с татко Никола Чолаков. \r\n \n\t\t\t\t\t\t", "date": "2019.01.29", "title": "Мъжът на Милянкова продаде имот на Линдзи Лоън! "}
{"url": "http://www.bnews.bg/article/255871-izzeha_boen_arsenal_ukrit_kray_grobishteto_v_pleven", "text": "\n Плевенски полицаи са иззели оръжие, боеприпаси и взривни материали, съобщиха от МВР-Плевен. \r\n\r\n Акцията е била между 21,00 до 22,15 часа в местност до изоставена тухлена постройка край \"Гробищен парк\". \r\n\r\n Въоръжението и боеприпасите са намеренени увити в кафяво кожено яке и покрити със син полиетиленов чувал. Вътре имало метална цев, със затворна рама и ударно-спускателен механизъм с обща дължина 56 см, оптика с надпис \"посп 6х24\", черен шнур с полиетиленова обшивка, с дължина 80 см и сечение около 5 мм. \r\n\r\n Заедно с тях имало и три метални гилзи. Незаконният арсенал е иззет за експертизи. Работа по случая продължава разследващ полицай. Уведомен е прокурор и е образувано досъдебно производство. \r\n \n\t\t\t\t\t\t", "date": "2019.01.29", "title": "Иззеха боен арсенал, укрит край гробището в Плевен"}
{"url": "http://www.bnews.bg/article/255865-kalina_kuzmanova_ot_sofiya_den_i_nosht_nablaska_pazvata_sas_silikon_snimki", "text": "\n Калина Кузманова, която играе русата Галя в риалити сериала „София ден и нощ“, напълни гърдите си с доста кубици \r\n\r\n За да се похвали с придобивката си, Калина се снима и само по бельо сред снега,  без да я притесняват минусовите температури. Преди нея друга героиня – Симона, също инвестира в бюста си. \r\n\r\n Бояна Генова, позната като малкото коте на Божинов, също направи промени в пазвата си. Тя подмени силикона си и се наблъска с още повече кубици. \r\n\r\n Момичетата използват моментната си слава, за да си уредят ангажименти и след края на продукцията. По информация на „България Днес“ всички епизоди на „София ден и нощ“ вече са заснети. След като бъдат излъчени по Нова, сериалът спира завинаги. Много от участниците в кратките серии вече изкарват много добри пари, след като се прочуха. \r\n\r\n Така един от основните герои Кристиян Кирилов, който играе мускулестия Митака, изкарва солидни хонорари като рекламно лице на спортни добавки и фитнес уреди. Самата Калина Кузманова отвори и свой бутик за дрехи, като целта й е сама да рекламира артикулите си. Именно затова ще й послужи и новият й бюст. Снимки вижте \r\n \n\t\t\t\t\t\t", "date": "2019.01.29", "title": "Калина Кузманова от „София ден и нощ“ наблъска пазвата със силикон (Снимки)"}
{"url": "http://www.bnews.bg/article/255855-skandalno_amerikanets_ubi_roditelite_si_i_brat_si_zaradi_luda_lyubov_s_balgarka_izpratil_y_200_bona", "text": "\n Американец уби родителите и своя брат заради нещастна любовна афера с българка, съобщават медиите във Флорида. \r\n\r\n Той е откраднал 200 хиляди долара от семейството си, за да ги прехвърли на жената, с която си общувал в сайт за онлайн запознанства, съобщава БТВ. \r\n\r\n Извършителят на тежкото престъпление е 29-годишен мъж от Флорида. След като е бил разкрит за кражбата на парите, той е бил принуден от родителите си да премине психиатрично лечение за пристрастени към интернет. Прекарал е известно време в клиника, но продължил да си общува с българката. След пореден скандал с близките си мъжът ги убил хладнокръвно. \r\n\r\n Убиецът е задържан и е направил пълни самопризнания. \r\n \n\t\t\t\t\t\t", "date": "2019.01.29", "title": "СКАНДАЛНО! Американец уби родителите си и брат си заради луда любов с българка! Изпратил й 200 бона! "}
{"url": "http://www.bnews.bg/article/255857-turisti_v_pamporovo_propishtyaha_tuk_e_palen_haos", "text": "\n Продължава да е усложнена пътната обстановка в Пампорово. \r\n\r\n Причината, освен огромното количество сняг, което наваля,  са  и наспиралите коли на туристи на пътното платно. \r\n\r\n Паркингите в курортния комплекс са пълни и затова туристите избират да спират с колите си направо на пътното платно, което затруднява движението. \r\n \n\t\t\t\t\t\t", "date": "2019.01.29", "title": "ТУРИСТИ В ПАМПОРОВО ПРОПИЩЯХА: Тук е пълен хаос! "}
{"url": "http://www.bnews.bg/article/255858-absolyuten_kurioz_nzok_se_okaza_osadena_ot_nastoyashtiya_si_direktor", "text": "\n Столичната университетска болница \"Св. Иван Рилски\" е поредната, осъдила здравната каса за неплатена надлимитна дейност, съобщиха от Центъра за защита правата в здравеопазването. Искът към касата е за дейността на болницата през 2016 и 2017 г., делото е спечелено от лечебното заведение на първа инстанция и е за 213 577 лв. плюс лихвите и разноските по делото. \r\nПрез 2017 г. директор на \"Св. Иван Рилски\" беше настоящият управител на здравната каса Дечо Дечев. \"Интересно дали управителят на НЗОК ще обжалва решението, което е в полза на болницата, чийто директор бе доскоро. Формално д-р Дечев не е в конфликт на интереси, но обстоятелствата го поставиха в тази донякъде комична ситуация – да стартира съдебната процедура като ищец и да я завърши като ответник\", коментират от Центъра за защита правата в здравеопазването. \r\n\r\n Това е поредната болница, осъдила касата за неплатена надлимитна дейност. В мотивите на решението на Софийския градски съд се казва: „В рамките на вече сключени договори за предоставяне на медицински услуги, финансирани от НЗОК, настоящата съдебна инстанция намира, че е недопустимо да се предприемат такива последващи действия от възложителя (НЗОК), с които чрез ограничаване на свободата на избор на здравноосигурените лица се обезпечава достатъчността на обществения финансов ресурс.” Според съда при изчерпване на лимита болницата трябва да откаже лечение на пациента, да му иска пари - което е забранено според договора ѝ с Касата, или да го лекува безплатно, което е икономически необосновано. Затова така се ограничават правата на здравноосигурените \"за свободен, равен достъп до здравни грижи в рамките на пакета, гарантиран от НЗОК, включително и по отношение избора на медицинско заведение”. \r\n  \r\n \n\t\t\t\t\t\t", "date": "2019.01.29", "title": "АБСОЛЮТЕН КУРИОЗ! НЗОК се оказа осъдена oт настоящия си директор\r\n\r\n"}
{"url": "http://www.bnews.bg/article/255856-unishtozhihme_si_prirodata_beton_tsafna_i_kray_plazha_na_sinemorets", "text": "\n Спрян преди години строеж в Синеморец получи зелена светлина да бъде довършен. Причината да бъде спрян е, че попада в границите на природен парк „Странджа” и не отговаря на екологичните норми. Годината е 2015-а.  \r\n\r\n Тогава екоинспектори спират принудително строеж в Синеморец край устието на река Ропотамо. Парцелът е бил общински и е бил закупен на търг от Неделчо Гинин. Управител на фирмата инвеститор е неговата дъщеря. Това не е първият имот, който Гинин придобива в Синеморец по странен начин, съобщава БТВ. \r\n\r\n Разследване през 2007 г. показва, че с протекциите на администрацията в Царево е получил парцел край морето като крайно нуждаещ се, за да си построи дом. Новият строеж е непосредствено до хотела с апартаментите, но на по-предна линия. РДНСК отнема строителното разрешение на базата на актовете на екоинспекцията. След четири години съдебни дела Върховният административен съд се произнася в полза на инвеститора. Причината е, че има разминаване в документите. Строителното разрешение било издадено преди да бъде обявен за природен парк. \r\n\r\n Директорът на парк „Странджа” Румяна Цвяткова обясни, че паркът е основан през 1995 г. Общината е издала разрешение за строителство, защото смята, че е урбанизирана зона. В природния парк не влизат урбанизираните зони и има ред, по който те трябва да бъдат изключени, а по думите ѝ това не е направено. Според служителя на парка Иван Камбуров не е спазена процедурата за промяна на границите съобразно Закона за защитените територии. \r\n\r\n От регионалната екоинспекция обясниха, че част от имота попада в парка. За да бъде изключен от него, трябва да се приеме общ устройствен план. Ставало въпрос за заварено положение. Оттам посочват, че природният парк е институцията, която трябва да извади териториите от урбанизираните зони или обратното. \r\n\r\n Д-р Атанас Орачев от сдружение „Черноморска Странджа” обясни, че освен застрояването има и друг скандал. А именно за незаконното разкопаване на могила, където е намерено прословутото синеморско съкровище. По думите му то е изключително и в момента е в НИМ. \r\n \n\t\t\t\t\t\t", "date": "2019.01.29", "title": "УНИЩОЖИХМЕ СИ ПРИРОДАТА! Бетон “цъфна” и край плажа на Синеморец \r\n"}
{"url": "http://www.bnews.bg/article/255867-anton_radichev_tri_godini_chakam_bivshiya_mi_zet_bogomil_grozev_da_mahne_ipotekata_ot_apartamenta_mi", "text": "\n \"Три години чакам бившият ми зет Богомил Грозев да махне ипотеката от апартамента ми. Ето сега най-сетне с дъщеря ми се разведоха и слава Богу с едно дело мина всичко. Надявам се да постъпи мъжки и най-сетне да говорим. Все пак имат три жилища, на едно от тях да си прехвърли тежестта по ипотеката и да ме освободи\". Това сподели големият актьор Антон Радичев веднага след като научи добрата новина, че дъщеря му Кристина официално е разведена с водещия на новините на Нова тв Богомил Грозев. \r\n\r\n Актьорът разясни, че иска да даде под наем жилището си или евентуално да го продаде, но да бъде свободен \"да прави каквото си иска с него\". \"30 и повече години съм плащал за този мой апартамент. През 1979 г. ни взеха къщата с повече от декар двор до Южния парк, за да построят поликлиника. И оцениха всичко на 5000 лева. После ни посъветва един адвокат да си разделим сумата на две, иначе щяха да ни дадат само едно жилище и така получихме по един апартамент с брат ми. 30 години го изплащах този апартамент\", разясни актьорът. В един момент, когато се появило внучето, той предложил на дъщеря си и Богомил да ипотекират апартамента му и да си построят къща в Бояна на земя, останала от майката на Грозев. \"Баща му и майка му не са му приписали и един квадратен метър, но по закон къщата е на този, който притежава земята. Тоест на майка му, защото баща му почина. И сега се оказа, че апартаментът ми е на банката, а Богомил си има и къща...\", съжалява, че сглупил Радичев. \r\n\r\n След като вече дъщеря му Кристина и журналистът се развели, той продължава да се надява нещата да се оправят и успокоят. \"Иначе, ако ги бях оставил да си живеят в \"Манастирски ливади\", нещата щяха да са други - нямаше да я има къщата, щях да съм свободен от ипотека и всичко да е ок. Но кой е вярвал, че Богомил и Криси ще се разведат\", споделя Радичев. \r\n\r\n И все пак актьорът не унива, защото тези дни от \"Топлофикация\" му върнали 800 лева. \"Не можах да повярвам! Оказа се, че е тяхна грешката, и си взех парите\", смее се Антон Радичев. \r\n \n\t\t\t\t\t\t", "date": "2019.01.29", "title": "Антон Радичев: Три години чакам бившия ми зет Богомил Грозев да махне ипотеката от апартамента ми"}
{"url": "http://www.bnews.bg/article/255861-aneliya_kata_milioni", "text": "\n Анелия е сред топзвездите в попфолка. Певицата признава, че е твърде ангажирана с работа, което я радва. \r\n\r\n „ Прави ми впечатление, че моите приятелки, които дори нямат толкова възможности, живеят много повече от мен. Аз не мога да си харча парите, аз само работя. Но пък ми е толкова хубаво, когато видя семейството си, че имат всичко, че им е топличко и приятно, че правя някои неща за тях. Това не означава, че не се глезя, но на празници, а и по-голямата част от живота ни е работа, но ние си обичаме работата\", разкрива тя. Все пак успява да построи мечтан дом, за който вече писахме. \r\n\r\n Актуалната звезда споделя, че заради професионалните си цели не е успяла да почива през януари вече две години, но е категорична: „Казала съм си, че от другата година всеки януари месец това ще ми е начин на живот”. Определя себе си като работохолик и динамичен човек. Занимава се с много неща и извън професионалните си ангажименти и почти не й остава време да се отдаде на живота. \r\n\r\n Междувременно пайнерката пусна нова песен - баладата \"Сърцето ми\". С композитора Ави Бенеди са измислили игра за почитателите си. Те очакват феновете им да запишат видеа как пеят върху синбека на парчето. Трите най-добри изпълнения ще получават шанс за среща с двете звезди. \r\n \n\t\t\t\t\t\t", "date": "2019.01.29", "title": "Анелия къта милиони"}
{"url": "http://www.bnews.bg/article/255894-tereza_mey_iska_povtorno_otvaryane_na_pregovorite_za_brekzit", "text": "\n Министър-председателят на Обединеното кралство Тереза Мей ще настоява пред европейските лидери за повторно отваряне на преговорите за Brexit, предава телевизионният канал Sky News. \r\n\r\n В рамките на деня се очаква Мей да разговаря с представители на страните-членки на Евроопейския съюз, потвърди говорител на Даунинг стрийт. \r\n\r\n „Трябва да имаме сделка, която може да получи подкрепата на парламента и това ще изисква някои промени в споразумението за изтегляне\", заяви говорителят на парламента в Лондон преди началото на поредицата от гласувания за стратегията за Brexit. \r\n\r\n В Брюксел отговориха на желанието на Мей: „Председателят на Европейската комисия (ЖанКлод) Юнкер е постоянно на разположение и е в постоянен контакт“, увери представител на изпълнителния орган на ЕС.  \r\n \n\t\t\t\t\t\t", "date": "2019.01.29", "title": "Тереза Мей иска повторно отваряне на преговорите за Брекзит"}
{"url": "http://www.bnews.bg/article/255848-temperaturite_skachat_zhalt_kod_za_valezhi_obache_v_5_oblasti", "text": "\n Днес над по-голямата част от страната се очакват значителна облачност и валежи. \r\n\r\n На повечето места в източните райониоблачността ще се разкъсва, а валежите са малко вероятни. Там ще духа южен вятър, който ще пренася по-топли въздушни маси и температурите ще се повишат. \r\n\r\n В западните и централните райони ще валипредимно дъжд, на местата с над 1000 метра надморска височина - сняг. По-обилни ще са количествата в югозападната част на страната. \r\n\r\n Жълт код да валежи е в сила за областите Благоевград, Пазарджик, Пловдив, Смолян, Кърджали. \r\n\r\n В Рило-Родопския масив и някои западни планински райони се очаква да се образува нова снежна - около 10 сантиметра. \r\n\r\n Максималните температури ще са в широк диапазон. В по-голямата част от страната те ще са в интервала 3-8 градуса, а в източните и в крайните южни райони - между 11 и 14. \r\n\r\n Минималните са предимно между -1 и 4 градуса, по Черноморието и в югоизточните райони - между 5 и 8. \r\n \n\t\t\t\t\t\t", "date": "2019.01.29", "title": "ТЕМПЕРАТУРИТЕ СКАЧАТ! Жълт код за валежи обаче в 5 области! "}
{"url": "http://www.bnews.bg/article/255850-taksimetroviyat_shofyor_vozil_otvlecheniya_stayko_staykov_progovori_izdirvaniyat_ot_interpol_bil_natapkan_s_opiati_ot", "text": "\n Съвсем обикновен клиент. Имаше маска за грип на лицето си, но това е напълно нормално, за да не се заразиш. Това сподели таксиметровият шофьор, който е закарал сина на бизнесмена Миню Стайков – Стайко, от бул. „Черни връх” до дома му в „Бояна”. \r\n\r\n Двамата не разговаряли в колата. След като стигнали до адреса, сметката била платена от момче, което изглеждало като охранител. \r\n\r\n Стайко Стайков твърди, че е отвлечен пред дима му докато тичал от мъже, които били в полицейски бус, облечени като полицаи. Те му поискали лична карта, а след това го качили в буса. Държали го в стая. Давали му опиати. След като е освободен, той се появява на бул. „Черни връх”, до един от моловете. Хваща такси, за да се прибере до „Бояна”. \r\n\r\n Вечерта бил прегледан от частен лекар. Сигнал до полицията за отвличането не е подаван.  \r\n\r\n На следващата сутрин му прилошало и паднал. Лекари от спешна помощ са били извикани, за да го прегледат. Открита е рана на главата му и е откаран в „Пирогов”. \r\n\r\n \r\n  \r\n \n\t\t\t\t\t\t", "date": "2019.01.29", "title": "ТАКСИМЕТРОВИЯТ ШОФЬОР, ВОЗИЛ ОТВЛЕЧЕНИЯ СТАЙКО СТАЙКОВ ПРОГОВОРИ! Издирваният от Интерпол бил натъпкан с опиати от..."}
{"url": "http://www.bnews.bg/article/255852-karakachanov_napadna_radev_i_poiska_tishina_za_da_se_dogovori_sas_sasht_za_f_16", "text": "\n Министърът на отбраната Красимир Каракачанов нападна жестоко президента Румен Радев и в прав текст му заяви, че трябва да мълчи.  \r\n\r\n Повод за това е изказването на Радев, в което заяви, че конкурсът за избор на нов боен самолет е извадил \"порочния стил на управление на международната сцена\". \r\n\r\n Очевидно засегнат от публично призната истина Каракачанов се настърви и яростно заяви, че тряба да има тишина в ефира, за да не му пречили да си сключва мраъснитв сделки, които ощетяват българския народ.  \r\n\r\n Въпреки множството дадени отрицателни оценки от редица експерти относно сделката с американците за покупката на F16, Каракачанов отказва да се вслуша и обяснява основателните нападали с наличия на “война на институциите”.  \r\n\r\n Анализатори обаче открито твърдят, че цената за благословияга от американците за управляващите, ще бъде солено платена от народа.  \r\n\r\n Вместо 1.8 млрд. лв., както гласува Народното събрание през 2018 г., на данъкоплатците ще ом се наложи да платят със стотици милиони повече”, категорични са те. \r\n \n\t\t\t\t\t\t", "date": "2019.01.29", "title": "Каракачанов нападна Радев и поиска тишина, за да се договори със САЩ за Ф-16!"}
{"url": "http://www.bnews.bg/article/255870-otkriha_sobstvenichkata_na_krupnata_suma_namerena_v_bankomat_v_haskovo", "text": "\n Установена е притежателката на 2000 лв., намерени в банкомат в Хасково, съобщава haskovo.net, позовавайки се на полицията. На парите се бе натъкнал хасковлията Атанас Георгиев на 12 януари 2019 г. \r\n\r\n Тогава мъжът забелязал, че устройството край магазин Кауфланд пуснало 40 банкноти по 50 лева, придружени с бележка от транзакцията, а наоколо нямало никой. Той прибрал парите и подал сигнал в банката, но му отказали информация за титуляра на сметката. Така ги предал в Районното управление в Хасково. \r\n\r\n В тази връзка от полицията изискали по официален ред справка от банката. Станало ясно, че притежателката на парите подала сигнал в клона, че е направила теглене, но банкоматът върнал картата, без да пусне пари. Според потребители на банкови услуги казусът не е прецедент. Не рядко се случвало да се забави обработката на операцията, но в случая жената вероятно не е изчакала достатъчно време, смятат още клиенти. \r\n\r\n Според тях титулярката на сметката си е помислила, че транзакцията няма да бъде осъществена, тъй като си получила картата. В случая трябва да бъде оценен жестът на Атанас Георгиев. \r\n \n\t\t\t\t\t\t", "date": "2019.01.29", "title": "Откриха собственичката на крупната сума, намерена в банкомат в Хасково\r\n\r\n"}
{"url": "http://www.bnews.bg/article/255866-iren_krivoshieva_iska_pak_da_igrae_s_lambo", "text": "\n Ирен Кривошиева мечтае да застане на една сцена с Ламбо. Актрисата, която роди син на Мастера, сега си мечтае да работи с него и в театъра. Повод за амбициите на Ирен е пиесата, която Стефан Данаилов репетира с колежката си Аня Пенчева. Става въпрос за постановката „Актрисата” от Питър Куилтър. Режисьор на спектакъла е племенницата на актьора Росица Обрешкова, а главната роля е поверена на Аня Пенчева. \r\nТя е актрисата, нейният годеник и любовник е Мастера, бившият й съпруг е Кирил Ефремов, а синът й е Павел Иванов, докато агентът й е Ненчо Илчев. \r\n„Много се радвам, че вече работим над пиесата, повече в апартамента на Стефан, защото в момента има грипна ваканция, но не сме се отказали от сцената. Само да се позатопли малко”, споделя Росица Обрешкова, пише „България днес”. \r\nСпоред нея до момента всичко е перфектно, а пиесата се очаква да бъде поставена още май месец. Междувременно, докато трае грипната вълна, Аня ударно пише своите мемоари. \r\nАктрисата е категорична, че не се притеснява да разкаже коя е и какво е преживяла. „Живея пълноценно и в любовта и в работата си. И в активните, и в пасивните периоди, и в приятелствата, и в шоколада”, споделя още Аня, която с нетърпение ще се качи отново на сцената, заедно със Стефан Данаилов. \r\n„И аз бих играла с него на една сцена. Това ще е много интересно, защото ние двамата само сме се снимали в киното. Стефан е изключителен професионалист и от него може много да се учиш и съм респектирана”, споделя от своя страна Ирен Кривошиева. Актрисата в момента се изявява в постановка на Стоянка Мутафова и е във възторг от работата си с нея. „Вече 250 пъти съм на сцената с Госпожа Стихийно бедствие. Толкова ме е калила, че мога всичко да направя с тази жена”, с възхищение споделя Ирен за работата си с голямата Стоянка Мутафова. \r\nНа рождения ден на комичката, тя ще влезе в смешна роля, за която усилено репетира вече месец. \r\n \n\t\t\t\t\t\t", "date": "2019.01.29", "title": "Ирен Кривошиева иска пак да играе с Ламбо "}
{"url": "http://www.bnews.bg/article/255823-sofka_i_gringo_bez_meden_mesets", "text": "\n Поп фолк певицата Софи Маринова и бъдещият й съпруг Тодор Давидов – Гринго, остават без меден месец. Това разкри гласовитата певица пред „Телеграф“. Причина да останат без почивка след венчавката се оказва препълненият график на Софи, която е поела ангажименти до средата на следващата година. \r\n\r\n „Всичко ни е заето, честно казано и за другата година сме така. Поела съм ангажименти, кумовете Преслава и Павел и те. Хубавото е, че ние с Гринго умеем да се веселим, важното е да сме си заедно, все едно къде. Ще успеем да резервираме нещо за два-три дни, ако пожелаем, но меден месец не може да си позволим. Не разполагаме с такова време. Пък и добре, че с младоженеца не държим на тези неща. Знаете, че аз си обичам България, не съм по чужбините. \r\n\r\n Тука си имаме хубави места. Сватбата чакам аз, ще има много снимки. Нали знаете „грозна булка няма“. Подготвяме се сериозно, тържеството ще е пищно, хората си ме познават“, споделя Софи Маринова пред „Телеграф“. \r\n\r\n 42-годишната певица издаде, че гражданският брак ще се състои на 5 февруари. Софи казва, че иска да прекара време с кумовете си. „Ще е хубаво да отидем някъде по двойки. Преси също е натоварена. Има участия и сега няма как да си позволим почивка за няколко седмици, да не говорим колко ще е трудно да напаснем датите“, допълва Маринова. \r\n \n\t\t\t\t\t\t", "date": "2019.01.29", "title": "Софка и Гринго без меден месец"}
{"url": "http://www.bnews.bg/article/255864-shokirashto_blok_v_ruse_natrupa_nad_30_bona_smetka_za_tok", "text": "\n Близо 200 души от блок в Русе може да останат без ток, предаде Нова телевизия. Те са получили над 30 хиляди лева сметка за електричество. \r\n\r\n Причината е, че личните електромери на живеещите в блока не фигурират в \"Енерго про\", тъй като блокът няма издаден Акт 16.Поради това хората трябва сами да си отчитат разхода на електроенергия, да събират дължимите суми и да ги внасят в електроразпределителното дружество. \r\n\r\n Те посочват, че винаги внесената сума е била по-малка от отчетеното от дружеството. \r\n\r\n Ние реално не виждаме сметката на енергото, защото всички плащания, които правим, ги внасяме по сметки на \"Енерго про, обясняват живущите. Те обаче не са наясно къде отиват парите и кои фактури всъщност се погасяват. \r\n\r\n \"Всички фактури, които имам, са частично платени. Ние реално не знаем какво точно трябва да платим\", посочва домоуправителят на сградата. \r\n\r\n Предстои Община Русе и \"Енерго про\" да излязат с решение за проект, който да реши проблема с високите сметки за ток. Предвижда се да се достави кабел от блока до съответния трафопост. \r\n\r\n За изминалата година живущите в блока вече са натрупали сметка за над 41 хиляди лева, посочват в свое становище от електроразпределителното дружество. \r\n\r\n Става въпрос за блок, който над 10 години е бил общежитие на Академия за политически науки. Настоящите му обитатели са купили апартаменти, които са били ипотекирани, и са ги платили два пъти - веднъж на фирмата и втори път на банката. По тази причина на хората им е трудно да узаконят партидите. \r\n \n\t\t\t\t\t\t", "date": "2019.01.29", "title": "ШОКИРАЩО! Блок в Русе натрупа над 30 бона сметка за ток"}
{"url": "http://www.bnews.bg/article/255853-balgariya_e_na_danoto_v_doklad_za_koruptsiya_v_es", "text": "\n Четиринадесет от водещите 20 страни по тазгодишния Индекс на възприятие за корупция са от Западна Европа и Европейския съюз (ЕС). С 88 точки Дания е световен лидер, въпреки че резултатът остава непроменен спрямо миналата година. В региона, Дания е следвана от Финландия, Швеция и Швейцария, всяка от които се оценява с 85 точки, представят в сяой доклад \"Трансперънси интернешънъл\". \r\n\r\n На дъното на региона е България, която е с 42 точки, падайки с една точка от миналата година. България е следвана от Гърция (45), която от 2017 г. е спаднала с три пункта, а Унгария е с (46), която спада с 8 пункта през последните пет години. \r\n\r\n При среден регионален резултат 66 от 100, Западна Европа и ЕС са много по-добре от останалите части на света. Въпреки това, за регион, който се гордее с някои от най-стабилните системи за почтеност в света, разнородността на частично припокриващите се национални и европейски системи за почтеност представя свои собствени проблеми и все още имадълъг път за ефективно справяне с корупцията. \r\n\r\n Докато правните рамки и демократичните институции са стабилни в много страни от Западна Европа и ЕС, все още има значителни възможности за подобрение в региона. Въпреки че има законодателно предложение на ЕС за подобряване на защитата на лицата, подаващи сигнали за нарушения, съществува въпрос за това дали тя ще бъде съгласувана от държавите-членки. Регионът трябва да обедини обществената подкрепа за предложението и да засили способността на гражданите да се противопоставят на корупцията. \r\n\r\n През последните няколко години в няколко страни се наблюдава повишаване на властта на политическите лидери с популистки тенденции, които работят за повишаване на страха на гражданите. В частност, няколко държави са използвали антимигрантски настроения, за да насърчават и оправдават недемократичните принципи. \r\n\r\n В резултат на опасенията за систематични нарушения на върховенството на закона, както Унгария, така и Полша вече са обект на процедури на ЕС, които биха могли да ги лишат от правото си на глас в ЕС. \r\n\r\n Дори най-добрите страни като Дания не са имунизирани срещу корупция. Докато индексът показва, че датският публичен сектор е един от най-чистите в света, корупцията все още съществува, както се вижда от последните скандали, свързани с Danske Bank. По-конкретно естонският клон на Danske Bank използва повече от 30 различни валути, за да изпере 200 милиарда евро за почти едно десетилетие. Един от най-сериозните случаи на международно изпиране на пари от Русия в ЕС през балтийските банкови клонове с помощта на компании, регистрирани във Великобритания. \r\n\r\n По време на среща на външните министри в Брюксел, холандското правителство предложи ЕС да преразгледа режима си за санкции, за да позволи целеви санкции на лица и организации извън ЕС, които сазамесени в тежки корупционни престъпления и нарушения на човешките права. Това би било добър ход, ако бъде приложен, но не трябва да отклонява вниманието от решаването на проблеми в ЕС. \r\n\r\n Унгария и Малта имат най-рязък спад в резултатите си през последните години, което позволява на корупцията да се влоши. Макар Румъния и България да са постигнали известен напредък по отношение на индекса през последните години, и двете намаляват с по една точка за година, в която се наблюдава сериозен корупционен скандал в България и масови антикорупционни протести в Румъния. Полша - която понастоящем е разследвана от ЕС за системни нарушения на върховенството на закона - е в застой. \r\n\r\n През последните седем години Унгария намалява с девет пункта, от 55 през 2012 г. на 46 през 2018 г. и отразява влошаването на демокрацията, и намаляващото пространство за гражданското общество и независимите медии. През последните няколко години Унгария прие законодателство, което налага ограничения на \"чуждестранни НПО\" и въведе допълнително данъчно облагане за НПО, които \"подкрепят имиграцията\", като същевременно превръща тази подкрепа в престъпление. Това са сериозни нарушения на основните граждански права. \r\n\r\n С резултат 54, Малта намалява с шест пункта през последните три години, като се движи от 60 през 2015 г. на 54 през 2018 г. Този значителен спад не е изненадващ повече от една година след убийството на журналиста Дафне Каруна Галисия, която бе убита докато разследва и пише статии за корупция и посмъртно получиха наградата за борба с корупцията за 2018 г. Малта също така е въвлечена в скандали, свързани с панамските документи и с разпадането на банката Pilatus, както и със схемата \"Златна виза\", която продава малтийско гражданство на заможни чуждестранни инвеститори.  \r\n\r\n Румъния (47), и България (42), които падат с една точка в индекса от миналата година, понастоящем са под наблюдение от Механизма за проверка на сътрудничеството на ЕС, който следи дали двете страни отговарят на антикорупционната политика и ангажиментите за съдебна реформа, които те поеха, когато станаха членове на ЕС. Въпреки тази мярка и двете страни постигнаха малък напредък в съдебните реформи и усилията за борба с корупцията. \r\n\r\n В България много граждани не вярват в политическите институции и не се чувстват добре представени. С малък контрол върху финансирането на политическите партии и малкото проверки и баланси, в България липсва независимост и прозрачност в медиите. \r\n\r\n Често е неясно кой притежава медии в България и какви политически връзки могат да имат собствениците. Освен това има финансова зависимост от държавна реклама, която може да оцвети техните материали и да повлияе на всякакви критики, които могат да правят на държавни органи. \"Трансперънси интернешънъл\" в България, работи за подпомагане на мониторинга на изборите, ангажиране на граждани в изказвания и застъпничество за по-строги антикорупционни мерки в цялата страна. \r\n\r\n С резултат 60, Полша остава непроменена по отношение на индекса, въпреки увеличаването на политическото влияниевърху съдебната система и значителното ограничаване на свободните медии. \r\n\r\n С резултат 52, Италия се подобри с два пункта от 2017 г., част от постепенно и устойчиво увеличение от десет точки от 2012 г. насам. Приемането на първия всеобхватен антикорупционен закон през 2011 г. може да доведе до постепенни подобрения в италианския анти-корупционна система. \r\n\r\n Въпреки че оценката отразява тези регулаторни подобрения на място, отслабването на демократичните институции и намаляването на политическата култура може да подкопаебъдещите антикорупционни усилия в Италия. Съществуват нови предизвикателства, особено на пресечната точка на публичния сектор с частния сектор, включително липсата на лобистки разпоредби, които дават възможност за корупция. \r\n\r\n   \r\n\r\n   \r\n \n\t\t\t\t\t\t", "date": "2019.01.29", "title": "България е на дъното в доклад за корупция в ЕС"}
{"url": "http://www.bnews.bg/article/255863-shofyor_blasna_i_ubi_na_myasto_mazh_na_42_godini", "text": "\n Шофьор блъсна и уби на място 42-годишен мъж в Нови Искър, съобщи bTV.  \r\n\r\n От МВР съобщават, че сигналът за инцидента е подаден около 7.40 ч. тази сутрин. По непотвърдена информация мъжът се е движел на пътното платно. \r\n\r\n Извършва се оглед на мястото и се изясняват причините за инцидента. \r\n \n\t\t\t\t\t\t", "date": "2019.01.29", "title": "Шофьор блъсна и уби на място мъж на 42 години "}
{"url": "http://www.bnews.bg/article/255816-richi_tochi_ligi_po_dashteryata_na_fatik", "text": "\n Печално известният брадър Ричард Величков сваля малката дъщеря на покойния мафиотски бос Филип Найденов – Фатик. \r\n\r\n Адриана Тюркемн тренира в залата, в която Ричи работи, и фитнес инструкторът упорито флиртува с нея. Мафиотската дъщеря обаче не обръщала внимание на набезите на „Мистър София“, още повече не харесвала и славата му на „супер жалък“ сваляч, пише „България Днес“. \r\n \n\t\t\t\t\t\t", "date": "2019.01.29", "title": "Ричи точи лиги по дъщерята на Фатик"}
{"url": "http://www.bnews.bg/article/255851-izticha_mnogo_vazhen_srok_za_sobstvenitsite_na_elektronni_magazini", "text": "\n Собствениците на електронни магазини са длъжни да подадат информация за това пред Националната агенция за приходите (НАП) до днес - 29 март.   Новите правила на данъчната агенция важат за търговците, които използват собствени, наети електронни магазини или публично достъпни онлайн платформи за продажби, съобщава „Монитор“. \r\n\r\n  Изискването е валидно за лицата, които и в момента осъществяват е-търговия, а търговците, които занапред ще използват електронен магазин, трябва да изпратят данни за него преди да стартират дейността си.   Подаването на информация става само онлайн чрез портала за е-услуги на НАП, като е необходим електронен подпис. \r\n\r\n Изискването важи за физически и юридически лица, които извършват продажби по интернет по занятие, т.е не засяга гражданите, които инцидентно са продали свои лични вещи, допълват от приходната агенция. \r\n  \r\n \n\t\t\t\t\t\t", "date": "2019.01.29", "title": "Изтича много важен срок за собствениците на електронни магазини\r\n"}
{"url": "http://www.bnews.bg/article/255862-taynata_na_dalgoletieto_spored_109_godishna_amerikanka_stoyte_dalech_ot_mazhete", "text": "\n Когато искате добър и дълъг живот, се доверете за съвет на някого, когото има такъв! Ако някога сте се чудили на какво се дължи дълголетието, тази история е за вас. Много хора обичат да обсъждат тайната на дългия живот, но има една причина, за която вероятно не сте мислили. \r\n\r\n Всичко започва през 2015 г. когато Holiday Retirement провежда масивно проучване в цяла Америка, като питат възрастни хора над 100 г. каква е тайната им за дълголетие. Със сигурност може да се каже, че след подобно проучване ще има много съвети за това как да живеем по-дълго. \r\n\r\n Докато някои казват, че всичко е свързано със семейството, други уверяват, че тайната е да живееш живота си на пълни обороти. Въпреки това, най – изненадващият отговор идва от 109 годишна жена, на име Джеси Галан. \r\n\r\n Родена през 1906 г. Джеси е израснала в семейната ферма в Кинтор, Шотландия. Тя е живяла със своите родители и шест братя и сестри. Нейният живот е бил свободен и семпъл. Ходила е за кратко на училище и е работила в кухнята на фермата. След първата си работа, Галан работи като домашна помощница за богато семейство в града, след което започва работа в сферата на услугите. \r\n\r\n В края на живота си Галън е настанена в Crosby House, дом за стари или болни хора. Джилиън Бенет, която работи там казва: ”Джеси бе прекрасна жена. Имаше си най-добра приятелка тук, Сара Джейн и двете бяха винаги заедно. Обичаше музиката и ѝ харесваше да прави упражнения. Много беше независима и не пропускаше ежедневната си разходка.” \r\n\r\n Галан умира през 2015 г., но успява да сподели тайната на дълголетието си. “Моята тайна за дълъг живот е да стоя далеч от мъжете. Те носят много повече проблеми, отколкото си заслужават.” Джеси добавя и една екстра тайна за найната жизненост:”Обичам овесена каша.” \r\n\r\n Галан със сигурност е споделила интересна за дебат теория. Като се има предвид факта, че все повече жени се оплакват от липсата на добри мъже, идеята за принца на бял кон все повече започва да става само приказна история. Друг е въпросът, живеейки спокойно и в самота до колко такъв живот би бил качествен, според критериите на съвременното общество. Никой не може категорично да потвърди теорията на Галан, но определено е интересен за разглеждане подход към дълголетието. \r\n \n\t\t\t\t\t\t", "date": "2019.01.29", "title": "Тайната на дълголетието според 109-годишна американка: Стойте далеч от мъжете!"}
{"url": "http://www.bnews.bg/article/255854-eksperti_razkriha_otvlechen_li_e_naistina_sinat_na_biznesmena_minyu_staykov", "text": "\n Стайко Стайков, син на бизнесмена Миню Стайков, който е издирван от Интерпол, но изненадващо приет в \"Пирогов\", казва че е бил отвлечен и пребит. Според бившият шеф на ЦСБОП Тихомир Стойчев обаче няма достатъчно данни за това дали е Стайко Стайков е бил отвлечен. Според него службите за сигурност у нас продължават да се използват като бухалки. „На Интерпол се дават лица за издирване, когато са изчерпани възможностите на националното издирване”, обясни той в ефира на БТВ.  \r\n\r\n „Ние сме били многократно свидетели как издирвани хора си живеят спокойно. Би трябвало да има цялата необходима документация, когато Интерпол започва да издирва някой. Първоначалната информация за Стайков беше, че той е в Гърция и семейството му няма връзка с него. Многократно хора, за които се е твърдяло, че са в Гърция, са засичани тук. Контролът на граничните пунктове е слаб. Дупките в тази система са много големи“, каза бившият секретар на МВР проф. Николай Радулов. \r\n\r\n Стойчев допусна, че целият случай може да е инсценировка. „Преди известно време един от лидерите на партия, която представлява малцинствата, призова да се вгледаме в гетата в Драгалевци и Бояна. В България има клептокрация. Тя е пронизала обществените отношения до най-дълбоки равнища“, отбеляза Стойчев. \r\n\r\n „Предполагам, че е влизал и излизал многократно от България. Не знам дали е бил отвлечен, но е бил пребит. Ако беше в затвора това нямаше да му се случи“, коментира проф. Радулов. \r\n\r\n „Случаят прилича на преразпределяне на пазари. Това е пореден удар срещу богатите в страната. Рекетът е различен на различните нива. Става дума за преразпределяне на милиарди“, допълни криминалният експерт. \r\n\r\n В района на инцидента има много камери, така че разследващите могат да стигнат до дъното. А може това нападение да цели да покаже на тези, които са вътре, да внимават какво говорят, смятат експертите. \r\n\r\n „Нещо трябва да се направи, за да се спре корупцията и да се промени този модел на политика и управление. Дали ще се намерят ресурси в държавата, или ще продължим да си отглеждаме статуквото такова, каквото е? Тоест да продължаваме да наблюдаваме и да коментираме подобни случаи. По-скоро съм песимист и ще стане последното”, заключи Тихомир Стойчев. \r\n \n\t\t\t\t\t\t", "date": "2019.01.29", "title": "ЕКСПЕРТИ РАЗКРИХА! Отвлечен ли е наистина синът на бизнесмена Миню Стайков? "}
{"url": "http://www.bnews.bg/article/255849-facebook_otvarya_ofis_v_sofiya_nabira_150_choveka_vizhte_kakvi_sa_iziskvaniyata", "text": "\n Facebook ще наема служители за офис в София в партньорство с водещата компания в аутсорсинг индустрията у нас TELUS International. В него ще бъдат наети около 150 служители, които ще се занимават с преглед на съдържание в социалната мрежа съобщи Money.bg. \r\n\r\n Съобщението за офиса на Facebook в столицата идва след обявено разширяване на мрежата на интернет гиганта в Европа.Това включва и нови центрове в Барселона и Латвия. \r\n\r\n Служителите в тях се занимават с преглед на различно съдържание, което може да е впротиворечие с правилата на Facebook. \r\n\r\n Според информацията в София ще се търсят хора, които ще работят за турския, руския и казахстанския пазар. На платформата за обяви за работа jobs.bg има активни обяви от TELUS International за позициите с турски, руски и казахски език. \r\n\r\n \"Като всички останали наши подобни центрове и в София работата ще протича на много различни езици. Именно заради това избрахме София - космополитен град, разполагащ с квалифицирани кадри, говорещи много езици\", се посочва в съобщение на компанията. \r\n \n\t\t\t\t\t\t", "date": "2019.01.29", "title": "FACEBOOK отваря офис в София! Набира 150 човека! Вижте какви са изискванията! "}
