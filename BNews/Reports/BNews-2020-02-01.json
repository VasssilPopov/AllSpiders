{"url": "http://www.bnews.bg/article/265589-rogonosets_li_e_deputata_kasabov", "text": "\n Интересни снимки на съпругата на депутата Касабов ни изпратиха наши източници. Според техните твърдения в момента 56 годишната съпруга на Касабов се намира в латиноамериканска държава и прекарвала много добре времето си, което се вижда и от предизвикателната снимка. Вероятно нюнюто на Касабов не върши вече работа, а както се вижда г-жа Касабова има какво да предложи все още. Снимка от нейния Фейсбук профил потвърждава информацията на нашите източници, че Касабова се намира в латиноамериканска държава и това най-вероятно е Колумбия.  \r\n\r\n \r\n\r\n   \r\n \n\t\t\t\t\t\t", "date": "2020.02.01", "title": "Рогоносец ли е депутата Касабов?"}
{"url": "http://www.bnews.bg/article/265591-glavniyat_prokuror_ivan_geshev_skochi_sreshtu_tsenzurata_koyato_nalagat_mediite", "text": "\n   \r\n\r\n Главният прокурор Иван Гешев скочи срещу цензурата, която наложиха медиите върху изявленията му и тези на говорителя на главния прокурор Сийка Милева. По-късно самата Милева определи поведението на медиите като хибридна атака срещу прокуратурата, която е организирана от обвиняеми лица. Медиите изрязоха един от вжните изрази, които използва и Иван Гешев и неговия говорител Сийка Милева, а именно: \r\n\r\n \r\n\r\n По този начин прокуратурата потвърди една от най-страшните истини и тя е, че в България няма свободни медии и журналисти в тях, освен тези, които си плащат, за да могат да говорят и отразяват свободно фактите и обстоятелствата. Нещо повече с тези изявления на главния прокурор стана ясно, че медиите в България обслужват олигархията и управляващата клика, която е тясно свързана с много от подсъдимите и обвиняемите олигарси. \r\n \n\t\t\t\t\t\t", "date": "2020.02.01", "title": "Главният прокурор Иван Гешев скочи срещу цензурата, която налагат медиите!"}
{"url": "http://www.bnews.bg/article/265585-zadarzhaha_shefa_na_komisiyata_po_hazarta_aleksandar_georgiev", "text": "\n Настоящият шеф на Комисията по хазарта Александър Георгиев е бил задържан, потвърдиха от прокуратурата. \r\n\r\n А  бизнесменът Борис Бекяров, който беше обявен за издирване заедно с Васил Божков, е бил задържан преди няколко часа на летището в австрийската столица Виена, научи NOVA. \r\n\r\n Междувременно Специализираната прокуратура внесе в Специализирания наказателен съд искане за определяне на мярка за неотклонение „Задържане под стража“ на бившия председател на Държавната комисия по хазарта Огнемир Митев. \r\n\r\n Очаква се насрочване на делото, съобщиха от спецпрокуратурата. \r\n\r\n След операциите от сряда за хазартната сага са повдигнати обвинения на петима души. Четирима от тях били извън страната. Петият обвиняем е бившият шеф на Комисията по хазарта Огнемир Митев, припомня БГНЕС. \r\n\r\n Сред обвинените е и соченият за ръководител на организирана престъпна група Васил Божков. Според прокуратурата тя е действала от 2014 г. в цяла България и е създадена с користна цел – принуда, изнудване, длъжностни престъпления и пране на пари. От обитаваното от Божков жилище са иззети множество картини, а от казино, също негова собственост – голяма сума пари. \r\n\r\n В хода на разследването са разпитани много хора, които свидетелстват за престъпната дейност на групата. Има данни, че ръководителят е предлагал по 10 000 лв. на ден на служител от Комисията по хазарта, за да внесе предложения за отнемане на лицензи на конкуренти дружества. За всичко това са уведомени КПКОНПИ, НАП и Министерството на финансите. \r\n\r\n Установява се дали са реални всички печалби от лотарийните игри и дали сумите са изплащани. \r\n\r\n \"От извършените проверки на АДФИ се установява, че е налице нарушение на закона и неупражняване на ефективен контрол от страна на Комисията по хазарта, в резултат на което в държавния бюджет не са постъпили повече от половин милиард лева\", заявиха вече властите.  \r\n\r\n Oчаквайте подробности \r\n \n\t\t\t\t\t\t", "date": "2020.02.01", "title": "Задържаха шефа на Комисията по хазарта Александър Георгиев"}
{"url": "http://www.bnews.bg/article/265594-plovdiv_schupi_rekordite_zhivakat_dnes_udari_21_gradusa", "text": "\n С пролетни температури пловдивчани посрещнаха февруари. Днес Пловдив е най-топлият град в цялата страна. Живакът скочи до 21 градуса.  \r\n\r\n В останалата част на страната температурите бяха между 15 и 18 градуса. \r\n\r\n В неделя ще е още по-топло и отново Пловдив ще чупи рекордите. \r\n\r\n В цялата страна градусите ще са между 16 и 19, а в Пловдив термометрите ще скочат до цели 23. \r\n\r\n Според синоптиците през февруари температурите ще са между минус 10 и плюс 22 градуса. \r\n\r\n Според прогнозата на Националния институт по метеорология и хидрология първите десет дни на месеца ще бъдат по-топли от обичайното, като вероятност за валежи има през втората половина на периода. \r\n\r\n Градусите през второто деседневие пък ще бъдат близки до обичайното и ще има валежи от сняг и дъжд. Динамично ще е времето и през последните десет дни от месеца, а валежи се очакват в края му. \r\n \n\t\t\t\t\t\t", "date": "2020.02.01", "title": "ПЛОВДИВ СЧУПИ РЕКОРДИТЕ! Живакът днес удари 21 градуса! "}
{"url": "http://www.bnews.bg/article/265587-borisov_sabira_ministri_zaradi_koronavirusa", "text": "\n Министър-председателят Бойко Борисов ще проведе съвещание във връзка с мерките за ограничаване и разпространение на коронавируса в България.Това съобщиха от правителствената пресслужба. \r\n\r\n На срещата ще присъстват вицепремиерът и министър на външните работи Екатерина Захариева, министърът на здравеопазването Кирил Ананиев и министърът на вътрешните работи Младен Маринов. \r\n \n\t\t\t\t\t\t", "date": "2020.02.01", "title": "Борисов събира министри заради коронавируса\r\n"}
{"url": "http://www.bnews.bg/article/265586-ivan_geshev_s_novi_razkritiya_za_bozhkov_zaloveniya_mu_aver_i_tsvetan_vasilev", "text": "\n Днес преди обяд бе задържан в кв. \"Христо Ботев\" участник от престъпната група, която е извършвала въоръжени грабежи на бензиностанции в столицата и околностите. Други четирима са успели да избягат, но според генсека на МВР Иван Иванов, те са известни и с имената, и с прякорите си, и вероятно ще бъдат задържани до края на деня. \r\n\r\n \"Ще бъдем безкомпромисни, ще ползваме всичко възможно и позволено от закона, за да живеят хората спокойно и да не бъдат тормозени и да не страдат от този бич в момента\", това заяви за подетата кампания срещу битовата престъпност главният прокурор Иван Гешев в брифинг, цитиран от Канал 3.  \r\n\r\n Акцията е под ръководството на прокуратурата и се провежда в източния столичен квартал \"Христо Ботев\". Има задържани лица, някои от които са с поне две висящи дела. На място има служители на полицията и жандармерията. \"Ако не преосмислят поведение си, ще се изправят пред съда и ще получат каквото заслужават. То не е трудно, ако има съдействие с българските институции\", коментира пред журналисти главният прокурор Иван Гешев по повод последната акция в кв. \"Христо Ботев\".  \r\n\r\n Тези, които убиват, изнасилват, тормозят възрастни граждани по селата, крадат, грабят, трябва да преосмислят поведението си, заяви Гешев и съобщи, че случващото се не е инцидентна акция, това е кампания. Започват регулярни акции срещу битовата престъпност в цялата страна, заяви още Гешев. \r\n\r\n \"Обещавам на българските граждани към края на годината ще има подробен резултат в сегмента битова престъпност. Ще ползваме всичко възможно и позволено от закона хората да живеят спокойно. И това време свършва, държавата е длъжник към своите граждани\", каза Гешев и допълни: \"Започват съвместни операции срещу битовата престъпност. Това е кампания, не е инцидент\".  \r\n\r\n Групата от \"Христо Ботев\" има извършена престъпления на територията на България, както и на чужбина. Става въпрос за извършен грабеж на магазин, от когото са взели огромно количество цигари. Има един задържан, до края на деня ще бъдат задържани и още петима . \r\n\r\n По повод ареста на Васил Божков, Гешев обеща, че никой не е недостижим. \"Всеки трябва да отговаря пред закона. Зад обвиняемия Божков стоят милиарди, зад Цветан Василев - също. Миню Стайков - запорирани са милиони.  \r\n\r\n Съдружникът на Божков, заловен в Австрия, е имал европейска заповед за арест, бил е издирван. Той е част от престъпната групировка\", поясни Гешев.  \"Моята заплата е голяма и трябва да си я заслужа. Тя идва от обикновените български граждани\", каза още обвинител номер едно и допълни: \"Трябва да сме безкомпромисни през всеки. Нашият ангажимент ще бъде изпълнен в близките месеци\".  \r\n\r\n \r\n  \r\n \n\t\t\t\t\t\t", "date": "2020.02.01", "title": "Иван Гешев с нови разкрития за Божков, заловения му авер и Цветан Василев\r\n\r\n"}
{"url": "http://www.bnews.bg/article/265588-lora_krumova_napusna_nova_tv_nyama_da_povyarvate_zashto", "text": "\n След края на второто си майчинство, но преди да се появи отново на малкия екран Лора Крумова напусна Нова тв по свое желание. \r\n\r\n \"Така го усещам и това решение не е от днес. От Нова тв не искаха да си тръгвам, не съм гонена, не съм имала проблеми. Но след като преосмислих как стоят нещата в живота ми, реших, че е по-добре да го направя\", обясни журналистката пред \"24 часа\". \r\n\r\n Засега не е намерила това, с което ще се занимава в бъдеще, но със сигурност то отново ще е свързано с журналистиката. \"Идеи има много, но от идеята до втората крачка разстоянието е голямо. Няма обаче да бягам от журналистиката, защото тя е това, което мога да правя\", каза още Крумова. \r\n\r\n Тя е едно от най-популярните тв лица у нас. Малко преди да роди дъщеря си Мина през 2018 г., тя водеше едното издание на съботно-неделния блок \"Събуди се\" по Нова тв. Преди това заедно с колежката си Галя Щърбева, с която са и близки приятелки, правеха публицистичното токшоу \"Комбина\". То беше изцяло тяхна идея, която осъществиха веднага след като и двете се върнаха в телевизията след майчинство. Тогава се роди първото дете на Крумова - синът й Явор. \r\n\r\n Популярността на Лора Крумова идва още преди години, когато беше лицето на сутрешния блок на Нова тв \"Здравей, България\" първо с Георги Коритаров, а после и с Милен Цветков. Работила е и в Би Ти Ви.  \r\n \n\t\t\t\t\t\t", "date": "2020.02.01", "title": "Лора Крумова напусна Нова тв! Няма да повярвате защо!"}
{"url": "http://www.bnews.bg/article/265590-shefat_na_komisiyata_po_hazarta_na_svoboda_sreshtu_40_bona", "text": "\n Шефът на Държавната комисия по хазарта Александър Георгиев е на свобода срещу 40 000 лева гаранция. По-рано днес стана ясно, че и той е бил обвинен, но е съдействал на прокуратурата.  \r\n\r\n Георгиев няма обвинение за участие в организираната престъпна група, на която за лидер се сочи бизнесменът Васил Божков, а за длъжностно престъпление. Освен него е обвинен още един служител на комисията, стана ясно от думите на наблюдаващия прокурор Венцислав Фердинандов.  \r\n\r\n Той потвърди, че трима от групата с лидер собственика на \"Нове холдинг\" са задържани извън пределите на страната. И в момента е задвижена процедурата по тяхното екстрадиране. Единият е Васил Божков, другият е Борис Бекяров. Все още не е известно името на третия. \r\n\r\n Междувременно в специализирания съд се гледа мярката за неотклонение на Огнемир Митев, който е бивш шеф на комисията по хазарта. Според свидетели той е човекът, на когото са предлагани по 10 000 лева на ден, за да иска отнемане на лицензи на конкурентни на Божков фирми. Самият Митев много запалено се бранеше пред съда. \r\n\r\n \"Издал съм лицензи на 5 международни компании и 2 български. Това лично засяга интересите на г-н Божков, защото рикошира върху доходите\", каза Митев. Той обясни още, че не е било възможно всеки ден да проверява колко лотарийни билети са продадени над 10 000 пункта в цялата страна, където се продават талоните. \"Аз не мога да разпоредя ревизия. Ако бях направил това да затворя тези 10 000 пункта на фирма, която на месец плаща 5 млн. лева данъци, щяхме да сме осъдени\", обясни още той.  \r\n\r\n Митев уточни още, че е на 67 години и че ще съдейства на разследването и няма да се укрие. Съдът ще се произнесе в 16 ч.  \r\n \n\t\t\t\t\t\t", "date": "2020.02.01", "title": "Шефът на комисията по хазарта на свобода срещу 40 бона"}
{"url": "http://www.bnews.bg/article/265584-dnes_cherpyat_krasivi_imena_i_vsichki_lozari", "text": "\n Днес Православната църква почита Свети мъченик Трифон. Празникът е известен още като Трифон Зарезан или Трифоновден. Под това име е известен сред българите първият ден от Малкия Сечко (февруари). \r\n\r\n Според православния църковен календар денят е посветен на св. Великомъченик Трифон, който е роден около 225 г. в Малоазийската провинция Фригия. Народният празник се нарича още Трихун, Трифко, Трифон пияница или Трифон чипия, поради общоизвестната легенда за светеца, който отрязал носа си, когато отишъл да зарязва лозите. \r\n\r\n Отколешни времена българите почитат св. Трифон като покровител на лозарството и винарството. В деня на неговия празник се извършва ритуалното зарязване на лозята. На този ден църквата почита мъченик Трифон, славен като светец лечител. За него има много легенди. Една от тях разказва как едва 17-годишен той излекувал дъщерята на римския император Гордиан и спечелил признание и завидна слава. \r\n\r\n Обреди и Традиции \r\n\r\n В народния празничен календар този ден се обозначава с името Трифон Зарезан, за чийто произход съществува следната легенда: 40 дни след раждането на сина си света Богородица отишла да чете молитва. На връщане минала край брат си Трифон, който зарязвал лозето. Тя го поздравила с “Помози Бог”, както си му е редът, но той като я видял с дете на ръце се присмял и изрекъл хулните думи: “Мома си, пък син имаш”. Богородица много се обидила, като стигнала до дома си, накарала майка си да вземе чиста кърпа и сол и да иде на лозето, защото Трифон си бил отрязал носа. Отива майка й на лозето и каква била почудата й, като видяла Трифон здрав-здравеничък да пее и реже лозите. Казала му какво е научила от дъщеря си, а Трифон се изсмял и отвърнал:” Аз не режа така, а така!” Замахнал да покаже как точно реже и си отрязал носа. \r\n\r\n Подигравателните думи и клетвата го застигнали жестоко. И тъй като сестра му била самата Богородица, Трифон е светия и в негова чест празника е наречен Трифон Зарезан (заради отрязания нос). \r\n\r\n Според традициите рано сутринта стопанката омесва хляб и приготвя варена кокошка, пълнена с ориз или булгур. В нова вълнена торба се слага питата, кокошката и бъклица с вино. С такива торби на рамо мъжете отиват на лозето. Там се прекръстват, вземат косерите и от три главини всеки отрязва по три пръчки. След това отново се прекръстват и поливат с донесеното вино лозите. Този ритуал се нарича „зарязване\". \r\n\r\n След това всички се събират и избират „царя на лозята\". Едва тогава започва общо угощение. Празникът е включен към цикъл от три последователни дни, наречени Трифунци - 1, 2, 3 февруари. Те се празнуват както следва: 1 февруари - Трифоновден; 2 февруари - Сретение господне и 3 февруари - Свети Симеон. \r\n\r\n 2 и 3 февруари се почитат за предпазване от вълци. Тогава жените не режат с ножици, за да не се разтваря устата на вълка, не плетат, не предат и не шият. Приготвят обреден хляб и след като раздадат от него на съседите, слагат залъци от хляба в кърмата на животните - за предпазване и на добитъка, и на хората от вълците.  \r\n\r\n На този ден имен ден празнуват: Радко, Рачо, Трифон, Трифонка, Лозан, Лозана, Гроздан, Гроздана, Веселин, Веско, Весо, Веселина, Веса, Радка \r\n \r\n  \r\n \n\t\t\t\t\t\t", "date": "2020.02.01", "title": "Днес черпят красиви имена и всички лозари!\r\n"}
{"url": "http://www.bnews.bg/article/265581-ochakva_se_potvarzhdenie_che_vasil_bozhkov_e_zadarzhan_v_oae", "text": "\n Българските власти очакват официално потвърждение за задържането на Васил Божков в Обединените арабски емирства. \r\n\r\n Вчера вечерта главният прокурор Иван Гешев съобщи информацията, че бизнесменът е задържан заедно с още двама души. Един от тях е обвиняем, заедно с Васил Божков. Няма информация кой е третият. \r\n\r\n Информацията съобщи главният прокурор Иван Гешев \r\n\r\n Вчера главният прокурор направи паралел с делото срещу Цветан Василев, който е в Сърбия, и изтъкна, че западната ни съседка не изпълнява задълженията си. Досега ОАЕ ни оказвали съдействие и затова той е оптимист, че Васил Божков ще бъде върнат на родна територия. \r\n\r\n Припомняме, на 29 януари главният прокурор Иван Гешев съобщи, че на бизнесменът Васил Божков са повдигнати 7 обвинения, издадена е Европейска заповед за арест и ще бъде обявен за международно издирване, защото е напуснал границите на страната, тъй като се чувства застрашен. Самият Божков в последните дни се изявяваше необичайно интензивно по медиите отрече да му е връчвана каквато и да е било заповед или призовка и не знае да го издирват и че никой не му се е обаждал. Той потвърди, че се намира в чужбина и очаквано не посочи в коя точно страна, но уточни - Балканите. Днес той заяви категорично, че смята да изчака в чужбина съдебната фаза. \r\n\r\n По-рано през деня Специализираната прокуратура и МВР влязоха в офисите на фирми, свързани с Божков, както и на адреси, обитавани от него. \r\n\r\n Ден по-късно на брифинг на прокуратурата беше обявено, че бизнесменът е предлагал 10 000 лв. на ден подкуп на служител в Комисията по хазарта, като целта на подкупа била да осигури разправа с конкуренцията. Операцията по претърсване и изземване на доказателства продължаваше и на втория ден, като от дома на Божков бяха иззети множество картини. \r\n\r\n Операцията започна миналата седмица, като след първата акция - в Комисията по хазарта - от Държавната финансова инспекция обявиха нарушения на частните хазартни фирми, ощетили бюджета с над 210 милиона лева за периода от 2014 до 2019 г. На следващия ден бе съобщено за открити допълнителни документи, които показват, че тази сума е значително по-голяма и се заговори за 600 милиона. \r\n \n\t\t\t\t\t\t", "date": "2020.02.01", "title": "Очаква се потвърждение, че Васил Божков е задържан в ОАЕ\r\n"}
{"url": "http://www.bnews.bg/article/265593-skandalno_besni_gardove_na_emiliya_prebiha_neyni_fenove", "text": "\n Фен на фолкпевицата Емилия е бил смазан от бой от личните гардове на певицата. Самият потърпевш съобщи пред \"Уикенд\", че ще съди биячите за средна телесна повреда. Носът му е бил счупен, след като поискал автограф от звездата. Побоят става в нощта на 22 срещу 23 януари пред столичен клуб в Студентски град. Певицата имала участие във въпросното заведение и на феновете им прави впечатление, че пристига с цели шестима пазванти. \r\n \r\n  \r\n \n\t\t\t\t\t\t", "date": "2020.02.01", "title": "СКАНДАЛНО! Бесни гардове на Емилия пребиха нейни фенове "}
{"url": "http://www.bnews.bg/article/265582-nad_100_kg_kokain_otkriti_v_kv_slatina", "text": "\n При международна операция в София са задържани голямо количество наркотици - над 100 кг кокаин. \r\n\r\n Дрогата е спипана в района на Зеленчуковата борса на столичния кв. \"Слатина\". \r\n\r\n Главният прокурор Иван Гешев и главният секретар на МВР Ивайло Иванов пътуват към мястото, научи \"24 часа\" от свои източници. \r\n\r\n Засега не се съобщава откъде идват наркотиците. \r\n\r\n Според \"Нова телевизия\" става дума за десетки килограми дрога, които са били импрегнирани в кашони. \r\n\r\n Наркотичното вещество било в камион, превозващ цитрусови плодове. \r\n\r\n \"Има трима задържани. Единият от тях е бивш шеф на Агенция \"Митници\". Плодовете са от страна извън Европейския съюз. Преминали са през почти целия съюз\", съобщи на място главният секретар на МВР Ивайло Иванов. \r\n\r\n \"Равностойността на този кокаин е в милиони. Колегите работят много сериозно. Осъществяват връзка с партньорски служби\", категоричен беше главният прокурор Иван Гешев. \r\n\r\n Той допълни, че службите знаят кой е получателят на пратката. \r\n \n\t\t\t\t\t\t", "date": "2020.02.01", "title": "Над 100 кг кокаин открити в кв. \"Слатина\"\r\n"}
{"url": "http://www.bnews.bg/article/265583-profesor_sas_strahovito_priznanie_za_koronavirusa_i_zhertvite_mu_u_nas", "text": "\n Присъствал съм на четири глобални заплахи, обявени от Световната здравна организация. Еболата не бе опасна за българите, Зика - също. Това сега обаче е сериозна заплаха. Това заяви в ефира на Нова тв проф. Тодор Кантарджиев. \r\n\r\n \"Двамата българи, идващи от Китай, трябваше да пътуват към Белгия и след това у нас. Понеделник на обед ще имаме съвещание на тази оперативна група. Там ще разберем как ще се процедира с тях. Първо бе обявено за днес но, д-р Кунчев ми каза, че може да е в неделя. Ако си дойдат днес – добре дошли\", заяви експертът. \r\n\r\n \"Има готовност – инфекциозната клиника на ВМА е прекрасна. Принциъпт е такъв – вирусът е нов и още не знаем напълно поведението му. Препоръките са изолацията да е 14 дни от деня, в който си бил в контакт с вируса. Той се развива обаче на 4-ти, 5-ти или 6-ти ден. При 90% от хората е така\", добави проф.Кантарджиев. \r\n\r\n По думите му обаче не се знае в колко близък контакт трябва да е човек, за да се разболее: \"В Европа има внос на инфекцията – доказано е. В Германия млада китайка идва на семинар, контактува с хората и един от тях се разболява. Доколко близък контакт са имали – не е оповестено\". \r\n\r\n \"На 10 години мутира някой корона вирус. Първият пример е 2002 г. Тогава разболееше ли се – всеки трети умира. Сегашният вирус много по-лесно се предава. Има високо предаване, но пък млади хора не боледуват тежко. Лошото е за такива като мен – хора над 60 години, които правят двойна бронхопневмония\", каза още той. \r\n\r\n Запитан колко е притеснен по скалата от 1 до 10, професорът заяви: \"Присъствал съм на 4 глобални заплахи, обявени от Световната здравна организация. Еболата не бе опасна за българите. При Зика пък – ако си бил в Латинска Америка и си бременна жена, да се страхуваш… За мен това сега е сериозна заплаха. Много силни самолетни връзки има, много хора идват в Европа\", добави Кантарджиев. \r\n\r\n На въпрос какви са нашите мерки, той отвърна: \"Термокамерите имат един положителен ефект. Не могат да решат 100% нещата. Времето, когато си се заразил до проявата... Ами ти, ако пътуваш преди да си проявил заразяванията, няма да имаш температурата, но пак ще си носител\". \r\n\r\n \"Болният, който е във ВМА от 7 дни е в добро състояние, отрицателен тест. Жената от Южна България, която е в столична болница - тестът й е отрицателен, но у нея намерихме мета пневмо вирус. Третата жена, която е в болницата в Добрич – тестът е отрицателен. Когато човек е в пълно здраве, той може да се разболее – тестът ще е отрицателен\", каза още експертът. \r\n\r\n \"Хората, които се връщат от Китай, трябва да са изолирани, защото са били в контакт. Медийният интерес към корона вируса обаче накара много хора с хрема и кашлица да идат на лекар. Ако не си бил в контакт с китайци и не си бил в Китай, няма корона вирус – има нашенски вирус. Най-много са N3, свинският е на второ място – 140\", уточни той. \r\n \r\n  \r\n \n\t\t\t\t\t\t", "date": "2020.02.01", "title": "Профeсор със страховито признание за коронавируса и жертвите му у нас\r\n"}
