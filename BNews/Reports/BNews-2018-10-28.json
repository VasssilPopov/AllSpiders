{"url": "http://www.bnews.bg/article/251093-dara_se_okaza_ultra_chistnitsa_shte_se_iznenadate_kakvo_kara_gostite_y_da_pravyat", "text": "\n Младата певица Дара не пуска в дома си хора с обувки. Тя кара всичките си гости да се събуват пред вратата, за да не нанасят мръсотия в дома й. \r\n\r\n Бившата приятелка на Папи Ханс е категорична, че иска чист дом и не може да върви с парцала след всеки, който й дойде на гости. Тя не се притеснява, че ще я помислят за селянка само защото се разхожда вкъщи по пантофи и държи и приятелите й да правят същото. \r\n\r\n  \"В Япония се събуват и това е нормално. Защо в България да не е?\", категорична е Дара, пише Уикенд \r\n  \r\n \n\t\t\t\t\t\t", "date": "2018.10.28", "title": "Дара се оказа ултра чистница! Ще се изненадате какво кара гостите й да правят"}
{"url": "http://www.bnews.bg/article/251090-patyat_sofiya_svoge_prodalzhava_da_krie_riskove", "text": "\n Редица опасни участъци по пътя София – Своге установи проверка на bTV. За два месеца Агенция „Пътна инфраструктура” е подменила само асфалта на мястото, където на 25 август загинаха 20 души в автобусна катастрофа. \r\n\r\n Липса на знаци и видимост от непочистената растителност, са малка част от проблемните участъци, които правят впечатление. Според Диана Русинова от Института за пътна безопасност, пешеходната пътека в село Владо Тричков е опасна, защото свършва в мантинелата на пътя.  \r\n\r\n „Това е пътен абсурд, защото ние караме хората, къде да ходят – по платното за движение”, посочи Диана Русинова, експерт към Институт за пътна безопасност. \r\n\r\n Пътеката е направена преди две години, след ремонт, оттогава до сега има няколко инцидента и един загинал. \r\n\r\n На много други места има стесняване на пътното платно заради грешно поставени мантинели. Това принуждава шофьорите да навлизат в насрещното платно за движение. \r\n\r\n „Това е възможно в тъмната част да не го видим, ще се врежем в това нещо тук. Това е гарантирана смърт”, заяви Русинова. \r\n\r\n На опасни завои липсват мантинели, вече разрушени мантинели не се ремонтират и създават опасност на пътя. Жителите на Своге разказват, че многократно са сигнализирали институциите за опасните участъци. \r\n\r\n От АПИ коментираха, че ремонт не може да започне, докато не приключват процесуално-следствени действия за автобусната катастрофа. Междувременно хората готвят нови протести и блокада на пътя. \r\n\r\n   \r\n \n\t\t\t\t\t\t", "date": "2018.10.28", "title": "Пътят София – Своге продължава да крие рискове!"}
{"url": "http://www.bnews.bg/article/251091-11_veche_sa_zhertvite_na_strelbata_v_sinagoga_v_pitsbarg", "text": "\n 11 вече са жертвите при вчерашната стрелба в синагога в американския град Питсбърг. Други шестима, включително четирима полицаи, са ранени. \r\n\r\n Престъплението е предизвикано от расова омраза. Нападателят е 46-годишен мъж. \r\n\r\n Стрелял е с автомат и три пистолета. Крещял е антисемитски лозунги. Действал е сам и не е бил известен на полицията преди това. \r\n\r\n При престрелката е бил ранен и заловен. Повдигнати са му общо 29 обвинения, като го грози смъртно наказание. \r\n\r\n По нареждане на президента на САЩ Доналд Тръмп, днес знамената в Съединените щати ще бъдат спуснати наполовина в памет на жертвите. \r\n \n\t\t\t\t\t\t", "date": "2018.10.28", "title": "11 вече са жертвите на стрелбата в синагога в Питсбърг"}
{"url": "http://www.bnews.bg/article/251092-helikopterat_na_sobstvenika_na_lestar_se_razbi_do_stadiona_na_kluba", "text": "\n Хеликоптера на собственика на английския футболен отбор „Лестър” се разби на паркинг край стадиона на клуба в събота вечер. Катастрофата станала минути, след като машината излетяла от терена на спортното съоръжение след мача на „лисиците” срещу „Уест Хем”. \r\n\r\n Все още няма официална информация за това колко души са били на борба в момента на инцидента. По информация на Би Би Си собственикът на клуба - Вичай Сривадханапрабха, също е бил в разбилия се хеликоптер. \r\n\r\n Не е ясно и каква е причината за катастрофата. Свидетели разказват, че машината се въртяла безконтролно във въздуха над стадиона „Кинг Пауър” преди да падне. \r\n\r\n Въпреки че не е известно дали инцидентът е взел жертви, фенове на отбора вече оставят цветя и свещи на злополучното място. \r\n \n\t\t\t\t\t\t", "date": "2018.10.28", "title": "Хеликоптерът на собственика на „Лестър” се разби до стадиона на клуба"}
{"url": "http://www.bnews.bg/article/251095-kobrata_sreshtu_dzhoshua_v_kraya_na_2019_a", "text": "\n Промоутърът на Антъни Джошуа - Еди Хърн, заяви, че сблъсък между клиента му и Кубрат Пулев за световната титла на IBF (Международната боксова федерация) е възможен най-рано в края на 2019 г., защото британецът има други приоритети. \r\n\r\n Хърн коментира успеха на Кобрата над Хюи Фюри, който направи българина задължителен претендент за световната титла, като сподели, че не е гледал мача, но е получил съобщения за развитието му и крайния изход. \r\n\r\n \"Не съм гледал мача, но получих съобщения от няколко човека за срещата. Хюи Фюри има много защитен стил на боксиране. Той води близък бой, но през повечето време се защитава. Няма как да се боксираш по такъв начин в България и да се надяваш да спечелиш по точки. Не можеш по такъв начин да се боксираш и да се надяваш да спечелиш титла. Няма как да станеш шампион. Хюи Фюри е млад и бъдещето е пред него\", каза Хърн пред boxingscene.com. \r\n\r\n \"Кубрат Пулев е човекът, който ще трябва да се изправи срещу Антъни Джошуа. Той е претендентът. Планираме следващия мач на Антъни Джошуа да бъде защита на титлата от WBO срещу Дилиан Уайт. Ние ние искаме мач срещу Дионтей Уайлдър. Мачът с Пулев ще дойде на дневен ред. Възможно е той да се проведе в края на 2019-а или началото на 2020 година\", каза още промоутърът на световния шампион в тежка категория. \r\n \n\t\t\t\t\t\t", "date": "2018.10.28", "title": "Кобрата срещу Джошуа в края на 2019-а?"}
{"url": "http://www.bnews.bg/article/251096-vsichki_pensii_shte_se_uvelichat_s_5_7_ot_1_yuli_2019_g", "text": "\n Правителството одобри законопроекта за бюджета на държавното обществено осигуряване за 2019 г. Проектът предвижда от 1 юли догодина пенсиите, отпуснати до края на 2018 г., да се увеличат с 5,7%, съобщиха от правителствената пресслужба. \r\n\r\n От 1 юли 2019 г. минималният размер на пенсията за осигурителен стаж и възраст ще се повиши на 219,43 лв. От същата дата максималният размер на получаваните една или повече пенсии се увеличава от 910 лв. на 1 200 лв. Мярката се прилага за всички пенсии, без оглед на момента на отпускането им. През 2019 г. за изплащане на пенсии са предвидени 9 988,2 млн. лв. - с 533,8 млн. лв. повече в сравнение с очакваните разходи през настоящата година. \r\n\r\n Процентът за всяка година осигурителен стаж в пенсионната формула ще се увеличи от 1,169 на 1,2. \r\n\r\n С проекта се предлага увеличаване на максималния осигурителен доход за всички осигурени лица от 2 600 лв. на 3 000 лв. Повишава се и минималният осигурителен доход за самоосигуряващите се лица от 510 лв. на 560 лв., както и за земеделските стопани и тютюнопроизводители от 350 лв. на 560 лв. \r\n\r\n Запазва се размерът на осигурителната вноска за фонд „Пенсии“ и фонд „Пенсии за лицата по чл. 69“ на ДОО на нивото от 2018 г. Запазват се и размерите на осигурителните вноски за другите фондове на ДОО, а също и съотношенията между осигурителите и осигурените лица. \r\n\r\n Със законопроекта се предлагат изменения във връзка с определянето на размера на пенсията, като при изчисляването на индивидуалния коефициент участва осигурителният доход за времето от 01.01.2000 г. до пенсионирането на лицето за период не по-малък от 36 месеца. \r\n\r\n От своя страна социалният министър Бисер Пеков коментира, че проектобюджетът на Държавното обществено осигуряване (ДОО) за 2019 г. гарантира финансовата устойчивост на осигурителната система чрез намаляване на дела на финансирането от държавния бюджет на зависимостта, респективно чрез увеличаване на приходите от осигурителни вноски. \r\n\r\n „Това се постига в резултат на заложения по-висок ръст на средния осигурителен доход за следващата година в резултат на увеличението на размера на осигурителния доход, върху който ще се осигуряват самоосигуряващите се лица, земеделските производители, тютюнопроизводителите, както и в резултат на повишаването на максималния осигурителен доход“, допълни той. \r\n\r\n Според него бюджетът на ДОО за следващата година гарантира адекватността на всички осигурителни плащания. \r\n\r\n „По отношение на пенсиите е предвидено актуализиране. Ще бъдат увеличени всички пенсии отпуснати до края на тази година с 5,7% от 1.07.2019 г. Тогава ще се увеличи и максималният размер на изплащаните пенсии от 910 на 1200 лв. Предвиден е и номинален ръст на средната пенсия с 6.2%“, подчерта Петков. \r\n\r\n Той обясни, че това е възможно заради планираните с 955 млн. лв. повече приходи от осигурителни вноски.  \r\n \n\t\t\t\t\t\t", "date": "2018.10.28", "title": "Всички пенсии ще се увеличат с 5,7% от 1 юли 2019 г. "}
{"url": "http://www.bnews.bg/article/251094-temperaturen_rekord_v_stranata_za_dneshnata_data_29_3_gradusa_v_silistra", "text": "\n Температурен рекорд за днешната дата 28 октомври е отчетен в България. В Силистра е измерена максимална температура от 29,3 градуса по Целзий, информира БНТ. \r\n\r\n От 70 години насам на тази дата е било най-топло през 1948 година - 28,5 градуса. \r\n\r\n За утре метеорологичната прогноза е предимно слънчево, с разкъсана средна и висока облачност над Западна България. В сутрешните часове на места в източните райони от страната ще има ниска слоеста облачност. Минималните температури ще са от 8-10 градуса в котловините от Западна България до 14 - 16 градуса на места в Дунавската равнина. Максималните температури ще са предимно между 23 и 28 градуса, допълват от телевизията, позовавайки се на НИМХ-БАН. \r\n\r\n Атмосферното налягане ще остане малко по-високо от средното за месеца.Над Черноморието ще е предимно слънчево. Ще духа умерен юг-югозападен вятър. Максималните температури на въздуха ще са 20-22 градуса. Температурата на морската вода е около 17 градуса. Вълнението на морето ще бъде 1-3 бала. \r\n\r\n Над планините ще бъде предимно слънчево. По-значителна облачност ще има над масивите от Западна България, но ще остане почти без валежи. Ще духа умерен до силен югозападен вятър. Максималната температура на височина 1200 метра ще е около 17 градуса, на 2000 метра - около 10 градуса. \r\n\r\n Във вторник от запад облачността ще намалее. Температурите ще са високи - в по-голямата част от страната максималните ще са между 24 и 29 градуса, минималните ще са между 10 и 15 градуса, в Предбалкана - до 18-19 градуса. Вятърът ще остане югозападен, към края на деня и през нощта срещу сряда ще отслабне и временно ще се ориентира от северозапад. \r\n\r\n В сряда времето ще бъде предимно слънчево. Дневните температури в Западна България слабо ще се понижат, на изток още малко ще се повишат. Сутринта ще е малко по-хладно. \r\n \n\t\t\t\t\t\t", "date": "2018.10.28", "title": "Температурен рекорд в страната за днешната дата – 29,3 градуса в Силистра"}
{"url": "http://www.bnews.bg/article/251097-tezhki_vremena_nastanaha_za_viktor_kalev", "text": "\n Виктор Калев сериозно е закъсал за зрители. Актьорът е на път да остане без работа, тъй като интересът към единственото му представление „Грамофонът“ драстично е спаднал. \r\n\r\n Други ангажименти той засега няма, пише Уикенд. Надписът „няма билети“ отдавна е само хубав спомен за бившия любим актьор на Слави. Заедно с моноспектакъла гасне и звездата на Виктор Калев, който вече две години няма никаква работа, като се изключи краткият му ангажимент в журито на „Като две капки вода“ през 2017-а. \r\n\r\n Зрителите, които искат да гледат „Грамофонът“ намалявали всеки месец, което предвещава истински  финансов крах за Калев.  Въпреки че в момента текат кастинги за актьори при Слави Трифонов, Калев нямал никакво намерение да се връща при бившия си работодател. \r\n  \r\n \n\t\t\t\t\t\t", "date": "2018.10.28", "title": "Тежки времена настанаха за Виктор Калев"}
{"url": "http://www.bnews.bg/article/251089-sled_aresta_na_banevi_prokuraturata_razkriva_detayli_za_shemata_za_prane_na_pari", "text": "\n Прокуратурата ще разкрие детайли от схемата за пране на пари, за която са арестувани Николай и Евгения Баневи.  \r\nДвамата бяха задържани в Ница заради подозрения в данъчни престъпления и присвояване. \r\n\r\n Обиски и претърсвания имаше на много адреси в София и в района на Варна. \r\n\r\n Разследването е започнало от дружеството „Полимери”, приватизирано през 1998 г.  \r\nПредстои френските власти да разгледат екстрадирането на семейство Баневи у нас. \r\n \n\t\t\t\t\t\t", "date": "2018.10.28", "title": "След ареста на Баневи: Прокуратурата разкрива детайли за схемата за пране на пари"}
{"url": "http://www.bnews.bg/article/251098-napadatelyat_ot_pitsbarg_pred_politsiyata_iskam_vsichki_evrei_da_umrat", "text": "\n Полицията на САЩ съобщи, че заподозряният за кръвопролитната масова стрелба в синагога в Питсбърг е заявил пред властите, че евреите извършват геноцид и че е искал всички евреи да умрат, съобщава АП. \r\n\r\n Властите разкриха самоличността на заподозряния - Робърт Грегъри Бауърс, който е убил осем мъже и три жени в синагогата \"Дървото на живота\" в Питсбърг преди тактически полицейски екип да го простреля. \r\n\r\n Според Бауърс евреите \"извършват геноцид срещу народа му\". Срещу нападателя са повдигнати 11 обвинения в убийство, шест обвинения в нападение и 13 обвинения в сплашване на етническа основа. \r\n\r\n Сигналът за нападението е получен от полицията в 10,00 часа в събота. Стана ясно от нова изнесена информация на полицията, че нападателят е бил въоръжен с автомат и три пистолета \"Глок\". \r\n\r\n Установена е самоличността на загиналите. Те са на възраст между 54 и 97 г.Сред убитите има двама братя и една двойка съпрузи. Кметът на Питсбърг призова за засилване на контрола над притежанието на оръжие. Това е една от най-смъртоносните антисемитски атаки в историята на САЩ. Междувременно папа Франциск осъди нападението като \"нечовешки акт на насилие\", информира АФП. Той изрази \"близостта си с еврейската общност\". \r\n\r\n Ние всички сме ранени от този нечовешки акт на насилие, подчерта Франциск. \r\n\r\n Същевременно германският лидер Ангела Меркел подчерта необходимостта от борба с антисемитизма. \r\n \n\t\t\t\t\t\t", "date": "2018.10.28", "title": "Нападателят от Питсбърг пред полицията: Искам всички евреи да умрат"}
{"url": "http://www.bnews.bg/article/251085-kitay_izvede_v_orbita_parvata_kosmicheska_genetichna_banka", "text": "\n Китайската компания \"Шанхай Манвей текнолоджи\" изведе в орбита първата в историята космическа генетична банка DSB-01, предаде ТАСС. \r\nИзстрелването е било направено от космодрума Тайюан в северната провинция Шанси с помощта на ракетата-носител \"Чанчжън-4\". Генният материал, получен от осем граждани на КНР, ще се съхранява в космоса в продължение на около 1000 години. Той е поставен в специален контейнер, който е устойчив на космическата радиация. \r\nКакто отчитат китайските специалисти, един ден Земята може да стане непригодна за живот. След около 400 години нашата планета може да стане жертва на изтощаване на ресурсите и да бъде пренаселена до невъзможност за живеене. Благодарение на изведената в космоса генетична банка ще може да бъде създадена нова човешка цивилизация. \r\nВ най-скоро време компанията \"Шанхай Манвей текнолоджи\" възнамерява да създаде генна банка с милиони образци. Според плановете на компания този генетичен материал ще бъде изпратен на Марс и на аналогичните на Земята планети. \r\n \n\t\t\t\t\t\t", "date": "2018.10.28", "title": "Китай изведе в орбита първата космическа генетична банка"}
{"url": "http://www.bnews.bg/article/251086-nakazatelni_promeni_zatvor_za_nelegalna_targoviya_na_tsigari_i_alkohol", "text": "\n Затвор за производство и търговия на нелегални цигари и алкохол. Промените в Наказателния кодекс бяха гласувани от депутатите на първо четене и предвиждат от 1 до 10 години лишаване от свобода. Промените криминализират нелегалното производство на алкохол и цигари. Въпреки че се отнасят за големите производители, обикновеният човек също се притеснява дали няма да се окаже, че едно невинно продаване на бутилка домашна ракия ще бъде престъпление. \r\n\r\n Никола Бенджов е на 79 години и вари ракия всяка година. Казва, че е по-евтино, а и винаги знае какво има вътре. Той често подарява от спиртната напитка на свои близки, но понякога и продава.  \r\n\r\n \"Не мисля, че това е престъпление. Произвел съм я с парите и труда си\", категоричен е Бенджов. \r\n\r\n Председателят на правната комисия в Народното събрание Данаил Кирилов беше категоричен, че малките производители могат да бъдат спокойни, защото те са извън обхвата на този закон. Промените бяха инициирани по настояване на прокуратурата след акциите срещу нелегалното производство на алкохол и цигари от последните месеци. \r\n\r\n \"Целта беше да се обхванат всички случаи на подготовка и действия, които водят до създаването на акцизна стока\", заяви Кирилов. \r\n \n\t\t\t\t\t\t", "date": "2018.10.28", "title": "Наказателни промени: затвор за нелегална търговия на цигари и алкохол!"}
{"url": "http://www.bnews.bg/article/251082-minimalnata_pensiya_shte_se_uvelichi_s_12_leva_ot_1_yuli_dogodina", "text": "\n \r\nОт 1 юли 2019 г. минималната пенсия ще се увеличи от 207,60 на 219,43 лв. В проекта на бюджет на Държавното обществено осигуряване (ДОО) е заложено пенсиите, отпуснати до 31 декември 2018 г. включително, да се увеличат с 5,7%. \r\nСоциалната пенсия се променя от 125,58 лв. на 132,74 лв. Таванът на пенсиите от 1 януари 2019 г. се запазва на 910 лева, а от 1 юли се увеличава до 1200 лева. Мярката се отнася за всички пенсии без оглед на момента на отпускането. \r\n  \r\nВ петък министърът на труда и социалната политика Бисер Петков представи пред Националния съвет за тристранно сътрудничество проекта на бюджет за 2019 г. на Държавното обществено осигуряване. \r\n  \r\nПри изчисляване на индивидуалния коефициент на пенсиите, отпуснати с начална дата след 31 декември 2018 г., отпада изборът на трите най-добри последователни години за периода преди 1997 г., както и периодът 1997-1999 г.  Запазва се минималният дневен размер на обезщетението за безработица - 9 лева и максималният - 74,29 лв. Запазва се и периодът на изплащане на обезщетения за бременност и раждане - 410 дни, както и размерът на обезщетението за отглеждане на дете от 1 до 2 години - 380 лева. \r\n  \r\nЗапазва се режимът за изплащане на болнични - първите три работни дни от осигурителя, а от четвъртия ден - от ДОО. Запазва се и периодът за дохода, който се взема предвид при изчисляване на размерите на краткосрочните обезщетения при временна неработоспособност - 18 календарни месеца, а при бременност и раждане и безработица - 24 месеца. \r\n\r\n С проекта се предлага от 1 юли 2019 г., както и от 1 юли на всяка следваща година максималният размер на пенсиите да се определя на 40% от максималния осигурителен доход. Така таванът на всички пенсии догодина от 1 юли ще стане 1200 лева при максимален осигурителен доход 3000 лева. \r\n  \r\nПредвидена е промяна и за прилаганата тежест за година осигурителен стаж във формулата, по която се изчислява размера на пенсиите. Тя ще е 1,2% от началото на 2019 г., като не се предвижда по-нататъшното й нарастване. С последната пенсионна реформа се предвиждаше тежестта да достигне постепенно до 1,5. \r\n \n\t\t\t\t\t\t", "date": "2018.10.28", "title": "Минималната пенсия ще се увеличи с 12 лева от 1 юли догодина"}
{"url": "http://www.bnews.bg/article/251078-silen_trus_v_rumaniya_useten_e_i_v_balgariya", "text": "\n Силно земетресение с магнитуд 5,7 е регистрирано в Румъния. То беше усетено и в България. \r\n\r\n Земният трус е регистриран в 3.38 ч. българско време в нощта срещу неделя. Епицентърът му е до Вранча, на 136 км северно от румънската столица Букурещ, на дълбочина 153 км. \r\n\r\n Според Европейския средиземноморски сеизмичен център земният трус е с магнитуд 5,7, а според Геофизичния институт на БАН - 5,3. \r\n\r\n Освен в България, земетресението е почувствано и в Молдова и в района на молдовско-украинската граница, предаде БГНЕС. \r\n\r\n За момента няма сведения за пострадали и материални щети. \r\n\r\n А жителите на остров закинтос в южната ни съседка прекараха поредна безсънна нощ след силния трус от петък. Хората в района все още не смеят да се приберат в домовете си. Земята не спира да се люлее от вторични трусове. Вече започна и оглед на щетите по къщите и разцепеното пристанище.  \r\n \n\t\t\t\t\t\t", "date": "2018.10.28", "title": "Силен трус в Румъния, усетен е и в България"}
{"url": "http://www.bnews.bg/article/251083-nad_edin_milion_dushi_podpisali_petitsiya_za_vtori_referendum_za_brekzit", "text": "\n Над един милион души са подписали петиция за провеждане във Великобритания на втори референдум за Брекзит, съобщи в. \"Индипендънт\", който е инициатор на петицията, предаде ТАСС. \r\n  \r\n\"През 2016 г. хората изразиха мнението си дали да останем в ЕС или да го напуснем. Сега, когато фактите се изясниха, дойде време хората да кажат решаващата дума по самото споразумение, докато не е станало твърде късно\", се посочва в петицията, която бе пусната на сайта change.org преди три месеца. \r\n  \r\nВ момента основният проблем в преговорите за излизане на Великобритания от ЕС е режимът на контрол по границата между Ирландия, която остава членка на блока, и Северна Ирландия, която е част от Обединеното кралство. \r\n\r\n Преговори за Брекзит между Лондон и Брюксел започнаха на 19 юни 2017 г. Година по-рано 51,9% от британците подкрепиха на референдум Брекзит. Преговорите трябва да продължат до ноември 2018 г., след което сделката трябва да бъде одобрена от парламентите на всички страни-членки на ЕС, Европейския парламент и Уестминстър. \r\nСамият Брекзит трябва да се случи на 29 март 2019 г., след което трябва да настъпи преходен период, продължаващ до 31 декември 2020 г. \r\n \n\t\t\t\t\t\t", "date": "2018.10.28", "title": "Над един милион души подписали петиция за втори референдум за Брекзит"}
{"url": "http://www.bnews.bg/article/251074-strelba_v_sinagoga_v_sasht_ima_ubiti", "text": "\n Стрелба в синагога вдигна на крак полицията в американския град Питсбърг вчера, съобщават световните агенции. Властите потвърдиха информацията за няколко убити. Репортер на местен канал заяви, че жертвите са най-малко осем. Съобщава се и за шестима ранени, сред които и трима полицаи. \r\n\r\n Местен сайт информира, че стрелецът се барикадирал в синагогата и от там стрелял по органите на реда. След атаката той сам се предал на полицията и вече е в ареста. Той бил идентифициран като Робърт Бауърс, на 46 години. \r\n\r\n Свидетели на нападението казват, че мъжът влязъл в синагогата, крещейки антисемитски възгласи. Подобни послания той публикувал и в профилите си в социалните мрежи непосредствено преди атаката. \r\n\r\n Кварталът, в който се намира синагогата \"Дървото на живота\", е едно от най-гъсто населените с евреи места в щата Пенсилвания. \r\n\r\n Властите призоваха гражданите да избягват да се движат в района. \r\n\r\n \"Това е просто ужасно! Стрелецът е маниак! такива хора трябва да плащат най-солената цена за стореното от тях. Това трябва да спре\", каза американският президент Доналд Тръмп и допълни, че законите трябва да бъдат променени така, че да позволяват налагането на смъртно наказание в цялата страна. \r\n \n\t\t\t\t\t\t", "date": "2018.10.28", "title": "Стрелба в синагога в САЩ, има убити "}
{"url": "http://www.bnews.bg/article/251081-voyadzhar_2_stigna_do_granitsite_na_slanchevata_sistema", "text": "\n \"Вояджър 2\" вероятно се е доближил до границите на Слънчевата система, съобщи Лента като цитира учени от НАСА. До тези заключения стигнали специалисти, след като анализирали данни, събрани от инструмента CRS (Cosmic Ray Subsystem) на космическия апарат. \r\nИнструментът регистрирал увеличаване с 5% на енергията на достигащите до \"Вояджър 2\" космически лъчи. Аналогичен феномен бил наблюдаван през месец май 2012 г., три месеца преди \"Вояджър 1\" да прекоси хелиопаузата и да се окаже в междузвездното пространство.  \r\nПонастоящем \"Вояджър 2\" е на разстояние около 17,7 млрд. км от Земята, т.е. разстоянието е 118 пъти по-голямо от това между нашата планета и Слънцето. Екипът на мисията \"Вояджър 2\" признава, че обкръжаващата апарата среда се променя. \r\nУчените същевременно отбелязват, че увеличаването на енергията на космическите лъчи не трябва да се смята за окончателен признак за преминаване през хелиопаузата, която се променя през 11-годишния цикъл на слънчевата активност. \r\nКосмическите апарати \"Вояджър 1\" и \"Вояджър 2\" са сходни - първоначалната маса и на единия, и на другия е 815 кг. В разгърнат вид апаратът се помества в куб със страна 4 м. \"Вояджър 2\" стартира през август 1977 г., 16 денонощия преди \"Вояджър 1\". Освен научно оборудване, апаратите носят послания от човечеството до възможни извънземни цивилизации. \r\n\r\n \"Вояджър 2\" стана първият космически апарат, прелетял крайчетирите планети гиганти в Слънчевата система. Това позволи да бъдат открити три нови луни на Юпитер, 4 - на Сатурн, 11 - на Уран и 6 - на Нептун. Дотогава нито един космически апарат не бе прелитал толкова близо до Уран и Нептун. \r\n\r\n \"Вояджър 1\" пое по друга траектория - след като прелетя край Сатурн, не се отправи към Уран и Нептун, а към междузвездното пространство. През декември 2011 г. напусна пределите на хелиосферата, ставайки първият създаден от хора обект, оказал се в хелиопаузата, която отделя хелиосферата от междузвездното пространство. \r\nСмята се, че три радиоизотопни термоелектрически генератора ще позволят на \"Вояджър 1\" и \"Вояджър 2\" да поддържат връзка със Земята до 2027 г. \r\n  \r\n\r\n   \r\n \n\t\t\t\t\t\t", "date": "2018.10.28", "title": "„Вояджър 2” стигна до границите на Слънчевата система"}
{"url": "http://www.bnews.bg/article/251080-golyam_pozhar_v_gorista_mestnost_kray_vrachanskoto_selo_strupets", "text": "\n Голям пожар бушува в гориста местност край врачанското село Струпец. \r\n\r\n Хората изкараха безсънна нощ, защото огънят е на няколкостотин метра от първите къщи. Хората се оплакват и от гъстия дим, който се стеле вече два дни над селото. \r\n\r\n От вчера сутринта пожарникари дежурят над селото, но не гасят. Рискът и за техния живот е голям. Те обаче следят огънят да не стигне до къщите. \r\n\r\n От пожарната увериха, че при необходимост ще се мобилизира цялата налична техника, за да не стигне огъня до домовете на хората. \r\n \n\t\t\t\t\t\t", "date": "2018.10.28", "title": "Голям пожар в гориста местност край врачанското село Струпец"}
{"url": "http://www.bnews.bg/article/251071-kef_kubrat_pulev_spuka_ot_boy_irlandskiya_tsiganin_fyuri_totalna_dominatsiya_na_kobrata", "text": "\n Кубрат Пулев заслужено спечели срещу Хюи Фюри по точки след 12 рунда боя в тежка категория, който го прави претендент за поясите на Антъни Джошуа. Софиянецът преби като къче ирландския циганин, който действаше доста мръсно с навеждане на главата и редица гадни номерца.  \r\n\r\n След тотална доминация, Кобрата вдигна с гордост българския трибагреник!  \r\n \n\t\t\t\t\t\t", "date": "2018.10.28", "title": "КЕФ! Кубрат Пулев СПУКА ОТ БОЙ ирландския циганин Фюри! Тотална доминация на Кобрата! "}
{"url": "http://www.bnews.bg/article/251072-tervel_pulev_e_evropeyski_shampion_s_brutalen_nokaut", "text": "\n Страхотен успех за българския бокс! Тервел Пулев прати по брутален начин в нокаут италианеца Леонардо Бруцезе за европейската титла в полутежка категория. Битката беше част от галавечерта в \"Арена Армеец\", чиято черешка бе битката на Кубрат Пулев с Хюи Фюри, в която Кобрата размаза Фюри и стана претендент за поясите на Антъни Джошуа. \r\n\r\n Тервел също беше безпощаден. Той отказа съперника си от схватката още във втория рунд, при това в самото му начало! Тервел се нахвърли като освирепял върху съперника си от самото начало и затова битката не продължи дълго.  \r\n\r\n Още в първия рунд италианецът на два пъти се озова на пода, като вторият му нокдаун беше много тежък и само финалният гонг го спаси от нокаут още в първата част. Но той не се задържа още дълго в мача.  \r\n\r\n Защото бруталните атаки на Пулев продължиха с началото на втория рунд и 40 секунди след началото му Бруцезе вече беше на пода, след което не успя да се изправи и Тервел вдигна победоносно ръце, съвсем заслужено.  \r\n\r\n Това беше 12-а победа от 12 мача за българския боксьор на професионалния ринг. И на всичкото отгоре, това беше 11-ият му успех с нокаут, което показва само, че на него му предстои страхотно бъдеще в професионалния бокс.  \r\n \n\t\t\t\t\t\t", "date": "2018.10.28", "title": "Тервел Пулев е европейски шампион с брутален нокаут!"}
{"url": "http://www.bnews.bg/article/251073-desetki_raneni_pri_bezreditsi_na_futbolen_mach_v_germaniya", "text": "\n Най-малко 45 души са ранени при безредици на мача от деветия кръг на футболния шампионат на Германия между \"Борусия Дортмунд\" и \"Херта\", завършил при резултат 2:2. Това съобщи полицията от Дортмунд, цитирана от БГНЕС. \r\n\r\n Безредици имало както по трибуните, така и в тоалетните на стадиона. Привържениците на гостуващия берлински отбор влезли в сблъсъци с полицията. Феновете били въоръжени с прътовете от знамената. Хвърляли и пиратки и бомбички. \r\n\r\n По време на почивката между двете полувремена запалянковците нападнали униформени в тоалетните. Пострадлите под пагон са петима. Нанесени са и материални щети. \r\n\r\n По случая има и задържани, но все още не е уточнен техният брой. \r\n \n\t\t\t\t\t\t", "date": "2018.10.28", "title": "Десетки ранени при безредици на футболен мач в Германия "}
{"url": "http://www.bnews.bg/article/251075-hilyadi_zhiteli_na_rim_protestiraha_sreshtu_loshoto_upravlenie_na_grada", "text": "\n Хиляди хора излязоха по улиците на Рим, за да протестират срещу лошото състояние на инфраструктурата в италианската столица, предаде Би Би Си. \r\n\r\n Недоволството на демонстрантите беше насочено конкретно към кмета Вирджиния Раги заради лошото състояние на улиците и канализацията и несправянето с проблема с боклука. \r\n\r\n Раги пое управлението на италианската столица през 2016 г. Тя беше издигната от движението \"Пет звезди\", което е водещата политическа сила в управляващата коалиция, включваща и партията \"Лига\". \r\n\r\n Нейната популярност бързо се стопи заради несправянето с проблемите на Рим. \r\n\r\n Демонстрантите носеха оранжева полиетиленова мрежа, с каквато властите ограждат проблемните пътни участъци и опасните места. \r\n\r\n Сред причините за недоволството са и плъховете, обикалящи по улиците, и лошото състояние на транспорта - само през тази година са се запалили 20 от градските автобуси. \r\n  \r\n \n\t\t\t\t\t\t", "date": "2018.10.28", "title": "Хиляди жители на Рим протестираха срещу лошото управление на града\r\n\r\n"}
{"url": "http://www.bnews.bg/article/251076-fbr_razsledva_tesla_za_izmami_pishe_uolstriyt_dzharnal", "text": "\n Служители на ФБР водят разследване, за да установят дали компанията „Тесла“ (Tesla) не е заблуждавала инвеститорите, представяйки им невярна информация, включително и за обемите на произвежданите нови електрически автомобили „Модел 3“ (Model 3), съобщи в. „Уолстрийт джърнъл“. \r\n\r\n Разследването се води от прокуратурата в Сан Франциско, щата Калифорния, според източниците на изданието. ФБР проверя по-специално дали „Тесла“ не е разпространявала невярна информация за производството на „Модел 3“ и дали не е подвеждала инвеститорите за състоянието на компанията в началото на 2017 г. \r\n\r\n Бизнес изданието уточнява, че следователите са активизирали дейността си през последните седмици, след като Тесла се споразумя с Комисия по ценните книжа и фондовите борси в САЩ по иска срещу него. Комисията твърдеше, че тя е подвела инвeститорите, тъй като не е бил осигурил сумата от 25 до 50 милиарда долара, която би била необходима за изпълнението на операция по изтеглянето на компанията от борсата, планирана от него. \r\n\r\n След като първоначално отхвърлиха обвиненията на Комисията, шефът на компанията Илон Мъск лично и „Тесла“ се съгласиха да платят общо 40 милиона долара глоба за уреждане на въпроса, без да признаят или отрекат нарушението. Освен това Мъск прие да се откаже от председателския пост в съвета на директорите за най-малко три години като част от съдебното споразумение, макар че може да остане главен изпълнителен директор на компанията, която се превърна в негов синоним. \r\n\r\n В четвъртък „Тесла“отчете печалба за първи път от две години, приключвайки положително третото тримесечие, което бе белязано от разследване за измама срещу Мъск. Той обаче изпълни обещанието си да изведе на печалба електромобилопроизводителя, след като успя да увеличи производството на първата електрическа кола, предназначена за масовия пазар „Модел 3“. \r\n\r\n Чистата печалба на компанията е била $311,5 млн. За периода юли-септември спрямо загуба от $619 млн. за същия период миналата година. Това е едва третият път, в който „Тесла“ отчита тримесечна печалба за осемгодишната си история като публично търгувана копания. \r\n  \r\n \n\t\t\t\t\t\t", "date": "2018.10.28", "title": "ФБР разследва Тесла за измами, пише „Уолстрийт джърнъл“\r\n\r\n"}
{"url": "http://www.bnews.bg/article/251077-turist_zagina_pri_pohod_v_rila", "text": "\n Мъж на 54 години е починал в района на връх Дамга в Рила. По първоначална информация мъжът е получил инфаркт. \r\n\r\n Групата, с която загиналият вървял из планината, се върнала заради ниските температури, след като се уверила, че спътникът им е мъртъв. Туристите не дочакали спасителите, но ги срещнали по пътя си надолу. Някои от мъжете от групата обаче се върнали, за да помогнат за свалянето на трупа. \r\n \n\t\t\t\t\t\t", "date": "2018.10.28", "title": "Турист загина при поход в Рила"}
{"url": "http://www.bnews.bg/article/251084-vertoletat_na_sobstvenika_na_lestar_se_razbi_kray_stadiona", "text": "\n Собственикът на английския футболен клуб Лестър Сити Вишай Сриваданапраба се е намирал на борда на вертолета, който в събота се разби около паркинга край стадиона на отбора. Това съобщи телевизия beIN Sports. \r\n\r\n Инцидентът е станал след мача от 10 кръг на английския шампионат между Лестър и Уест Хем, завършил наравно 1:1. Малко след излитането пилотът на 8-местния вертолет е загубил управлението и е катастрофирал. \r\n\r\n Футболният клуб ще публикува съобщение по-късно днес. За момента не се съобщава нищо за пострадали. На мястото на катастрофата работят служители на Спешните служби и полиция. \r\n\r\n Сриваданапраба притежава Лестър от 2011 г. През 2016 г. клубът за пръв път в историята си стана шампион на Англия. \r\n  \r\n \n\t\t\t\t\t\t", "date": "2018.10.28", "title": "Вертолетът на собственика на Лестър се разби край стадиона"}
{"url": "http://www.bnews.bg/article/251087-komitetat_za_nova_konstitutsiya_na_siriya_da_zapochne_rabota_do_2_mesetsa", "text": "\n До края на годината трябва да започне работа комитетът, който ще напише новата конституция на Сирия. За това се споразумяха лидерите на Германия, Франция, Русия и Турция на срещата на високо равнище в Истанбул. \r\n\r\n Съставът на този комитет още не е договорен, като досега крайните противници на режима в Дамаск отказват да участват в преговорите за формирането му. \r\n\r\n По въпроса какво ще е финалното решение за последната провинция, която контролират бунтовниците - Идлиб, четиримата лидери не постигнаха окончателно решение. Германия и Турция не искат да има голяма военна операция срещу бунтовниците, заради опасения от бежанска вълна. Русия все още не изключва варианта за офанзива. \r\n \n\t\t\t\t\t\t", "date": "2018.10.28", "title": "Комитетът за нова Конституция на Сирия да започне работа до 2 месеца"}
{"url": "http://www.bnews.bg/article/251079-kabinetat_glasuva_dnes_proekta_na_byudzhet_2019", "text": "\n На извънредно заседание днес правителството ще гласува проекта на бюджета за 2019 г. \r\n\r\n В него е залегнала индексация на пенсиите с 5,7% от юли, увеличаване на  максимален осигурителен доход на 3 хил. лв., а на таван на пенсиите – на 1200 лв. \r\n\r\n Той предвижда увеличение на минималната заплата от 510 на 560 лв. До 2021 г. тя трябва да достигне 650 лева. \r\n\r\n Заплатите в бюджетния сектор ще се увеличат с около 10%, а за учителите средното увеличение ще е с 20%. Така разходите за заплати и осигуровки на държавата ще са с около 1 милиард лева повече.  \r\n\r\n Вдигат се разходите за осигуровки както на работодателите, така и на самоосигуряващите се. \r\n\r\n Очакванията за растежа на икономиката догодина са за 3,7% и инфлация от 3%. \r\n \n\t\t\t\t\t\t", "date": "2018.10.28", "title": "Кабинетът гласува днес проекта на Бюджет 2019 "}
{"url": "http://www.bnews.bg/article/251088-dva_mesetsa_sled_falita_na_zk_olimpik_nad_19_hil_avtomobila_sa_bez_grazhdanska_otgovornost", "text": "\n Над 19 хил. автомобила с Гражданска отговорност във фалиралата „Олимпик”, остават без застраховка и в момента, показват данните на Гаранционния фонд. \r\n\r\n Почти 200 хил. се оказаха с невалидни полици в средата на август. Още 2 хил. българи от месеци не знаят кой ще покрие щетите им след катастрофи с коли, застраховани в кипърската компания.  \r\n\r\n В Кипър екипът на bTV се среща с българка работила 8 години за „Олимпик”, предпочита да не показва лицето си, защото след затварянето на компанията са я заплашвали. \r\n„ Хората насочиха гнева си не към когото трябва, към ние, които сме в низините, от които нищо не зависи. Стигнахме до там, че да ме заплашват. Да си искат парите от мен. Изведнъж разбрахме, че фирмата фалира, не знам как – стана много изведнъж”, заяви жената. \r\n\r\n А поставянето на въпроса – какво може да плати на българските клиенти кипърският Гаранционния фонд, предизвика гнева на управителя му. \r\n \n\t\t\t\t\t\t", "date": "2018.10.28", "title": "Два месеца след фалита на ЗК „Олимпик”: Над 19 хил. автомобила са без гражданска отговорност"}
