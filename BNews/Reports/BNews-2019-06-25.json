{"url": "http://www.bnews.bg/article/261824-balgarin_e_zaginal_a_chetirima_sa_raneni_v_rumaniya_pri_katastrofa", "text": "\nПо информация на посолството ни в Румъния един български гражданин е загинал, а четирима са ранени при катастрофа на микробус на пътя Гюргево-Букурещ. Това съобщиха от пресцентъра на МВнР. Посолството ни се е свързало с Полицейски инспекторат-Гюргево, който е потвърдил за случая.\r\n\r\nРанените са настанени в болница. Мисията ни в Букурещ е в контакт с местните власти по повод инцидента, станал по обяд.\r\n \n\t\t\t\t\t\t", "date": "2019.06.25", "title": "Българин е загинал, а четирима са ранени в Румъния при катастрофа"}
{"url": "http://www.bnews.bg/article/261821-kevr_pravi_kriterii_po_sdelkata_za_chez", "text": "\n Със заповед на председателя на КЕВР Иван Иванов е създадена междуведомствена група, която да направи критерии по сделката с покупката на ЧЕЗ. \r\n\r\n \"Тя ще включва не само представители на КЕВР, но и на другите заинтересовани институции, които имат отношение към реализирането на такова становище”, поясни Иванов. \r\n\r\n Тези регламенти ще се използват и за в бъдеще при големи сделки в областта на енергетиката. \r\n\r\n \"Тази работна група ще изготви критерии, които са обективни и които трябва да бъдат норма в прилагането на закона”, заяви Иван Иванов. \r\n\r\n Очаква се критериите да бъдат изготвени до 2-3 седмици. \r\n \n\t\t\t\t\t\t", "date": "2019.06.25", "title": "КЕВР прави критерии по сделката за ЧЕЗ"}
{"url": "http://www.bnews.bg/article/261822-do_3_godini_zatvor_za_piyani_shofyori_v_gartsiya", "text": "\nДо три години затвор за шофиране след употреба на алкохол. Това е само една от тежките санкции за пътни нарушения, които Гърция въвежда от 1 юли.\r\n\r\nВ Турция пък електронната система за плащане на наложени глоби на чужди граждани не отчита суми под 20 турски лири, предупреждават от Министерство на външните работи.\r\nОт 1 юли в Гърция влизат в сила промени в наказателния кодекс, които предвиждат до три години затвор или парична глоба за шофиране след употреба на алколхол. Такива са санкциите и за водачи, които управляват кола, ако са психически или физически изтощени, за шофиране по национални или регионални пътища обратно на посоката на движение, по тротоари или площади, както и за неизправен или претоварен автомобил.\r\nЕдна година лишаване от свобода е наказанието за шофьор поставил на риск живота на трето лице, а десет години  - за причинена тежка телесна повреда. При причиняване на смърт на повече от един човек е възможна присъда доживотен затвор.\r\nПри невнимателно шофиране, което може да предизвика опасност за живота на трети лица или повреда на чужда собственост - до две години затвор.\r\n\r\nИнформация за пътуващите и в югоизточната ни съседка. Електронната система за плащане на наложени глоби на чужди граждани в Турция не отчита суми под 20 турски лири, съобщават от българското Външно министерство. \r\nГлобите за неплатени пътни такси под 20 лири могат да се платят на митническото гише за заплащане на такси на граничните пунктове. Автоматичната система за плащане на наложени глоби и санкции беше въведена на 11 април 2019 година.\r\n\r\nТе се заплащат срещу издадени от турската страна квитанции с пълните задължения. Сумата може да се обжалва, но само след заплащането й. \r\n\r\nГенералното консулство на България в Одрин е готово да съдейства на българските граждани на дежурния телефон +90 533 6298164. \n\t\t\t\t\t\t", "date": "2019.06.25", "title": "До 3 години затвор за пияни шофьори в Гърция"}
{"url": "http://www.bnews.bg/article/261823-zadarzhaha_mazh_razmahval_pistolet_v_kafene_v_tsentara_na_plovdiv", "text": "\nЗадържаха пиян мъж, размахвал пистолет в заведение в центъра на Пловдив, научи Дарик. Инцидентът е станал към 13:00 часа на ул. „Капитан Райчо“.\r\nМъжът е 61-годишен бивш затворник и заплашил с газов пистолет част от персонала и клиентите на кафенето. Служителка позвънила в охранителната фирма и след малко пристигнал техен патрул, който обезоръжил пияния и го задържал до пристигане на полицията.\r\nИзпратените на място служители на реда от МВР-Пловдив са изяснили, че от покупката на пистолета все още не е изтекъл законовия срок за регистриране на оръжието. За носенето му под въздействие на алкохол на мъжа е съставен акт.\r\nСпоред запознати, мъжът е лежал в затвора за грабеж и изнасилване. До изясняване на случая човекът е бил откаран в 4-то Районно управление. От пресцентъра на полицията са категорични, че мъжът не е заплашвал никого, но седящите на кафенето твърдят, че са се почувствали застрашени, тъй като на няколко пъти вадил пистолета от кобура. \n\t\t\t\t\t\t", "date": "2019.06.25", "title": "Задържаха мъж, размахвал пистолет в кафене в центъра на Пловдив"}
{"url": "http://www.bnews.bg/article/261818-gyoshev_sreshtu_balgariya_v_strasburg", "text": "\n Една година след като Европейския съд по правата на човека в Страсбург осъди България за нарушение правото на достъп до съд на популярния пловдивски адвокат Кристиан Гьошев, днес юристът отново поведе своята битка за справедливост извън територията на страната. Поводът - същото дело. Причината -отказ на прокуратурата да изпълни решението на Съда в Страсбург и да поиска от Административен съд - София-област възобновяване на делото. \r\n\r\n За да откажат на Гьошев, прокурорите Христина Лулчева, Наталия Николова, Красимира Филипова и Македонка Поповска, съответно първите две от Окръжна прокуратура - София, а останалите от Апелативна прокуратура - София и Върховна административна прокуратура, са счели, че в Закона за административните нарушения и наказания нямало правна норма, която да позволява възобновяване на дело от административно-наказателен характер след решение на Съда в Страсбург. Припомняме, че през една февруарска нощ на 2011 година в курорт Боровец, Кристиан Гьошев, управлявайки личния си автомобил бил спрян за проверка от полицейски служители от РПУ Самоков и му бил съставен акт с обвинение, че използва халогени в ясно време. \r\n\r\n По-късно, излиза и Наказателно постановление, в което се твърди противно на това в акта, че халогените Гьошев използвал самостоятелно т.е. без фарове, наложена му е глоба от 30 лв. и са му отнети 5 контролни точки от свидетелството за управление на МПС.  \r\n\r\n Недоволен от наказанието, юристът обжалва същото пред Районен съд - гр.Самоков, а в последствие и пред Административен съд - София-област. И двата съдебни състава обаче не разглеждат оплакванията му по същество, тъй като тогава българският закон забранявал глоби до 50 лв. да бъдат обжалвани пред съда. По-късно, през 2012 година, Конституционният съд обявява за противоконституционна тази българска норма и издадена в противоречие с чл.6 §1 от Европейската конвенция за защита правата на човека, относно правото на достъп до съд. Именно за това нарушение на Конвенцията на 21 юни 2018 г. Европейския съд по правата на човека осъди страната ни по делото \"Гьошев и други срещу България\". \r\n\r\n Днес, \"епизодът\" се повтаря, а виновниците за бъдещото повторно осъждане на майката родина са изредени по-горе и днес носят червени тоги. Просто казваме, ако някой след време пита \"Защо?\". \r\n  \r\n \n\t\t\t\t\t\t", "date": "2019.06.25", "title": "Гьошев срещу  България в Страсбург"}
{"url": "http://www.bnews.bg/article/261819-v_plovdiv_otstranyavat_shtetite_sled_buryata_v_ochakvane_na_novi_valezhi", "text": "\n Отстранени са десетките паднали дървета в Пловдив, които бяха съборени от бурята, разразила се снощи. \r\n\r\n В пожарната са получени над 60 сигнала за прекършени дървета от стихията. Днес ще продължи разчистването на покрива на жилищната кооперация, който бе вдигнат във въздуха от ураганния вятър. \r\n\r\n Все още на покрива има големи парчета ламарини, които трябва да бъдат свалени, тъй като представляват опасност за преминаващите. \r\n\r\n На сградата има бетонов покрив, отнесената дървена конструкция е била захваната за него. При проливни дъждове обаче сградата може да бъде наводнена, казват от пожарната. \r\n\r\n За 40 години, откакто е построена кооперацията, покривът пада за трети път. \r\n\r\n Живеещите ще потърсят помощ от Община Пловдив за ремонта, тъй като повечето хора са пенсионери с ниски доходи. \r\n\r\n Падналите от бурята дървета вчера, които премазаха няколко автомобила, вече са нарязани и улиците са проходими. \r\n \n\t\t\t\t\t\t", "date": "2019.06.25", "title": "В Пловдив отстраняват щетите след бурята в очакване на нови валежи"}
{"url": "http://www.bnews.bg/article/261814-pri_buri_izbyagvayte_prehodite_v_planinata_dvizhete_se_na_razstoyanie_edin_ot_drug", "text": "\n Поради нестабилните метеорологични условия в страната през последните дни, Планинската спасителна служба /ПСС/ при БЧК съветва всички любители на планината да избягват преходи, особено по високите части. \r\n\r\n В съобщение на пресцентъра на БЧК се препоръчва на туристите да следят прогнозата за времето и да се съобразяват с нея при излизане в планината, да са добре екипирани, да спазват предварително уточнения маршрут и да носят със себе си заредени мобилни телефони. \r\n\r\n При гръмотевична буря да се избягва движението по била и ръбове, особено ако те са остри, съветват планинските спасители. \r\n\r\n Движете се на дистанция няколко метра един от друг, а не \"в пакет\", препоръчват от ПСС. \r\n\r\n В случай че прецените, че е по-добре да изчакате края на бурята, спрете на сравнително безопасно място /не на било или друга изпъкнала форма на релефа/, се посочва в инструкциите. \r\n\r\n Трябва също да се избягват единични дървета; постройки, необезопасени с гръмоотвод; извори или водни басейни; както и да се стои на разстояние от скала при търсене на подслон. \r\n\r\n По-големите метални предмети трябва да са поне на десетина метра разстояние от хората, допълват от БЧК. \r\n\r\n При седнало положение туристите трябва да бъдат върху раница или друга изолираща подложка, със събрани стъпала, а коленете да се обхванат с ръце. \r\n \n\t\t\t\t\t\t", "date": "2019.06.25", "title": "При бури избягвайте преходите в планината, движете се на разстояние един от друг\r\n"}
{"url": "http://www.bnews.bg/article/261806-preduprezhdeniya_za_opasno_vreme_i_vav_vtornik", "text": "\n Предупреждения за опасно време и във вторник. В четири области от Северна България те вече са от втора степен. \r\n\r\n Оранжев код важи в областите Враца, Ловеч, Габрово и Велико Търново. В планинската част на тези райони се очаква количествата дъжд да достигнат до 50-60 л/кв. м. \r\n\r\n Ще има гръмотевични бури и условия за градушки. В останалите райони от Северна и Централна България предупрежденията са от първа степен. \r\n \n\t\t\t\t\t\t", "date": "2019.06.25", "title": "Предупреждения за опасно време и във вторник"}
{"url": "http://www.bnews.bg/article/261813-borisov_gneven_pitayte_tsvetanov_za_evrohold_ne_nas_toy_veche_ne_e_chast_ot_gerb", "text": "\n Не знам кой стои зад \"Еврохолд\". Питайте Цветанов! Той вече не е от ГЕРБ. Колкото БСП могат да питат за Жан Виденов, толкова и нас за Цветанов. Това изненадващо обяви премиерът Бойко Борисов след края на Коалиционния съвет, помолен да коментира сделката за ЧЕЗ, цитиран от \"Епицентър\". Той уточни, че дружеството, което иска да купи ЧЕЗ, ще има проверки на КЕВР, КЗК и КФН. \r\n\r\n ГЕРБ продължава да стои зад позицията за 1 лев субсидия за партиите, подчерта премиерът. И допълни: \"Коалицията реши да не се променят данъчните закони в рамките на мандата, защото влизат в противорчеие с коалиционните споразумения.\" \r\n\r\n Съветът на управляващата коалиция е решил до края на юли да бъдат променени Законът за политическите политическите партии и Законът за държавния бюджет с цел намаляване на политическите субсидии.  \r\n\r\n   \r\n\r\n   \r\n \n\t\t\t\t\t\t", "date": "2019.06.25", "title": "Борисов гневен: Питайте Цветанов за \"Еврохолд\", не нас, той вече не е част от ГЕРБ!"}
{"url": "http://www.bnews.bg/article/261816-lasna_porednata_lazha_na_karakachanov_i_simeonov", "text": "\n След провеждането на коалиционния съвет между ГЕРБ и така наречените патриоти, лъсна поредната лъжа на Каракачанов и Симеонов! От дадената пресконференция стана ясно, че по настояване на Каракачанов и Симеонов ГЕРБ са поели ангажимент да не се намаляват данъци. \r\n\r\n В предизборната си програма Каракачанов и Симеонов обещаваха на хората да въведат семейно подоходно данъчно облагане, както и въвеждането на необлагаем минимум с данъчна основа минималната работна заплата. Оказва се, че  всичко това са били нагли предизборни лъжи отправяни най-безцеремонно пред избирателите. \r\n\r\n Каракачанов и Симеонов обещаваха и 300 лева минимална пенсия, но и това се оказа предизборна опашата лъжа. Въобще Каракачанов и Симеонов се оказаха най-обикновени политически ибрикчии, които за власт са готови да продадат и душата на народа! \r\n  \r\n \n\t\t\t\t\t\t", "date": "2019.06.25", "title": "Лъсна поредната лъжа на Каракачанов и Симеонов!"}
{"url": "http://www.bnews.bg/article/261807-spirat_vremenno_vodata_na_3_mesta_v_sofiya", "text": "\n \"Софийска вода\" ще прекъсне днес временно водоснабдяването в някои части на столицата, пишат от дружеството. \r\n\r\n Водоподаването ще бъде спряно от 09 до 18 часа в квартал \"Димитър Миленков\" заради диагностика на уличен водопровод. \r\n\r\n Налага се и спиране на водоподаването от 10.30 до 18.30 часа в района на ул. 685 в квартал \"Овча купел\" заради подмяна на сградно водопроводно отклонение. \r\n\r\n Във връзка с подмяна на сградно водопроводно отклонение на ул. 5 квартал \"Обеля\" се налага спиране на водоподаването от 09:00 до 16:00 часа на ул. 5 от ул. \"Рила\" до ул. 12. \r\n\r\n Ремонтите целят да осигурят по-добро управление на водопроводната мрежакато максимално се ограничат зоните на евентуални бъдещи нарушения, уверяват от \"Софийска вода\". \r\n \n\t\t\t\t\t\t", "date": "2019.06.25", "title": "Спират временно водата на 3 места в София"}
{"url": "http://www.bnews.bg/article/261808-razsledvat_aviokatastrofata_v_germaniya", "text": "\n Започна разследване на причините за тежката авиокататсрофа от вчера. Два бойни самолета се сблъскаха във въздуха. Един от пилотите загина. Инцидентът стана по време на учение в Германия. \r\n\r\n Пилотите са катапултирали, но единият не е оцелял. Другият е бил намерен да виси от парашута си на дърво. Изтребителите Юрофайтър са паднали в гориста местност, в източната част на Германия. Избухнал е голям горски пожар, който бързо е бил потушен. \r\n \n\t\t\t\t\t\t", "date": "2019.06.25", "title": "Разследват авиокатастрофата в Германия"}
{"url": "http://www.bnews.bg/article/261817-kakvo_shte_pravi_erdogan_sled_kato_zalogat_mu_v_istanbul_se_provali", "text": "\n Партията на турския президент Реджеп Тайип Ердоган претърпя в неделя жестоко поражение спрямо кандидата на опозицията Екрем Имамоглу при повторението на изборите за кмет в Истанбул. При първите избори през март, отменени по искане на Ердоган, Имамоглу изпревари с едва 13 000 гласа кандидата на президента - Бинали Йълдъръм. В неделя той удържа решителна победа над него с над 800 000 гласа преднина, според неокончателните резултати. \r\n\r\n Следователно залогът на Ердоган се обърна срещу него. Какво ще прави президентът, след като загуби икономическата и културна столица на страната, която неговият лагер контролираше от 25 години? \r\n\r\n Макар ислямо-консервативната Партия на справедливостта и развитието /ПСР/ на Ердоган да остава най-популярна в национален мащаб, тя пострада в последните месеци заради трудната икономическа ситуация. Инфлацията е 20 процента, турската лира загуби 30 процента от стойността си миналата година и безработицата е висока. \r\n\r\n Отмяната на изборите на 31 март позволи освен това на Имамоглу да се представи като жертва на несправедливост. За няколко седмици той премина от положението на никому неизвестен кмет на периферна община на Истанбул до това на първостепенна политическа фигура. \r\n\r\n За първи път Ердоган се озова в отбранителна позиция, според Сьонер Чагаптай от Вашингтонския институт за близкоизточна политика. \"Имамоглу беше този, който налагаше медийния дневен ред, а Ердоган - този, който реагираше\", подчертава той. \r\n\r\n Кюрдските избиратели, огорчени от бруталните репресивни мерки срещу кюрдските опозиционери и активисти от 2016 г. насам, изиграха решаваща роля, според наблюдателите. \r\n\r\n Основната прокюрдска Демократична партия на народите открито призова да се гласува в неделя за Имамоглу и нейното знаме се виждаше по време на множеството радостни демонстрации, последвали след обявяването на резултатите. \r\n\r\n Да загуби икономическата и културна столица на страната, в която живеят 15 милиона души, е голямо поражение за Ердоган. \"Който спечели Истанбул, печели Турция\", има обичай да казва президентът. \r\n\r\n \"Ръководството на ПСР вероятно ще се опита да принизи значението на тези избори и да се държи така, сякаш всичко това не беше много важно\", смята Берк Есен, преподавател в университета Билкент в Анкара. \r\n\r\n Но пристъпът на слабост на Ердоган в Истанбул би могъл да засили дисидентските настроения в неговия лагер и да насърчи тези, които се колебаят да сложат начало на свое собствено движение да преминат към действие, като бившия премиер Ахмет Давутоглу и бившия президент Абдуллах Гюл. \r\n\r\n Поражението в неделя е още по-унизително за Ердоган, който успя да мобилизира всички ресурси на държавата благодарение \"на контрола, който има върху институциите, от медиите до съдилищата, като се мине през изборните власти\", подчертава Чагаптай. \r\n\r\n Но още е твърде рано да се каже, че това поражение бележи началото на края на Ердоган, който остава безусловно най-популярният политик в Турция. Самият той омаловажи значението на вота в неделя - \"символични\" избори, по неговите думи. \r\n\r\n Всички погледи са приковани върху коалиционния партньор на ПСР - крайнонационалистическата ПНД /Партия на националистическото действие/, ръководена от Девлет Бахчели, стар вълк на турската политика, известен с това, че е особено хитър. Преди да бъде съюзник на Ердоган, той бе негов ожесточен противник. \r\n\r\n Ако той реши да скъса съюза с Ердоган, това би лишило президента от неговото мнозинство в парламента и би могло да го накара да изтегли напред следващите парламентарни избори, предвидени за 2023 г., според анализатори. \r\n\r\n След победата си Имамоглу призова Ердоган да работи с него в интерес на Истанбул. Но ПСР, ако реши, може в голяма степен да парализира дейността на новия кмет, тъй като тя контролира 25 от 39 общини в града и има мнозинство в общинския съвет. \r\n\r\n От 2016 г. правителството смени няколко кюрдски кметове с администратори, назначени от министерството на вътрешните работи. Но да се предприеме подобна мярка в Истанбул би било изключително рисковано и непопулярно с оглед на убедителната победа на Имамоглу. \r\n\r\n   \r\n \n\t\t\t\t\t\t", "date": "2019.06.25", "title": "Какво ще прави Ердоган, след като залогът му в Истанбул се провали?"}
{"url": "http://www.bnews.bg/article/261815-prevrashta_li_se_btv_v_reklamna_agentsiya_na_gey_organizatsii", "text": "\n Превръща ли се БТВ в рекламна агенция на гей организации? Този въпрос все  по-често си задават хората в социалните мрежи. През последните седмици хората коментират, че постоянно се канят гейове и лезбийки, които да ни обясняват как едно или няколко деца си имат родител едно и родител две. \r\n\r\n Чести гости по тази тема са и евродепутата Ангел Джамбазки, за който в социалната мрежа беше проведено търсене на снимков материал за участие в протести срещу гей паради. Оказа се, че никой не е успял да предостави такива снимки, но за сметка на това се завъртя видеоматериал с изказване на Джамбазки в което той подкрепя признаването на гей браковете, сиреч на родител едно и родител две, което идеално кореспондира с медийна политика на БТВ. \r\n\r\n Според много от зрителите взаимните симпатиимежду БТВ и Джамбазки се дължали и на любовта на повечето водещи и на евродепутата към силния пол. Според зрителите много скоро БТВ ще започнат да въртят и определения от проф.Вучков химн на гейовете Ti-Ri-Ri-Ram, за да утвърдят своята идентичност. \r\n\r\n Всичко това, а и демонстрациите на наклонностите от някои водещи като хекимянчо и Светльо-индиеца все повече отвращават зрителите и рейтингът на медията през последните месеци сериозно се срива, тъй като поведението на медията е в пълен разрез с традициите на страната ни.  \r\n  \r\n \n\t\t\t\t\t\t", "date": "2019.06.25", "title": "Превръща ли се БТВ в рекламна агенция на гей организации?"}
{"url": "http://www.bnews.bg/article/261811-komisiyata_za_uzakonyavane_na_koruptsiyata_zabravi_da_izpere_agent_ivan", "text": "\n  Комисията за узаконяване на корупцията забрави да изпере агент Иван! Припомняме, че доносникът на държавна сигурност се сдоби с луксозен трезонет и няколко тераси, от което се сдоби с прозвището Краси-тераси, който в агенцията по вписванията е отразен с нула лева цена на придобиване. \r\n\r\n Според декларираните данни агент Иван и семейството му са живели с 213 лева на месец, за да сдобият с луксозния трезонет през 2017 г. Срещу Краси-тераси бяха подадени сигнали до главния прокурор, но той ги препрати към комисията за узаконяване  на корупцията. \r\n\r\n Случая обаче е толкова фрапиращ, че комисарите все още се чудят как да процедират. Според най-елементарни сметки на специалисти доходите на агент Иван няма да достигнат само за терасите, но получените комисиони през годините са способни да затворят устата на всяка проверяваща институция, което гарантира спокойствието на агент Иван. \r\n  \r\n \n\t\t\t\t\t\t", "date": "2019.06.25", "title": "Комисията за узаконяване на корупцията забрави да изпере агент Иван!"}
{"url": "http://www.bnews.bg/article/261809-sled_fatalnata_katastrofa_na_zebra_varnentsi_iskat_povdignata_peshehodna_pateka", "text": "\n Варненци искат да се изгради пешеходен светофар на бул. „Осми пехотен приморски полк” 1, след като на мястото две възрастни жени загубиха живота си, докато пресичаха на пешеходна пътека. \r\n\r\n „Пробите на водачката са отрицателни са алкохол и наркотици. Извършено е обследване на участъка – не се характеризира като опасен и рисков. От 2016 г. са възникнали общо 8 ПТП-та, като единственото с фатален край е сегашното”, посочи гл. инспектор Петко Камбуров, началник на КАТ-Варна. \r\n\r\n Мястото е изключително оживено, на метри от сградата на общината. След трагичния инцидент с балетсит в морската столица, от велоклуб „Спартак” изготвиха карта с опасните кръстовища в града. \r\n\r\n „Не мога да се съглася с полицията, че този участък е безопасен и за три години осем блъснати са нищо. Преди години тук имаше повдигната пешеходна пътека и беше много по-спокойно за пресичане. Пресичане на формат шест платна е безопасно – това е като магистрала”, заяви Евгений Балев от велоклуб „Спартак”. \r\n\r\n Варненци споделят, че шофьорите не спират на пешеходците. \r\n\r\n „Тази пешеходна пътека е проблемна, имаше предложение да бъде премахната, но хората не се съгласиха. Бяхме поставили фигурка на дете, тя беше вандалски изкъртена. Решенията са регулиране с още пътни знаци - през нощта да се мигащи,повдигната пешеходна пътека също е вариант”, коментираха от общината. \r\n \n\t\t\t\t\t\t", "date": "2019.06.25", "title": "След фаталната катастрофа на зебра: Варненци искат повдигната пешеходна пътека"}
{"url": "http://www.bnews.bg/article/261810-firmite_koito_nyamat_registratsiya_po_dds_sa_dlazhni_da_smenyat_kasovite_si_aparati", "text": "\n Остават 5 дни, в които фирмите, нерегистрирани по ДДС и които не ползват софтуер за управление на продажбите, трябва да сменят касовите си апарати, съобразно изискванията на Наредба Н-18, напомнят от Национална агенция за приходите. \r\n\r\n 30 юни 2019 г. е крайният срок, в който всички фискални устройства трябва да издават касови бележки с QR-код и да подават информация към приходната агенция за всяка извършена продажба, ако търговците не са регистрирани по ДДС и не ползват софтуер за управление на продажбите, напомнят от НАП.   \r\n\r\n Чрез новите касови бележки потребителите също  вече могат да осъществяват контрол върху отчитането на приходите на фирмите. Достатъчно е да сканират QR  кода със своето мобилно устройство, за да проверят дали дадената им касова бележка е отчетена в НАП. Мобилното приложение на НАП може да се изтегли напълно безплатно за мобилни  устройства. \r\n\r\n Над 210 000 касови апарати работят според новите изисквания, регистрират продажби и подават нужната информация в НАП на всеки 5 минути, съобщиха от данъчната администрация. \r\n\r\n Наближава краен срок и за онлайн търговците, стартирали дейност преди 29 декември 2018 г. До 29 юни т.г. те ще трябва да обявят своите електронни магазини в НАП. До момента над 12 000 вече са декларираните електронни магазини, отчитат от приходната агенция.  Подаването на данните става само по електронен път чрез портала за е-услуги на НАП, като е необходим електронен подпис. \r\n \n\t\t\t\t\t\t", "date": "2019.06.25", "title": "Фирмите, които нямат регистрация по ДДС са длъжни да сменят касовите си апарати!"}
