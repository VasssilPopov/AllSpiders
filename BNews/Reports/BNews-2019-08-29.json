{"url": "http://www.bnews.bg/article/263125-arestuvaniya_d_r_georgi_mitev_e_opredelen_za_rakovoditel_na_opg_ot_spetsializiranata_prokuratura", "text": "\n Арестувания вчера шеф на областната дирекция за безопасност на храните в Бургас д-р Георги Митев вече е определен за ръководител на организирана престъпна група ( ОПГ ). Специализираната прокуратура привлече към наказателна отговорност петима служители на Областната дирекция по безопасност на храните в Бургас за участие в организирана престъпна група за искане и получаване на подкупи. \r\nСред тях е и директорът на дирекцията д-р Георги Митев, на когото е повдигнато обвинение като ръководител на групата. Другите четирима са подчинените му д-р Мария Кутлева, Денка Благоева, Димо Господинов и Андон Андонов. \r\n\r\n \r\n\r\n \"Петимата бяха задържани на 28 август 2019 г. в Бургас, Несебър и Поморие при съвместни действия по разследването на Специализираната прокуратура и ГДБОП. \r\n\r\n Събраните до момента доказателства сочат, че групата е действала от началото на 2016 г. В качеството си на държавни служители и с цел получаване на подкупи участниците системно извършвали фиктивни проверки на търговски обекти на територията на Бургаска област, както и спирали реални проверки, извършвани от други служители в Областната дирекция. \r\n\r\n Документирани са редица случаи на неизвършени и прекратени проверки в търговси обекти в Бургас, кк Слънчев бряг, Приморско, Созопол и Китен. В определени случаи директорът на ОДБХ-Бургас лично спирал текущи проверки, отивайки на място и оказвайки въздействие върху свои подчинени. \r\n\r\n Между 400 и 900 лева получавали участниците в групата от собственици на търговски обекти в Бургаско за изготвяне на задължителната за всеки обект „Система за самоконтрол“. На търговците бил посочван конкретният човек, който да им изготви въпросната система. В случай че те я изготвяли сами, от ОДБХ им били издавани писмени предписания, като при неизпълнение следвали санкции. За да избегнат глобите, собствениците на търговски обекти били принудени да приемат изготвянето на нова „Система за самоконтрол“ от посоченото от групата лице. \r\n\r\n При извършените претърсвания в жилищата на обвинените и 4 служебни помещения са намерени и иззети пари в различни валути с равностойност около 25 000 лева (левове, евро и долари), документи, записки, мобилни телефони, компютри и други доказателства за престъпна дейност на групата. \r\n\r\n На ръководителя на групата – директор на Областната дирекция по безопасност на храните в Бургас, е определена парична гаранция от 150 000 лева. Парични гаранции от по 75 000 лева са наложени останалите участници\". Според запознати семейството на д-р Митев вече било потърсило за помощ Валери Симеонов, за чийто човек се смятал д-р Митев. Те поискали от него да внесе гаранцията, тъй като Георги Митев нямало как да докаже произход на такива средства. Бургазлии разказват, че Симеонов вече имал опит в подобна схема, тъй като според тях именно негова фирма била превела 100 хиляди лева за гаранцията на арестувания шеф на Агенцията за българите в чужбина -Петър Харалампиев, известен кат Бате Харо. Дали ще се потвърдят думите на бургазлии предстои да видим.   \r\n\r\n   \r\n\r\n   \r\n \n\t\t\t\t\t\t", "date": "2019.08.29", "title": "Арестувания д-р Георги Митев е определен за ръководител на ОПГ от специализираната прокуратура."}
{"url": "http://www.bnews.bg/article/263119-lechkov_stava_shef_v_partiyata_na_slavi", "text": "\n Йордан Лечков е ангажиран да движи оперативно политическия проект на Слави Трифонов, твърди в новия си брой седмичника \"Галерия\".  Според вестника бившият славен футболист и злополучен кмет на Сливен щял да се занимава с изграждането на регионалните структури на \"Няма такава държава\". \r\n\r\n Лечков и Слави са приятели от години и не за първи път работят заедно. \"Гениалният плешивец\", както навремето наричаха футболиста от Пеневата чета, ще отговаря за бъдещата партия в Бургас, Сливен, Ямбол, Айтос и южното Черноморие. Освен това обаче Лечков щял да има доста повече правомощия на национално ниво и да е сред заместниците на Трифонов.  \r\n \n\t\t\t\t\t\t", "date": "2019.08.29", "title": "Лечков става шеф в партията на Слави"}
{"url": "http://www.bnews.bg/article/263114-legendaren_britanski_kompozitor_zagina_s_zhena_si_i_bebeto_im_v_samoletna_katastrofa", "text": "\n Британският композитор Джонатан Голдщайн и семейството му загинаха при самолетна катастрофа в Швейцария. \r\n\r\n Джонатан Голдщайн, саксофонистката Хана Марчинович и седеммесечната им дъщеричка Саска загинаха при катастрофа с частен самолет в Алпите. \r\n\r\n Голдщайн ръководи компания, специализирана в създаването на музика за телевизионни реклами, както и композирането на музика филми и театрални постановки, съобщи АФП. \r\n\r\n Самолетът е излетял от западна Швейцария в неделя сутринта като е пътувал за западна Италия, но се е разбил в близост до границата. \r\n\r\n Говорител на семейството каза: \"Всички сме опустошени от новината за смъртта на Джонатан, Хана и Саска. Ние ги обичахме толкова много. Те бяха толкова щастливи заедно и това е голяма загуба за нас.” \r\n\r\n Голдщайн започва като музикален директор и композитор за Royal Shakespeare Company и National Theatre, като работи върху продукции, включително „Отело” с участието на сър Иън МакКелън през 1989 г. \r\n\r\n След като работи като композитор и оркестратор за филми, телизия и реклама, той създава музикалната група „Голдщайн“ през 2008 г. Издава дебютния си класически албум „Циклорама“ през 2013 г. \r\n\r\n Властите на ISwiss започнаха разследване на причината за самолетната катастрофа. \r\n \n\t\t\t\t\t\t", "date": "2019.08.29", "title": "Легендарен британски композитор загина с жена си и бебето им в самолетна катастрофа"}
{"url": "http://www.bnews.bg/article/263124-eli_gigova_napusna_bnt", "text": "\n Телевизионната водеща Ели Гигова е напуснала БНТ в началото на август. По наша информация Гигова е предприела тази крачка в търсене на по-добра реализация и финансова опора. Тя отново се е насочила към Брюксел, където дълги години преди да се завърне на родна земя, бе чиновник в Европейския парламент. \r\n\r\n Източниците ни от \"Сан Стефано\" 29 разкриха, че досегашното лице на сутрешния блок на обществената медия заминава от септември отново в европейската институция, където този път ще бъде сътрудник на един от новоизбраните ни представители там от ГЕРБ. В миналото тя гравитираше повече в левицата и там бе популярна сред червените евродепутати, но явно сега е получила по-добро предложение от евродепутат на управляващата формация. Заплатите на сътрудниците там се определят лично от избраника, но се говори, че са не по-малко от 3-4 хиляди евро нето. В БНТ Ели Гигова е получавала подобна сума, но в лева.  \r\n\r\n Гигова изкара по-малко от 1 година в телевизията-майка. Името й е заличено и от екипа на сутрешния блок. По наша информация новият сезон на медиата ще започне и без красавицата на канала Боряна Каменова, която бе едно от най-харесваните лица на БНТ. Нейното име също не фигурира в страницата на БНТ за сутрешния блок. \r\n \n\t\t\t\t\t\t", "date": "2019.08.29", "title": "Ели Гигова напусна БНТ"}
{"url": "http://www.bnews.bg/article/263118-zhurnalistat_dimitar_bayraktarov_s_ubiystven_analiz_za_samounishtozhenieto_na_balgariya", "text": "\n Защо са безсмислени местните избори при сегашното административно- териториално устройство на страната? Едва ли ще разкрия някаква върховна тайна, че сме най-бедната страна в ЕС, няма да ви изненадам и за разсипничеството ни, но все пак искам да ви разясня една от причините за всичко това. Предстоят местни избори и ще трябва да избираме 5500 общински съветници и още толкова кметове на населени места. На всичките тези 11 хиляди души ще плащаме заплати и осигуровки за около 200 милиона лева годишно. Нека продължим по-нататък. Броят на общините в България е 265 във всяка от тях е назначена и съответна общинска администрация, която ни струва още 1 000 000 000 (един милиард годишно). До тук плащаме 1 200 000 000 (един милиард и двеста милиона) лева годишно за общински чиновници. Сега внимавайте! Колко от вас знаят, че 160 общини са с население под 5000 души и на практика са феодални владения. Нещо повече, според закона за административно териториално устройство на страната, те не могат да бъдат общини, тъй като са с население под 6000 души! Знаете ли коя е най-малката община? Трекляно. Тя е с население 393-ма души по последни данни от ГРАО, а повечето населени места са с население между един и девет души. Докато пиша тези редове, някои от населените места е възможно да са останали без нито един жител в община Трекляно. Надявам се, че вече започвате да разбирате за безумието на системата. След два месеца община Трекляно ще избира общински кмет и 11 общински съветници, които ще си създадат общинска администрация, ще назначат кметски наместници и зам. кметове на общинския кмет. Както и да ви звучи всичко това, то е нашата родна действителност, която ни води към пълно самоунищожение. Подобно е положението и в останалите 159 общини. До по-голямата част от тях не е достигнал нито един евроцент по оперативните програми, поради липса на административен капацитет, но парламент и правителство се правят на ударени и никой не взема отношение за спазването на закона! А сега даже ще платим и 71 милиона лева, за да продължим самоунищожаването си! Всичко това го пиша и за онези \"капацитети\", които се скъсаха да обикалят медиите и да обясняват колко невъзможно е машинното гласуване, но накрая ще ни одрусат 71 милиона за избори! \r\n\r\n \r\n\r\n   \r\n \n\t\t\t\t\t\t", "date": "2019.08.29", "title": "Журналистът Димитър Байрактаров с убийствен анализ за самоунищожението на България!"}
{"url": "http://www.bnews.bg/article/263121-gerb_maha_horata_na_tsvetanov_ot_stolichna_obshtina", "text": "\n Хората на бившия зам.-председател на ГЕРБ Цветан Цветанов сред общинските съветници на ГЕРБ в София няма да бъдат в листите за местния вот. Място сред кандидатите за новия СОС няма да има и за „наследството от Софиянски“, съобщи OFFNews. \r\n\r\n Знаковите съветници Андрей Иванов, Орлин Алексиев и Орлин Иванов няма да бъдат повече в групата на ГЕРБ в СОС. \r\n\r\n Бившият шеф на Столичния общински съвет Андрей Иванов бе втори в кандидатската листа след кмета Йорданка Фандъкова през 2011 г. , четири години по-късно влезе под № 14 списъка. Междувременно – през 2012 г. той подаде оставка като шеф на СОС по лични причини, след като името му гръмна в медиите след разкрития на Яне Янев/РЗС/, че Иванов е придобил неправомерно 60 имота. Последва проверка от Националната агенция за приходите (НАП), която не показа нарушения. Срещу Иванов имаше и обвинения, че е забавил връщането на собствеността на Общинска банка на общината. Иванов отрече. Сред скандалите, в които бе замесено името му, бяха и информации за лобизъм при конкурси. \r\n\r\n Срещу Андрей Иванов имаше множество медийни публикации и аз разбирам решението му да подаде оставка като председател на Столичния общински съвет, заяви тогава кметът на София Йорданка Фандъкова. Тя определи атаките като доста сериозни, а решението да се оттегли като „основателно“. \r\n\r\n Орлин Иванов е бивш съветник от ССД, после стана независим, подкрепящ кмета Бойко Борисов. Сега е председател на постоянната комисия по местно самоуправление и нормативна уредба и член на постоянната комисия по финанси и бюджет. \r\n\r\n През 2011 г. вицепремиерът и вътрешен министър тогава Цветан Цветанов съобщи пред медиите, че трима общински съветници от София, свързани с десни политически сили в предишния общински съвет, са поискали 500 000 евро подкуп от кандидат-президента на ГЕРБ Росен Плевнелиев. Това е станало преди местните избори през 2007 г., когато Плевнелиев започнал процедура за отчуждаване и оценка на общински имот в територията на проект за бизнес парк, с който бил ангажиран. С него са направили среща трима общински съветници, заемали важни позиции в общинския съвет. За тях негласно се знаеше, че това са брокерите в общинския съвет. Знаете, че до 2007 г. ПП ГЕРБ нямаше общински съветници”, разказа Цветанов. Той допълни, че за да бъдат решени проблемите на Плевнелиев тогава, тримата общински съветници са му поискали подкуп от 500 000 евро. \r\n\r\n Кандидатът на БСП за кмет на София и общински съветник на левицата по това време Георги Кадиев пък разказа, че двама от общинските съветници, поискали рушвета, сега са общинари от групата на ГЕРБ. Той повтори думите на Цветанов и заяви, че общинските съветници, поискали подкупа, са „хора от т.нар. група на брокерите в стария общински съвет до 2007 г.”. \r\n\r\n Орлин Алексиев, който идва на работа в сградата на Московска 33 с охрана, влиза в общинския съвет през 2007 г. заедно с Борисов като кмет и Цветанов като негов заместник. Три последователни мандата е съветник, председател на постоянната комисия по финанси и бюджет и член на тази по икономика и собственост. Оглавява Съвета за управление на Специализирания общински приватизационен фонд от 2011 г. От 2009 до 2011 г. бе и шеф на УС на НКЖИ. До 2018-а бе и представител на общината в общото събрание на Общинска банка. \r\n\r\n Преди дни Алексиев обяви пред 24 часа, че сам е взел решението си да напусне политиката още преди месеци. \r\n \n\t\t\t\t\t\t", "date": "2019.08.29", "title": "ГЕРБ маха хората на Цветанов от Столична община\r\n"}
{"url": "http://www.bnews.bg/article/263107-uzhas_prodavat_se_detsa_balgarchetata_struvat_33_000_dolara", "text": "\n \r\nИскате ли да си КУПИТЕ българско дете - няма проблем - на американския пазар за роби ще ви го доставят срещу сумата от 33 000 долара!!! \r\nИскате ли повече български деца - няма проблем - стига да имате пари - ще ви доставим колкото искате!!! \r\nДоживяхме ПАК да продават децата ни като РОБИ!!! Преди по пазарите и тържищата - сега - по ИНТЕРНЕТ!!! \r\nОсигурява се и богат каталог - да си изберат каквито искат!!! \r\nОт българска страна съдействат \"родолюбците\" от фирма Веста: \r\n\"Ние работим директно с Веста, агенция в България, за да улесним всички осиновявания, както и да преценим различните нужди в домовете за сираци. Милена е служила като част от нашия отдаден екип и Веста за последните 8 години!\" \r\nРаботата с частна агенция за осиновяване на новородено или бебе или за осиновяване от друга страна може да струва от 5000 до 40 000 долара. Някои агенции имат плъзгаща се скала, базирана на доходите на бъдещия осиновител. \r\nРазходите за работа с адвокат и без участие на агенция могат да варират от $ 8,000 до $ 40,000 и средно $ 10,000 до $ 15,000. Семействата, които решат да работят с адвокат по осиновяването на тези независими осиновявания, обикновено вземат активна роля при идентифицирането на детето, което се надяват да осиновят, или на раждаща майка. \r\nТъй като България се придвижва към поставянето на повече деца в приемна грижа, докато чакат своите семейства, AGCI подкрепя този преход, като гарантира, че децата, които все още са в институциите, получават възможно най-добрата грижа. AGCI подобри грижата за сираци в държавните сиропиталища чрез поддръжка на храните и храненето, снабдяването с памперси, облекло и спално бельо, както и дарения за увеличаване на съотношението на полагащите грижи. Тази повишена грижа помага на децата да процъфтяват, докато чакат завинаги семействата си! \r\n\"От 1991 г. в Християнската агенция за осиновяване, \"Божиите деца-интернационалисти\" са  настанени  над 620 български сираци при своите нови семейства . Миналата година всички деца, приети чрез програмата на AGCI България са на 2 години към момента на настаняването.  Освен това, има толкова много стипендии, които да помогнат за приемането на достъпна възможност - през последните две години семействата, които приемат чрез Програмата за осиновяване на България на AGCI, са получили над 104 838 долара за помощи за осиновяване. \r\n    Децата на изчакване за осиновяване са на възраст между 2 и 14 години. Групите на сестрички също чакат. \r\n    Сроковете за осиновяване могат да варират в зависимост от отвореността на приемното семейство към фактори като пол, възраст и медицински състояния. \r\n    Всеки месец получаваме информация от България за чакащи деца, за които можем да се застъпваме. \r\nAGCI поставя децата в България чрез процеса на регистрация на МП и чрез застъпничество за чакащи деца.\" \r\nПриблизителната цена за приемане от България е $ 33,025. Цената не включва самолетни билети, настаняване и други такси, свързани с пътуването. \r\n\"БЪЛГАРИЯ ТАКСИ И РАЗХОДИ ЗА БЪЛГАРИЯ \r\n$ 10,850 * Тези такси покриват разходите за улесняване на международното осиновяване в България. Тези такси включват, но не се ограничават до разходи, свързани с персонала, администрацията(ПОДКУПИ), обучението и образованието, съдебните такси и комуникациите, свързани с правителството и органите на агенцията, държавните такси и грижите за вашето дете преди завършването на осиновяването ви. (Задължително с попълване на досието и препратката, както е посочено в тарифния план)....\" \r\nКак да си купите дете от България: \r\nПЪРВА СТЪПКА \r\nЗавършете домашното проучване и досието. \r\nВТОРА СТЪПКА \r\nИзчакайте да бъде съчетано с детето ви и след това започнете процеса на препращане. \r\nСТЪПКА ТРЕТИ \r\nСлед приключване на процеса на препращане, единият или двамата родители трябва да пътуват, за да посрещнат детето си за 5-7 дни. \r\nЧетвърта стъпка \r\nСлед среща с детето си в България, осиновяването ще бъде финализирано чрез българската съдебна система. \r\nСТЪПКА ПЕТ \r\nСлед приключването на осиновяването семейството ви ще пътува за втори път в България за 11 дни, за да доведе детето ви вкъщи. \r\nСТЪПКА ШЕСТ \r\nДобре дошъл у дома! AGCI и България изискват доклади за след осиновяването, изготвени от лицензиран социален работник, да бъдат подадени на 3, 6, 12, 18 и 24-годишни годишнини от пристигането на детето ви в САЩ. , От родителите също се изисква да завършат процеса на повторно осиновяване на държавата. AGCI е тук за подкрепа през целия живот на вашето дете - свържете се с нас по всяко време за текущи услуги за поддръжка! \r\nhttps://www.adoptuskids.org/?r=l \r\nВ България децата ни са избивани, поради липса на средства за лечение и нормална храна... Родителите не могат да ги гледат и ги ПРОДАВАМЕ на чужденци по интернет робските пазари... \r\nНарод ли сме или стадо обезумели говеда, които побеснели тичат към пропаст!?!! \r\nВреме е да се събудиш народе!!! Иначе скоро няма да те има!!! \r\n \r\n  \r\n \n\t\t\t\t\t\t", "date": "2019.08.29", "title": "Ужас! Продават се деца - Българчетата струват 33 000 долара...  "}
{"url": "http://www.bnews.bg/article/263120-kakva_shte_e_sadbata_na_balgarite_vav_velikobritaniya_pri_brekzit_bez_sdelka", "text": "\n При Брeкзит бeз cдeлкa Oбeдинeнoтo крaлcтвo и EC ca пocтигнaли cпoрaзумeниe, чe зa крaткocрoчни пoceщeния нa Ocтрoвa дo 90 дни нямa дa ce изиcквa визa. Тoвa кaзa зa bTV пocлaникът нa Вeликoбритaния Eмa Хoпкинc. \r\n\r\n Aкo oбaчe иcкaмe дa ocтaнeм пoвeчe oт три мeceцa във Вeликoбритaния – дa рaбoтим или дa учим тaм, тoгaвa щe имa прoмeни. \r\n\r\n „Cлeдвaщитe някoлкo ceдмици щe oпoвecтим пoвeчe инфoрмaция зa прaвилaтa зa тeзи, кoитo щe ocтaнaт пoвeчe oт 90 дни”, пoяcни Хoпкинc. \r\n\r\n Имa нoвa cхeмa зa рeгиcтрирaнe нa eврoпeйcкитe грaждaни, зa дa мoгaт тe дa урeдят cвoя cтaтут. \r\n\r\n „54 000 бългaри вeчe ce рeгиcтрирaхa чрeз прилoжeниe нa тeлeфoнитe cи. Прoцeдурaтa e лecнa и призoвaвaмe и ocтaнaлитe бългaри дa гo нaпрaвят”, кaзa пocлaникът. \r\n \n\t\t\t\t\t\t", "date": "2019.08.29", "title": "Каква ще е съдбата на българите във Великобритания при Брекзит без сделка\r\n"}
{"url": "http://www.bnews.bg/article/263108-izgorya_kashtata_muzey_na_y_yovkov_vav_varna", "text": "\n \r\nКъщата, в която е живял и творил класикът на българската литература Йордан Йовков във Варна, изгоря тази сутрин, научи Varna24.bg. \r\nКъм терена отдавна апетит има виден бизнесмен, но къщата бе паметник на културата. Целта е на мястото и да се вдигне небостъргач. \r\nСигнал за огнената стихия на ул. \"Георги Живков\" 11 е подаден в 8.13 часа. \r\nНезабавно на място са изпратени три екипа от огнеборци, които са погасили пожара. \r\nПо първоначална информация причина за инцидента е небрежност при боравене с открит огън, съобщиха от пресцентъра на полицията в града. \r\nНяма пострадали при пожара, допълниха от там. \r\nПрипомняме, че от години къщата се руши, а дворът й бе превърнат в сметище. \r\nВ къщата през 1919 година Йордан Йовков написва знаменитата си повест \"Жетварят\". В повестта Йовков описва отношението на селянина към земята и труда. Сто години по-късно, красивото някога дворче, в което е намирал вдъхновение, е превърнато в бунище, в което всеки хвърля отпадъци. \r\nТук известният писател е живял година под наем, след като бяга от окупираната след Първата световна война родна Добруджа. \r\nЕто и коментар на варненеца Борис Ангелов, който публикува и снимки от пожара: \r\n\"Излезе информация, че двора на къщата на улица «Георги Живков» 11 бил затънал в боклуци и трябвало да се разчисти спешно. Е, вече този проблем е в миналото. Пламъците погълнаха дома, където е живял Йордан Йовков и е написал повестта «Жетвари». Дали някой нарочно е теглил кибрита наотпадъците вътре, дали някой пиян клошар е палил огън или някой след като си е изпил сутрешното кафе, е захвърлил неизгасения си фас през балкона, та така е станала белята, оставям на експертите от пожарната да се произнесат, аз нямам такава компетентност. Самият пушек от пожара се виждаше чак от мястото срещу спирката на автобус 14 на Колхозния пазар (посока Владиславово). \r\nСега вероятно за да не стане беля някъде из останките от къщата, като се разтика работата с този пожар, ще изравнят всичко с булдозери, а след някоя друга година ще гледаме как се издига някоя нова кооперация на това място. Сами ние не ценим каквото имаме, но винаги надничаме в чуждото\". \r\n  \r\n \n\t\t\t\t\t\t", "date": "2019.08.29", "title": "Изгоря къщата-музей на Й.Йовков във Варна..."}
{"url": "http://www.bnews.bg/article/263123-nikola_filchev_vinoven_sam_mnogo_pred_balgarite_ne_tiknah_ivan_kostov_v_zatvora_kadeto_mu_e_myastoto", "text": "\n „Виновен съм много пред българите, че не тикнах Иван Костов в затвора, където му е мястото. Той разсипа България“ – тези силни думи са на бившия главен прокурор Никола Филчев, който пред агенция БЛИЦ коментира ситуацията около Иван Костов, който бе погнат от НАП заради съмнителни 400 000 лв на семейството му. \r\n\r\n „ВИДЯХ ЕДИН КРАДЕЦ, ЗАЛОВЕН НА МЕСТОПРЕСТЪПЛЕНИЕТО, КОЙТО ГЪГНЕШЕ, МАЗНЕШЕ СЕ НА ВЛАСТТА, ОПРАВДАВАШЕ СЕ ПРЕД ФИНАНСОВИТЕ ОРГАНИ И ПРОКУРАТУРАТА, ЧЕ НЕ БИЛ КРАЛ, АМИ САМО СПЕСТЯВАЛ И СИ УПРАВЛЯВАЛ ДОБРЕ МИЛИОНИТЕ“, КАЗА ФИЛЧЕВ. \r\n\r\n „С това интервю Костов бяга пред вятъра. Ако прокуратурата му повдигнела обвинение, това щяло да е политическа провокация срещу неговата партийка преди изборите, посегателство срещу демокрацията и евроатлантическите ценности. Нищо ново не е измислил. Това го практикува вече четвърт век. Хващат го да краде, а той скача като ужилен и крещи „Не е по европейски. Да се реформира прокуратурата. Да се измени Конституцията. Най-малкото – да се махне лошия главен прокурор,“ коментира проф. Филчев. \r\n\r\n „Според Костов излиза, че всеки крадец е борец за европейска прокуратура. Така злословеше и продължава да злослови той срещу всички главни прокурори, които не му прислужват, а му търсят отговорност за кражбите. Така скача срещу Татарчев, срещу Филчев, срещу Цацаров, а сега и срещу Гешев“, категоричен е бившият обвинител №1. \r\n\r\n „Двуличието е за Костов начин на живот. По същото време когато Костов купува за милиони земя в Добруджа, жена му, за да покаже, че и тя е пострадала от фалита на КТБ, се оплаква, че взела хляб и мляко в магазина, но нямала пари да ги плати, та се наложило да ги остави в магазина. В същото време костовата щерка получава на месец по сто професорски заплати от КТБ за „консултации“ и още толкова за „наеми“. Отврат“, коментира Филчев. \r\n\r\n „Виновен съм много пред българите. Че не го тикнах в затвора, където му е мястото. Костов използва цялата държавна власт, с която разполагаше като премиер – контролираните от него парламент и правителство, контролирания съд чрез костовиста Иван Григоров, контролираните медии, неограничения финансов ресурс, чуждите посолства, за да ме злепоставя, да ме тормози и да избегне наказателна отговорност. И той успя – не беше осъден. Жена му беше съдена за неплащане на данъци, но съдът на костовиста Григоров я оправда“, добави още бившият главен прокурор. \r\n\r\n КОСТОВ Е ВИНОВЕН ЗА ТОВА, ЧЕ РАЗСИПА БЪЛГАРИЯ, КАТЕГОРИЧЕН Е ФИЛЧЕВ. \r\n\r\n „Що се отнася до идеите на Костов за прехода, те претърпяха пълен крах. Либерализмът в глобалния свят се провали. Особено в икономиката. Икономическият либерализъм на Костов се свежда до това – всичко се решава от пазарната анархия, т.е. от само себе си. Няма нужда от никакви правила. По този принципен въпрос Костов дълбоко греши, ако изобщо го е вълнувал. Това е основният въпрос за съотношението между правила (ред) и свобода в обществото. Без държава, без държавна собственост, без държавна регулация не може да има успешна, добре развиваща се държава. Китай е най-яркият пример за това“, коментира Филчев. \r\n\r\n При Костов ни казаха ясно: „Прокуратурата да се занимава с джебчийските кражби и да не рови в приватизацията. Иначе ще я превърна в агенция към Министерския съвет“, припомня Филчев. \r\n\r\n „И опита, но не успя. Къде бяха тогава днешните борци за разделение на властите, за независима съдебна власт ? Къде бяха тогава независимите медии? Днес прокуратурата постоянно вика представители на управляващите на разпити, повдига им обвинения и ги предава на съд. Някои са дори осъдени. И как реагира премиерът Борисов? Отнася се с уважение към решенията на прокуратурата и съда, а не ги оспорва. Макар че едва ли са му приятни всичките решения. Впрочем той се отнасяше с респект към съда и прокуратурата и тогава, преди двайсетина години. Ако сега управляващите си позволят да реагират както тогава Костов, ако четат декларации срещу прокуратурата по телевизията и заплашват съдебната власт, днес те едва ли ще оцелеят. Но тогава това беше възможно“, коментира бившият главен прокурор. \r\n\r\n КОСТОВ И НЕГОВИТЕ ХОРА СЕ СТРАХУВАТ ОТ ИВАН ГЕШЕВ И ЗАТОВА НЕ ИСКАТ ТОЙ ДА СТАНЕ ГЛАВЕН ПРОКУРОР, КАТЕГОРИЧЕН Е ФИЛЧЕВ. \r\n\r\n „Когато кажем „Гешев“, костовистите чуват „затвор“. Затова толкова се страхуват от Иван Гешев и водят неистова борба с всякакви средства срещу избирането му. За да постигнат тази цел те са готови на всичко, включително и да дестабилизират държавата. Иначе ги чака затвор. Няма да успеят. Г-н Гешев притежава необходимите качества, за да изпълнява задълженията си. Иначе бележки по неговата концепция може да се направят, но това няма решаващо значение“, завършва бившият главен прокурор Никола Филчев. \r\n \n\t\t\t\t\t\t", "date": "2019.08.29", "title": "Никола Филчев: Виновен съм много пред българите. Не тикнах Иван Костов в затвора, където му е мястото"}
{"url": "http://www.bnews.bg/article/263122-arestuvaha_sina_na_shefa_na_nap_v_plovdiv_za_smart_na_patya", "text": "\n 20-годишният син на шефа на пловдивския НАП Венелин Найденов - Ивайло е арестуван преди час, след като блъсна и уби на пешеходна пътека 78-годишна жена. Задържането му е станало в квартал „Тракия”, пише „24 часа”. Жертвата е издъхнала в болницата.  \r\n\r\n Трагедията се случи вчера вечерта, около 21 часа. Възрастната жена е пресичала, когато Ивайло е връхлетял с Мерцедеса. След инцидента, младежът избягал.   \r\n\r\n \"Тъй като пенсионерката тогава беше още жива, а той не беше употребил алкохол и наркотици, тогава не го арестувахме. Сега обаче със смъртта на пловдивчанката ситуацията е променена\", обясниха от полицията. \r\n\r\n По случая е образувано е досъдебно производство в Окръжната прокуратура. Разследващите трябва да преценят дали да искат постоянна мярка за неотклонение на Найденов. \r\n \n\t\t\t\t\t\t", "date": "2019.08.29", "title": "Арестуваха сина на шефа на НАП в Пловдив за смърт на пътя"}
{"url": "http://www.bnews.bg/article/263111-nap_i_banka_dsk_s_rekordni_globi_za_techa_na_lichni_danni", "text": "\n „В случая с НАП кражбата на лични данни е станала по съвременен начин, а при кражбата от банката са взети хард дисковете. Физическото лице, което е извършител на кражбата на банката, не е установено“, заяви по Би Ти Ви Венцислав Караджов, председател на Комисията за защита на личните данни. \r\n\r\n Към момента на теча на данни банката (ДСК) е уведомена за кражбата на данни на едно лице, обясни той. \r\n\r\n По думите му не може да се стигне до измама с откраднатите лични данни от банковата институция. Според него кражбата се извършва, защото има интерес от някого. \r\n\r\n „Хубавото е, че в България има закони“, добави все пак той. \r\n\r\n Караджов съобщи, че 5,1 млн. лв. е предвидената глоба за НАП. „Трябва обаче да отчитаме отговорното поведение. Санкцията не цели наказание, а по- добро поведение на Агенцията“, обясни той. \r\n\r\n По думите му НАП обаче може да обжалва тази глоба, но до една година всичко трябва да приключи. \r\n \n\t\t\t\t\t\t", "date": "2019.08.29", "title": "НАП и банка ДСК с рекордни глоби за теча на лични данни"}
{"url": "http://www.bnews.bg/article/263112-banker_koyto_tegli_kredit_tryabva_da_ima_rezervi", "text": "\n Българите да си правят сметката за години напред, като решат да теглят кредит, защото икономическите условия няма да са все така добри, а индикации за рецесия вече има в най-различни части от европейската икономика и особено в Германия. \r\n\r\n  За това предупреди шефът на Асоциацията на банките в България /АББ/ Петър Андронов пред БНТ. \r\n\r\n Той посочи, че в момента лихвите по кредитите в Европа са ниски, тъй като такава е политиката на централните банки. Тези ниски нива се пренасят и у нас.  Доходите на българите пък се повишават и това им дава спокойствие и самочувствие да теглят кредити. Въпреки тези благоприятни фактори обаче потребителите на кредити трябва да са внимателни и да са наясно, че „климатът“ в икономиката няма да е постоянно така благоприятен. \r\n\r\n Банкерът обясни, че в момента годишният ръст при потребителските кредити е около 20%, а при ипотечните - 14%, което е най-големият растеж за последните 10 години. Андронов посочи, че здравословният растеж на заемите не бива да надхвърля 10%.  \r\n\r\n Хората трябва да внимават, да имат едно на ум, трябва да се оставят резерви, буфери, да преценяват добре, и тогава да предприемат стъпки, които да засягат тяхното бъдеще 20-30 години напред, каза Андронов. \r\n\r\n Според него Българската народна банка (БНБ) е права да предупреждава, че ипотечните кредити трябва да се отпускат по-предпазливо. Индикации за рецесия вече има в най-различни части от европейската икономика и особено в Германия. Именно затова и Европейската централна банка (ЕЦБ) не бърза да понижава още лихвите си – тя изчаква да види как ще продължи развитието на икономиката и особено в каква посока ще се движи инфлацията. \r\n\r\n Според шефа на АББ засега няма причини да очакваме тежка финансова криза, подобна на тази от 2008 г., тъй като засега няма натрупани такива големи дисбаланси. Но определено след време криза ще има. Освен заради чисто икономическите тенденции една криза може да се получи и заради политическите амбиции в различните части на света и желанието на някои лидери да променят статуквото в световната икономика. \r\n\r\n Председателят на Асоциацията на банките в България коментира и бъдещето членство на България в еврозоната. По думите му е нереалистично в момента да се прогнозира, че страната ни ще влезе в т.нар. \"клуб на богатите\" в ЕС, защото има много фактори, които могат да променят ситуацията.  \r\n \n\t\t\t\t\t\t", "date": "2019.08.29", "title": "Банкер: Който тегли кредит, трябва да има резерви\r\n"}
{"url": "http://www.bnews.bg/article/263115-georgi_i_plamen_sa_razstrelyali_i_razfasovali_trenyora_po_borba_i_zhena_mu_v_apartamenta_im_posle_sa_posipali_zhilishteto_s_belina_iskali_sa_da_im_otnemat_pari_ot_prodazhba", "text": "\n Пламен Шляпашки и Георги Нанков са убийците на семейството на треньора по борба Йордан Атанасов. \r\n\r\n Единият е на 44 години, другият - на 39.  \r\n\r\n И двамата мъже са от София, държали са строителна работилница в двора на Техническия университет в Студентски град. Познавали са Йордан Атанасов от около 15 години и са знаели, че той притежава няколко апартамента в София. Опитали са да им отнемат парите от продажба на единия апартамент в квартал \"Емил Марков\".  \r\n\r\n Шляпашки и Нанков са арестувани в село Джурово край Ябланица. В дома на единия са открити семейни накити на Йордан Атанасов. \r\n\r\n Йордан Антанасов и съпругага му са разстреляни в апартамента си на столичния булевард \"Витоша\". Там са и разчленени с инструменти от работилницата на Пламен и Георги. След това жилището е обилно посипано с белина. \r\n\r\n Двамата са признали къде са скрили двата пистолета, с които са извършили престъплението. \r\n\r\n Престъплението е безпрецедентно по жестокост. Двамата убийци са били следени от полицията в рамките на шест дни. Те са се държали спокойно, хладнокръвно, по нищо не са давали вид какво са извършили. Органите на реда са се справили с разплитането на убийството в рекордно къси срокове.  \r\n \n\t\t\t\t\t\t", "date": "2019.08.29", "title": "Георги и Пламен са разстреляли и разфасовали треньора по борба и жена му в апартамента им. После са посипали жилището с белина. Искали са да им отнемат пари от продажба"}
{"url": "http://www.bnews.bg/article/263110-razsledvane_ivan_geshev_za_aktsiyata_v_babh_burgas_iskana_e_taksa_spokoystvie_ot_firmi", "text": "\n Разследва се дейността на организирана престъпна група, занимавала се със събиране на такса спокойствие от ресторанти и фирми за бързо хранене. Това каза пред БНТ заместник-главният прокурор Иван Гешев. Спецслужбите задържаха вчера шефа на Областната дирекция за безопасност на храните в Бургас и шестима негови подчинени.  \r\n\r\n „Дейността на тази група до този момент, според това, с което разполагаме като доказателства по досъдебното производство, е в две основни направления. Едното е в една престъпна матрица, която съдържа и в делата, които сме водили срещу служители на митниците, на НАП и на МВР, а именно за хора, взимащи т.нар. така спокойствие, за да не изпълнят служебните си задължения“, заяви Гешев. \r\n\r\n „Втората дейност е свързана с това, че част от ръководството на дирекцията неофициално стои зад една фирма, чиято дейност е за сключване на договори с различни ресторанти, заведения за бързо хранене. Има различни животински отпадъци“, добави той. \r\n \n\t\t\t\t\t\t", "date": "2019.08.29", "title": "РАЗСЛЕДВАНЕ: Иван Гешев за акцията в БАБХ- Бургас: Искана е такса спокойствие от фирми"}
{"url": "http://www.bnews.bg/article/263117-kumranskite_rakopisi_razkrivat_badeshteto_na_balgariya", "text": "\n Кумранските ръкописи или Ръкописите от Мъртво море са набор от 981 различни текста, \r\nоткрити съвсем случайно от овчар в невзрачна пещера през 1946 година край древното \r\nселище Кумран в Палестина. \r\n\r\n Текстовете, датирани между III век пр. Хр. и I век, и буквално представляват \r\nсъкровищница за историята, религията и езикознанието, тъй като съдържат третият \r\nнай-стар оцеляла до днес ръкопис на Стария Завет, наред с неканонични и небиблейски \r\nръкописи, свидетелстващи за изумителни и неподозирани истини за нашия свят. \r\n\r\n   \r\n\r\n Огромният проблем със свитъците е, че вековете са казали своята дума и много \r\nот тях са повредени, от други са оцелели само фрагменти. \r\n\r\n Благодарение на модерните компютърни технологии, свитъците най-накрая разкриха \r\nоще от изумителните си тайни! \r\n\r\n Д-р Алексей Юдитски, който е ръководител на мащабния проект „Дигиталната библиотека \r\nна свитъците от мъртво море Леон Леви“ разкри, че с помощта на специализиран софтуер \r\nе успял да разкодира голяма част от липсващите текстове в безценните ръкописи. \r\n\r\n Изтече информация за две колосални нови отрития, предава disclose.tv. \r\n\r\n Ноевият ковчег \r\n\r\n Всички сме чували как в дълбока древност, Земята е била залята от потоп, който \r\nе ликвидирал почти всичко живо. Описан е в редица световни религии. В християнството \r\nлегендата гласи как Ной е конструирал гигантски кораб, в който е спасил своето \r\nсемейство, както и по два екземпляра от всеки животински вид. Новите данни потвърждават \r\nлегендата, но конкретно описват т.нар. Ноев Ковчег. \r\n\r\n Това не е било кораб, а гигантска пирамида с перфектни пропорции, която е предпазила \r\nобитателите й от водната стихия! \r\n\r\n Наскоро беше открита гигантска подводна пирамида, която се намира между островите \r\nТерцейра и Сао Мигел близо до португалския бряг. Според редица алтернативни учени \r\nточно това е Ноевият ковчег! \r\n\r\n   \r\n\r\n   \r\n\r\n Но това е нищо! Беше разкодирана и друг свитък, който буквално накара учените \r\nда онемеят, и който цитира директно територията на България! \r\n\r\n Свитъкът е озаглавен „Библията на Нефилимите“ или „Библията на Пазителите“. \r\n\r\n Ръкописът е датира от 300 г. пр. Хр. и разказва историята на Енох – дядото на Ной, който е описан като пророк, който е дошъл на Земята от звездите. \r\n\r\n Текстът разказва как в дълбока древност на Земята са кацнали ангели, които са \r\nсе съвкупявали с обикновени жени. Техните наследници са наречени Нефилими – гиганти, \r\nкоито са на практика хибриди между небесните същества и хора. Всичко това се е \r\nслучило в свещената земя. Чак сега става ясно, че тази свещена земя не е в близкия изток, а край древния \r\nград Кабиле. \r\n\r\n Днес древния град е село Кабиле, което се намира в сърцето на България близо \r\nдо Ямбол! \r\n\r\n Градът е основан в края на 2-рото хилядолетие пр.Хр.  и винаги е смятан от археолозите за един от най-ярките примери за величието на \r\nТракийската цивилизация. Точно този район е бил цитиран от древния анонимен автор \r\nкато „най-важното място на планетата“, от, където Пазителите са командвали света! \r\n\r\n Новите данни от свитъците разкриват и непознато до днес пророчество на Енох. \r\nТой твърди, че след „четирите луни“ свещената земя пак ще се превърне в център \r\nна Света! \r\n\r\n Според редица експерти „четирите луни“ описват  „лунна тетрада“! Това са 4 лунни затъмнения, които се случват в период от една \r\nгодина.  Също познато като „кървавата луна“ явлението е безпрецедентно и се случи през \r\n2014 и 2015. Мнозина религиозни експерти видяха пророчество за края на света, но явно това е знак за началото на нещо ново! \r\n\r\n Дали това не значи, че България най-накрая ще заеме достойното си място сред \r\nсветовните центрове – напълно е възможно. Всички българи знаем, че земята ни е \r\nсвещена. Мнозина наши и международни учени доказаха, че най-старата цивилизация \r\nна планетата се е зародила точно тук, и тези нови сведения за божествено /или \r\nизвънземно/ присъствие съвсем не са случайни.  \r\n\r\n Всепризнатият пророк Петър Дънов ясно е казал, че България ще се превърне в „Новия \r\nЙерусалим“. Учителят не веднъж е казвал, че България е най-свещената земя на планетата \r\nни. \r\n\r\n Подобни открития ни карат да гледаме смело напред, да вярваме в бъдещето и да \r\nсе гордеем с миналото си! \r\n \n\t\t\t\t\t\t", "date": "2019.08.29", "title": "Кумранските ръкописи разкриват бъдещето на България"}
{"url": "http://www.bnews.bg/article/263113-bez_promyana_zhegata_ne_si_otiva_leko_razhlazhdane_e_vazmozhno_za_pochivnite_dni", "text": "\n Днес ще е слънчево, след обяд в низините - горещо. Това съобщи дежурният метеоролог Мартин Славчев от Националния институт по метеорология и хидрология, цитиран от \"Фокус\". Ще духа слаб до умерен вятър от изток-североизток. Максималните температури ще са между 31° и 36°. Атмосферното налягане ще се задържи малко по-високо от средното за месеца. \r\n\r\n По Черноморието ще бъде предимно слънчево. Ще духа до умерен вятър от изток-североизток. Максималните температури ще са 28°-30°. Температурата на водата е 27-28°. Вълнението на морето ще бъде 2-3 бала. \r\n\r\n Над планините ще бъде предимно слънчево. Ще духа умерен до силен вятър от изток-североизток. Максимална температура на височина 1200 метра ще е около 25°, на 2000 метра – около 16 °. \r\n\r\n През следващите дни до края на седмицата времето ще се задържи без съществена промяна - предимно слънчево, в следобедните часове с временни увеличения на облачността, повече в петък, но с много малка вероятност за превалявания. Ще остане горещо, с максимални температури над 30°, на места ще достигат 35°-36°. Вятърът от изток-североизток ще се запази, ще е слаб до умерен, в Източна България - по-често умерен, и с него към почивните дни температурите там временно и слабо ще се понижат. \r\n \n\t\t\t\t\t\t", "date": "2019.08.29", "title": "БЕЗ ПРОМЯНА: Жегата не си отива, леко разхлаждане е възможно за почивните дни"}
{"url": "http://www.bnews.bg/article/263109-eto_gi_ubiytsite_ot_negovan_snimki", "text": "\n Това са убийците на треньора по борба Йордан Атанасов и съпругата му! Пламен Шляпашки и Георги Нанчев са криминално проявени. \r\n\r\n \r\n\r\n \r\n\r\n Пламен е фен на моторите, видя наш репортер от фейсбук профила на килъра. Извергът е баща на две деца. \r\n\r\n \r\n\r\n \r\n\r\n Вероятно това е мъжът, който познавал жертвата Йордан Атанасов от над 15 години, поради което борецът му имал доверие. \r\n\r\n \r\n\r\n \r\n\r\n Целта на убийството са били пари от продажба на апартамент в кв. \"Емил Марков\", които обаче никога не влезли в дома на загиналото семейство. \r\n\r\n Арестуваните за убийството на бореца Йордан Атанасов и съпругата му Марияна - Шляпашки и Георги Нанчев, са семейни с деца и са работили на много строителни обекти в София и околните градове. \r\n\r\n Шляпашки и Нанчев планирали убийството на възрастната двойка, за да ограбят спестяванията им. Георги е родом от Троян, а Пламен е от София. \r\n\r\n \r\n\r\n \r\n \n\t\t\t\t\t\t", "date": "2019.08.29", "title": "Ето ги убийците от Негован (СНИМКИ)"}
{"url": "http://www.bnews.bg/article/263116-plovdichani_skochiha_sreshtu_slavcho_atanasov_stiga_ni_e_lagal_s_negovite_revizii", "text": "\n Пловдивчани скочиха гневно срещу кандидат кмета на НФСБ и ВМРО Славчо Атанасов. Стига е лъгал хората, че ще правел ревизия на общината! Пет години вече е депутат защо досега не е поискал ревизия, та нали неговия пръв приятел и съпартиец е председател на парламентарната комисия за борба с корупцията, колко сигнала срещу Тотев и други общински служители е подал лично Славчо Атанасов? Това са само част от въпросите и констатациите на пловдивчани, с които разобличават в лъжа Славчо Атанасов. Наша справка не откри нито един сигнал за злоупотреби, кражби и корупция извършени в Пловдив, който да е подаден от Славчо Атанасов срещу кмета Иван Тотев или други общински служители. За сметка на това установихме доста журналистически разследвания на Димитър Байрактаров за далавери за милиони, както и телевизионни предавания, които е правили достойния разследващ журналист. Оказва се обаче, че Атанасов гордо се е възползвал от труда на Байрактаров, като си е преписвал незаслужени заслуги. Атанасов, а и цялата група на Патриотичния фронт подло се е възползвали от законопрпоектите на Димитър Байрактаров, които винаги бяха насочени за подобряване живота на хората, а неговите съпартийци се биеха в гърдите, приписвайки си чужди заслуги. Съпартийци на Славчо Атанасов разказаха, че именно Димитър Байрактаров е бил генератора на смислени и работещи идеи в кметската програма на Славчо Атанасов през 2015 година. Именно на Байрактаров била идеята за намаляване на данъчната тежест върху дребния и средния бизнес, като за целта Байрактаров е извършил и съответните изчисления, също на Байрактаров била страхотната идея за въвеждането на SMART паркинги в Пловдив, а сега Атанасов отново се опитвал с чужда пита помен да прави, но този път няма да го огрее, а пловдивчани го съветват да не забравя колко души са гласували за него на Евроизборите?! Ако е забравил, ние му припомняме- 91 гласоподаватели от град Пловдив са го подкрепили   иначе казано - пловдивчани не искат Славчо Атанасов за кмет, а и не му вярват! \r\n \n\t\t\t\t\t\t", "date": "2019.08.29", "title": "Пловдичани скочиха срещу Славчо Атанасов! Стига ни е лъгал с неговите ревизии!"}
