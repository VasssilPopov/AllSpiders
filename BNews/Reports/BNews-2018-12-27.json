{"url": "http://www.bnews.bg/article/254229-bezmozachno_drogiran_shofyor_vozi_detsa_na_ekskurziya", "text": "\n \r\nПътни полицаи от Рила хванаха 36-годишен дрогиран шофьор на автобус, който превозва деца, тръгнали на екскурзия за Банско. \r\nДецата не са бедствали, продължили са пътя си с друг водач, информират от ОД МВР- Кюстендил. \r\nПроверката е направена днес на по обед на главен път Е- 79, при разклона за Кочериново. Установено е, че шофьорът управлява автобус след употреба на опиати. \r\nОбразувано е бързо полицейско в районното полицейско управление в Рила, каза за Дарик говорителят на ОД МВР- Кюстендил Катя Табачка. \r\nДецата и шофьорът са от Софийска област. \r\n  \r\n \n\t\t\t\t\t\t", "date": "2018.12.27", "title": "БЕЗМОЗЪЧНО: Дрогиран шофьор вози деца на екскурзия!"}
{"url": "http://www.bnews.bg/article/254188-tv_gafovete_na_2018_a", "text": "\n Телевизионни гафове е имало и ще има, докато хора стоят в и зад кадър. „България Днес“ представя най-интересните гафове в родните телевизии. \r\nРепортерът на „Господари на ефира“ Димитър Върбанов спретна един от най-големите медийни скандали, с който за съжаление опорочи и без това сринатия имидж на занаята. Митко реши да изрежисира побой над самия себе си. Той твърдеше, че по време на разследване е пребит от двама мъже, Лицата бяха светкавично задържани. Малко след това лъсна истината, че журналистът изобщо не е бит. Мъжете бяха освободени, а репортерът уволнен. Нова телевизия също се разграничи от Върбанов с официално писмо. \r\nВодещият на „Преди обед“ по Би Ти Ви Сашо Кадиев редовно закъснява за работа и върхлита в студиото в последния момент. Въпреки забележките на колежката си Деси Стоянова и на ръководството на телевизията Кадиев не спира да закъснява, оправдавайки се с натоварен трафик или нещо друго, изникнало в живота му преди „броени секунди“. \r\nС голям медиен гаф се разписа водещата \"На кафе“ Гала и коментатора Кристина Патрашкова. „Нова „ вероятно качи драстично рейтинга си след грешка със снимка на порноактриса, показана за успяла българка в чужбина. \"Млада, изключително красива, различна външност. Човек, посветен на науката, работил е в чужбина, страхотни успехи, решава да се върне и да прави наука в България. Заслужава си да я покажем\", заяви водещата на \"На кафе\". \"Няма нищо по-хубаво от това една сексапилна, интересна, интелигентна, умна жена - това е трудно постижимо, но нека се стремим към този идеал\", ефектно додаде глас експертката по всичко Кристина Патрашкова в студиото. \r\nВ един от епизодите на „Кошмари в кухнята“ шеф Манчев попита с цялата си строгост собственик на ресторант: „Очакваше ли да ме видиш тук, изненадан ли си“, намеквайки, че готвенето в конкретното заведение е на изключително  ниско ниво. За негова изненада участникът го затапи с отговора: „Не, не съм изненадан, от два часа има камери в ресторанта и от два часа очаквам да влезеш“. \r\nНовият директор на студентската телевизия ‚Алма Матер“ Башар Рахал ударно и с гаф пое да ръководи медията. Рекламен клип предизвика възмущението на хиляди българи. В анонса той приканва студентите да се запишат на кастинг, за да станат популярни, давайки пример с младо момиче в къса пола, което му носи кафе. Преподавате от Факултета по журналистика и масови комуникации в СУ излязоха с остро писмо. В него те казват, че журналистиката не е шоу програма и настояха клипът да бъде свален от екран. \r\n \n\t\t\t\t\t\t", "date": "2018.12.27", "title": "ТВ гафовете на 2018-а "}
{"url": "http://www.bnews.bg/article/254227-germaniya_tarsi_kadri_ot_es_za_armiyata_si", "text": "\n Германската армия ще търси кадри в страните от ЕС. Бундесверът има нужда от медицински персонал и специалисти по информационни технологии. \r\n\r\n София е реагирала въздържано на поканата. България, както и повечето страни-членки от Източна Европа са обезпокоени от намерението на Бундесвера да вербува кадри сред техните граждани. Само Чехия и Дания са реагирали положително, Франция не е отхвърлила идеята, но не е обещала и подкрепа. \r\n\r\n Главният инспектор на германската армия Еберхард Цорн обяви, че Бундесверът има спешна нужда от медицински персонал и Ай Ти специалисти. „Търсим ги и гледаме във всички посоки, включително и към други страни от ЕС“, каза той. \r\n\r\n Германия вече се е консултирала със страните-членки от ЕС, но повечето са реагирали въздържано. България е показала притеснението си, че заради по-високите заплати в Бундесвера е възможно да има изтичане на кадри, от които самата страна има нужда. Подобни опасения е изразила и Румъния. \r\n\r\n В Германия живеят около 530 000 граждани на други страни от ЕС, на възраст между 18 и 30 години, които представляват потенциал за Бундесвера, предаде БНР. \r\n \n\t\t\t\t\t\t", "date": "2018.12.27", "title": "Германия търси кадри от ЕС за армията си"}
{"url": "http://www.bnews.bg/article/254226-silno_zemetresenie_udari_venetsuela", "text": "\n Земетресение с магнитуд 5,6 разтърси щата Карабобо на север във Венецуела. Това съобщи Европейско-средиземноморският сеизмологичен център. Епицентърът на труса е на 134 км западно от Каракас. Огнището е на дълбочина 2 км, предаде ТАСС.  \r\n\r\n Земетресението е регистрирано в 05:00 ч. местно време, уточни Спутник. \r\n\r\n Според венецуелската Служба за сеизмологични изследвания епицентърът се намира на 12 километра северозападно от град Валенсия, на около 130 километра от Каракас и степента му, но е от 4,9 по скалата на Рихтер. Според скалата на Рихтер степен от 4,9 се счита за \"лека\", а от 5,6 се разглежда като \"умерена\". \r\n \n\t\t\t\t\t\t", "date": "2018.12.27", "title": "Силно земетресение удари Венецуела"}
{"url": "http://www.bnews.bg/article/254230-izvanredno_ivan_laskin_otnovo_e_priet_po_speshnost_v_bolnitsa", "text": "\n Актьорът Иван Ласкин отново е приет по спешност в болница, научи BNews. \r\n\r\n Към момента е известно, че той е във ВМА. Каква е причината за привеждането му в болнично заведение официално няма информация. \r\n\r\n По непотвърденни данни става въпрос за проблеми с черния дроб. \r\n\r\n Очаквайте подробности! \r\n \n\t\t\t\t\t\t", "date": "2018.12.27", "title": "Извънредно: Иван Ласкин отново е приет по спешност в болница!"}
{"url": "http://www.bnews.bg/article/254210-kyorfishetsi_za_padaneto_na_gospodarite_puska_klanat_halvadzhiyan_iznudvat_nova_za_rekorden_byudzhet", "text": "\n Кьорфишеци за падането на „Господари на ефира“ от Нова ТВ пускат братята Магърдич и Джуди Халваджиян. Всъщност продуцентите нямат намерение да оттеглят предаванията си от телевизията, както се заговори тези дни. Арменската фамилия обаче пуска хитрите слухове, за да сплаши Нова и да си договорят по-добри условия в новия договор. \r\n\r\n Източници от тв средите разкриха под сурдинка, че Джуди Халваджиян искал рекорден бюджет за „Господарите“ през новата 2019-а. А именно – над 50 000 лева на излъчено предаване. \r\n\r\n За справка, „Шоуто на Слави“ струва около 70 бона на конкурентната БиТиВи. В последните седмици от 2018-а се вдигна много шум около новината за падането на „Господари на ефира“ от Нова ТВ. Джуди призна, че договорът му с медията за следващата година все още не е подписан и вече води преговори с няколко телевизии. \r\n\r\n Всъщност контрактът изтича в началото на 2019-а и Халваджиян пресметливо даде на Нова ТВ тема за размисъл. \r\n\r\n „Джуди пуска кьорфишеци, че ще се маха от телевизията, за да си изпроси по-голям бюджет при подписването на договора догодина. От медията никога няма да си позволят да изтърват арменците“, клатят глава в кулоарите на Нова. Ако от медията не угодят на Джуди, ще загубят не само „Господари на ефира“, но и оборотните риалитита „Х Фактор” и „Като две капки вода“. \r\n\r\n Те са собственост на Магърдич Халваджиян, който като брат на Джуди, съпричастно ще изтегли форматите.   Подобно извиване на ръце често се среща в големите телевизионни медии, но според запознати толкова голям бюджет никой не е искал от Нова ТВ. Джуди пък смятал, че за подобно рейтингово предаване сумата дори е нищожна. Сигурни в успеха си, всички от „Господари на ефира“ се събраха на коледно парти, за да полеят Бюджет 2019. \r\n \n\t\t\t\t\t\t", "date": "2018.12.27", "title": "Кьорфишеци за падането на „Господарите\" пуска кланът Халваджиян, изнудват Нова за рекорден бюджет"}
{"url": "http://www.bnews.bg/article/254228-rusiya_predupredi_turtsiya_da_ne_se_mesi_v_siriya_na_bashar_asad", "text": "\n Русия е предупредила Турция да не пречи на Башар ал Асад да заеме зоните, напуснати от САЩ. Според информацията е поставено условие да не бъде предприемана никаква инвазия срещу населената с кюрди част на Сирия. \r\n\r\n Президентът на САЩ Доналд Тръмп обяви на 19 декември решението си да започне изтегляне на американските сили от Сирия. Той обоснова решението с това, че победата над Ислямска държава в Сирия е постигната и че това е била единствената причина за присъствието на въоръжените сили на САЩ. Според американски официални представители изтеглянето на силите от над 2000 души ще отнеме от 60 до 100 дни. Говорителят на американското министерство на отбраната Дана Уайт подчерта, че операцията срещу Ислямска държава не е завършила и че САЩ \"ще продължат да работят със своите партньори и съюзници за разгрома на Ислямска държава\". \r\n\r\n От своя страна Министерството на външните работи на Кремъл заяви, че очаква територията да бъде предадена на силите на Асад, след като американският президент Доналд Тръмп обяви изтегляне от страната миналата седмица - ход, който изненада съюзниците и предизвика оставката на двама от най-добрите му помощници. \r\n\r\n Турция заяви, че работи с Вашингтон за координиране на изтеглянето на американските сили, но междувременно не се е отказала да \"прочисти\" Северна Сирия от кюрдските военни формирования, които до скоро се ползваха с подкрепата на САЩ. \r\n\r\n Днес се появиха снимки, показващи, че турските военни превозни средства и военни превозвачи се изпращат до границата със Сирия. \r\n\r\n Силите на Башар ал Асад, както и руските помощници, също са започнали да се разполагат на фронтовете около град Манбидж. \r\n\r\n Вчера говорителката на Министерството на външните работи на Москва Мария Захарова подчерта, че териториите в Североизточна Сирия трябва да бъдат предадени на сирийското правителство в съответствие с международното право,пише Дир.бг. \r\n\r\n Тя каза, че Москва не знае никакви подробности за планираното оттегляне на САЩ от Сирия, но добави, че този ход би помогнал за мирното уреждане в Сирия - стига да бъде изпълнен. \r\n\r\n \"Ако изтеглянето на войските се случи, това би имало положително въздействие върху ситуацията\", каза Захарова на брифинг. \r\n\r\n Американският президент Доналд Тръмп обяви изтеглянето от Сирия миналата седмица, изненадвайки съюзниците си и предизвиквайки оставката на американския министър на отбраната Джим Матис. \r\n\r\n Говорител на подкрепяните от Турция сирийски опозиционни бойци заяви, че неговите бойци не биха приели връщането на правителствени сили в райони в източната Сирия, включително в град Манбидж, след като американските сили се изтеглят от там. \r\n\r\n Юсеф Хамуд, говорител на Сирийската национална армия (SNA), който се очаква да бъде основна сила в турска кампания в Източна Сирия, заяви, че връщането на правителствени сили в района ще предизвика \"бедствие и катастрофа\" - включително нова бежанска вълна. \r\n\r\n Според биещата се против Асад Сирийска национална армия до 15 000 от нейните бойци са готови да влязат в зоните, след като САЩ се оттеглят - влизайки в директен сблъсък с кюрдите и про-правителствените сили. \r\n\r\n Подкрепените от Турция сирийски опозиционни бойци се преместват в покрайнините на Манбий, а турската армия продължава да изпраща танкове, артилерия и друго оборудване до границата. Струпванията продължават и в сирийски северозападен регион, управляван де факто от Турция. \r\n \n\t\t\t\t\t\t", "date": "2018.12.27", "title": "Русия предупреди Турция да не се меси в Сирия на Башар Асад"}
{"url": "http://www.bnews.bg/article/254209-anita_meyzer_se_nadyava_da_otarve_pandiza_otvarya_ekoveriga_za_barzo_hranene", "text": "\n Анита Мейзер ще започне бизнес с био продукти, твърди „Галерия“, позовавайки се на свой достоверен  източник. Тя се канела да открие верига от заведения за бързо хранене, в които няма да се предлагат пържени картофи и бургери. \r\nВ момента тя обмисля и благотворителни акции, ако Върховният касационен съд я оправдае по делото за подкуп, в което тя не се съмнява. Според обвинението Анита е предложила подкуп в размер на 30 хил. евро на полицай, за да не разгласява информация за убития й мъж. Наказанието за това е до 10 години затвор и до 15 хиляди лева глоба. Два пъти по-ниска е присъдата за убийството  по непредпазливост – до 5 години решетки. \r\nВ момента Мейзер се намира в апартамента си в Евксиноград във Варна заедно с дъщеря си. Тя е на свобода под парична гаранция от 5 хил. лева и се надява на условна присъда за убийството и на пълно оправдание за подкупа. \r\n \n\t\t\t\t\t\t", "date": "2018.12.27", "title": "Анита Мейзер се надява да отърве пандиза, отваря ековерига за бързо хранене "}
{"url": "http://www.bnews.bg/article/254224-kabinetat_zashtiti_14_profesii_za_sledvashtata_godina", "text": "\n Правителството одобри 14 нови защитени професии за учебната 2019/2020 г. заради очакван недостиг от специалисти с тези умения на пазара на труда. \r\n\r\n Те ще бъдат допълнени към утвърдените 29 за настоящата учебна година. Новите 14 са с фокус върху секторите машиностроене, електроника и автоматика, моторни превозни средства и транспортни услуги. \r\n\r\n Сред защитените професии са: техник геолог, корабен техник, техник по автоматизация, сондьор, корабоводител – специалност морско корабоводене, организатор по експлоатация на жп инфраструктурата, работник в растениевъдството, строителен техник – транспортно строителство и др. \r\n\r\n Към списъка със специалности от професии, по които е налице очакван недостиг от специалисти, са добавени три нови търсени специалности – машини и системи с цифрово-програмно управление, промишлена електроника и технология на органичните вещества. С тях броят на специалностите в него става 57. \r\n\r\n Новите специалности са предложени от отрасловите министерства, от организациите на работодателите и приети от междуведомствена комисия. \r\n\r\n Целта на списъците със защитени професии е да се прецизира държавният план-прием в учебните заведения. \r\n\r\n Нова е и предложената промяна, с която е гарантирано правото на учениците да завършат обучението си при условията и по реда, по които са го започнали, ако се наложи изключване на специалност от списъка, съобщи БТВ. \r\n \n\t\t\t\t\t\t", "date": "2018.12.27", "title": "Кабинетът защити 14 професии за следващата година"}
{"url": "http://www.bnews.bg/article/254225-kmetove_na_bsp_mislyat_da_napusnat_sdruzhenieto_na_obshtinite", "text": "\n Кметове от БСП обмислят да напуснат Управителния съвет на Националното сдружение на общините, ако на предстоящото Общо събрание не се обсъди темата за начина, по който се разпределят средствата за общините. \r\n\r\n Това каза пред журналисти в централата на БСП Донка Михайлова, кмет на Троян. Обмисля се напускането на Управителния съвет, но ще останем в сдружението, подчерта Кирил Добрев, заместник-председател на БСП и посочи, че от 23 членове на УС петима са от БСП. \r\n\r\n Добрев посочи, че с постановление на Министерския съвет от 19 декември правителството \"отново без всякакви правила раздаде поредните 146 млн.лв. за българските общини\". За общини на ГЕРБ се предвидени 98 млн.лв., за общини на ДПС - 25 млн.лв., за други общини -17 млн.лв. и едва 4 млн.лв. в общини, управлявани от БСП\", допълни той. \r\n\r\n През миналата година са раздадени повече от четвърт милиард лева без правила, уточни още Донка Михайлова. \"УС на сдружението настоя за ясни процедури и критерии при разпределяне на средствата от републиканския бюджет, но броени месеци след това сме свидетели на постановлението. На среща с министъра на финансите поискахме за всички български общини 110 млн.лв. за капиталова субсидия, но получихме отказ\" заяви тя и обърна внимание, че \"месец след това се дават милиони без правила\". \r\n\r\n Според Кирил Добрев част от парите по постановленията за разпределяне на средствата през миналата и тази година са дадени на общини, чиито обекти са елемент на прокурорски проверки. Вече се вижда, че ДПС е финансовият партньор на ГЕРБ, допълни още Добрев. Следим внимателно как ще бъдат разпределени средствата за магистрала \"Хемус\", увери Добрев, предаде Офнюз. \r\n \n\t\t\t\t\t\t", "date": "2018.12.27", "title": "Кметове на БСП мислят да напуснат Сдружението на общините"}
{"url": "http://www.bnews.bg/article/254201-shterkata_na_gala_atakuva_kinoto", "text": "\n Щерката на Гала има сериозни амбиции да прави кино кариера. Мераците на чаровната Мари Константин се увеличили драстично след дебюта й в хитов уеб сериал неотдавна. В \"Унилайф\", който се излъчва по Vbox7 тя умело изкушава с чар и усмивки свой връстник. И макар засега нито младото момиче, нито майка й да намекват за новата страст в живота на Мари, тя е повече от ясна. \r\n\r\n Студентският уеб сериал „Унилайф” пък, се оказа своеобразно продължение на успешния тийн сериал „Не така, брат”, чийто герой Мишо стана особено популярен във виртуалното пространство. На същата бърза слава вероятно се надява и Мари, за да пробие по-бързо в кино средите. Чаровницата винаги е споделяла, че не иска да стои вечно в сянката на именитата си майка, затова и постоянно търси възможност да докаже себе си извън сферата, в която от години се популярната й родителка. \r\n\r\n Засега Мари ще доказва само \"колко готина мацка е\" в уеб сериала, което за момента много добре й се получава. \"Аз съм Мишо – онзи, задръстеният, с готиния брат. Пак съм себе си, нямам гадже, но този път, освен суперинтелигентен, съм и направо супер. Готов съм за ново начало. Студент първа година в престижния Американски университет в Благоевград, където никой не знае за срамното ми минало и се очертава едно славно бъдеще. Този път имам суперплан – яко учене, яки тренировки и никакви мацки… те само ме разсейват”, каза още в заставката Мино Караджов (Мишо в сериала, б.а.), а една от „мацките, които го разсейват”, е именно Мари Константин. И както вече казахме -  неин кинодебют. \r\n\r\n Любопитна подробност е, че щерката на Гала вече има дори свой кино двойник и това е световноизвестната актриса Дакота Джонсън (изиграла Анастейша в лентата „50 нюанса сиво”, б.а.). Визуалните прилики помежду им са потресаващи! 20-годишната Мари има не само същото излъчване, но и същия тип прическа, с каквито виждаме и Дакота Джонсън. Даже и усмивките им са едни и същи. Така че, ако реши да влезе в нейния образ някой ден, Мари няма да има никакви проблеми. \r\n\r\n С появата на Мари Константин в уеб сериала пък, вече цялото семейство на Гала е на екран – тя самата, дъщеря й Мари и възлюбеният на тв водещата – Стефан, когото доскоро гледахме като ВИП съквартирантит в Къщата на \"Биг Брадър\". \r\n \n\t\t\t\t\t\t", "date": "2018.12.27", "title": "Щерката на Гала атакува киното"}
{"url": "http://www.bnews.bg/article/254221-prostrelyaniyat_lovets_e_bil_bez_signalna_zhiletka", "text": "\n Простреляният ловец в района на с. Златолист бил без необходимите предпазни средства, съобщиха от прокуратурата в Сандански, която разследва случая. \r\n\r\n Около 15:40 ч. вчера, на около 700 м югозападно от последните къщи на селото, бе прострелян мъж, служител в горското стопанство. Пострадалият бил транспортиран до МБАЛ \"Югозападна болница\" в  Сандански, като по-късно бил опериран в  \"Пирогов\". \r\n\r\n Към настоящия момент е установено, че мъжът бил прострелян в главата. \r\n\r\n Разпитани са участващите в лова, както и мъжът, произвел изстрела, който е в приятелски отношения с пострадалия. Инцидентът станал в гъста гора. Изясняват се причините, поради които пострадалият се бил преместил на 200 м от първоначално уговореното между ловците местонахождение. Предстои назначаване на съответните балистични експертизи. \r\n \n\t\t\t\t\t\t", "date": "2018.12.27", "title": "Простреляният ловец е бил без сигнална жилетка"}
{"url": "http://www.bnews.bg/article/254222-varnenskata_politsiya_tarsi_izvarshitel_na_grabezh", "text": "\n Грабеж на 500 лева оборотни пари от магазин за хранителни стоки е извършен на 23 ноември т.г., около 20.35 часа.  \r\n\r\n Извършителят на престъплението е на възраст около 24 години, висок е около 165 см., със слабо телосложение. Бил е облечен с шушляково яке, сив анурак, черна долница на анцуг и тъмни маратонки с три бели ленти отстрани. Мъжът е имал съучастник, които минути преди това влиза в магазина и пазарува. Той е облечен със зелено яке, носи шапка на главата, обут е със сиви обувки и носи раница. \r\n\r\n По случая е образувано досъдебно производство, в рамките на което са извършени множество оперативно-издирвателни действия. Към момента самоличността на извършителя не е установена. \r\n\r\n Във връзка с това ОДМВР – Варна отправя апел за съдействие - всеки, който разпознае единия или двамата мъже от видеокадрите или разполага с информация, която би помогнала на разследващите, може да сигнализира при гарантирана анонимност на тел.: 112, 052/615166 или в най-близкото поделение на МВР. \r\n  \r\n \n\t\t\t\t\t\t", "date": "2018.12.27", "title": "Варненската полиция търси извършител на грабеж "}
{"url": "http://www.bnews.bg/article/254205-tita_stana_kloning_na_boni", "text": "\n Поп звездата Тита все повече залита към чалгата, разочаровани са феновете й.  Те смятат, че тийн идолката не само замърсява жанра с ориенталски ритми и плиткоумни текстове, но и видимо започва да прилича на чалга певица. \r\n\r\n Тита бе сравнена с фолк дивата Бони, към чиито външен вид в действителност се доближава, пише „Галерия“.  Това, което най-много вбесява почитателите й, е, че чалга ефектът във визията й е умишлено търсен. \r\n\r\n „Джуки, руси коси, дебели вежди – ерата на клонингите ни превзема“, заключват разочаровани фенове. \r\n \n\t\t\t\t\t\t", "date": "2018.12.27", "title": "Тита стана клонинг на Бони "}
{"url": "http://www.bnews.bg/article/254207-shte_poluchim_f_16_edva_prez_2023_g_po_skapi_a_sled_75_g_shte_se_razbere_kolko_e_letatelniyat_im_resurs", "text": "\n Проблемът в предложението на специалната комисия да закупим Ф-16 не е в самолета, а в процедурата, заяви пред БНР журналистът от специализираното списание \"Криле\" Димитър Ставрев. \r\n\r\n \"Учудвам се от подхода, по който САЩ подходиха към тази процедура, след като през 2017 г. стана ясно, че тяхното предложение не се вписва в решението на Народното събрание\", каза той в предаването \"Преди всички\" на програма \"Хоризонт\". \r\n\r\n \"Играта\" за българския изтребител е приключила, според Ставрев, който не вижда начин решението на политико-военната комисия от 21 декември да бъде променено: \"Беше ангажирана цялата мощ на американската дипломация, бяхме посъветвани да вземем това решение и аз, за себе си, не виждам вариант то да бъде променено\". \r\n\r\n \"Към датата на вземане на решението единственият валиден документ за България е така нареченият \"Актуализиран проект за инвестиционен разход за придобиване на нов тип боен самолет\", приет от НС на 8 юни 2018 година\". \r\n\r\n Офертата на САЩ не отговаря на 4 от 7-те задължителни критерия, които са заложени в този актуализиран план, каза журналистът и обясни: \r\n\r\n Според документа първите два самолета трябва да пристигнат 24 месеца след подписването на договора, а знаем, че в момента заводът за сглобяване на Ф-16 се мести от Тексас в Южна Каролина. Две седмици преди България да вземе това решение, САЩ и Словакия подписаха договор за доставка на 14 изтребители като този, който ние също избираме. Там ясно е записано, че първите им самолети ще бъдат доставени в края на 2022 година, а останалите - през 2023 година. \r\n\r\n По същото време трябва да бъдат произведени самолети за Бахрейн, който също подписа преди нас. Капацитетът на завода в Грийнвил ще бъде два самолета на месец. Ако сметнем бройката и на Словакия - общо 30 самолета, това са 15 месеца. Тоест, при най-добро стечение на обстоятелствата, първите самолети могат да бъдат доставени в България в края на 2023 година\". \r\n\r\n Вторият проблем е цената на новите самолети. \r\n\r\n \"Първоначалната цена, която е оферирана от САЩ, след като получиха RFP-то, от това, което аз знам като информация, е доста по-високо от 1,5 милиарда без ДДС, които гласува Народното събрание. Когато беше така наречената \"политико-военна комисия\", чиято цел беше именно да подобри офертите на САЩ, Швеция и Италия, аз лично очаквах, че ще подобрят значително офертата си. Въпреки че една заместник министър-председателка публично обяви, че цената е подобрена, всъщност се оказа, че не е подобрена, а е дадено обещание, че ако бъдат избрани, за да бъдат водени преговори, има възможност това да се случи - нещо евентуално, някога в бъдещето. На този етап няма документ, който да доказва, че точна сума, която е оферирана, ще бъде подобрена. Имаме само едни обещания, но обещанията не са документ\". \r\n\r\n Начинът на разплащане също не съответства на решението на комисията, в което е предвидено това да стане в период от 10 години - между 2019-а и 2028 година, но \"в писмото, което е изпратила американската страна като предложение към България, е записано, че плащането трябва да бъде предоставено в момента, в който е подписано писмо за изпълнение на сделката. Тоест, ако се спазва графикът, и самолетите бъдат доставени между трета и пета година от подписване на договора, това означава, че на петата година България трябва да плати цялата сума наведнъж, което очевидно не е възможно - Министерството на финансите не е дало разрешение за водене на такива разговори\"... \r\n\r\n Друг голям проблем е това, което беше изтъкнато като аргумент, че ако България избере страна-доставчик, извън САЩ, трябва да води преговори със САЩ за доставката на Link-16 криптосистемите и въоръжение: \r\n\r\n Журналистът не употреби думата \"корупция\", но заяви: \r\n\r\n \"Всички, които са се занимавали с обществени поръчки, знаят, че процедурата по директни преговори с изпълнителя са най-прекият път към извънредното материално стимулиране\". \r\n\r\n Модификацията на Ф-16, която България ще поръча, все още не е произведена, изтъкна той. Макар самолетите да идват с обещание за 12 000 часа ресурс, МО на България предвижда нальот между 150 и 170 часа. \"Това означава, че ние ще можем да разберем отговора на този въпрос след 75 години. Нали си представяте този изтребител след 75 години как ще изглежда\", изтъкна журналистът. \r\n \n\t\t\t\t\t\t", "date": "2018.12.27", "title": "Ще получим F-16 едва през 2023 г., по-скъпи, а след 75 г. ще се разбере колко е летателният им ресурс!"}
{"url": "http://www.bnews.bg/article/254223-toplofikatsiya_sofiya_gotvi_novi_visoki_smetki_za_dekemvri", "text": "\n Клиентите на софийската „Топлофикация” да се готвят за по-високи сметки за парно за декември в сравнение със същия месец през миналата година. Това предупредиха от компанията, а причината за това са по-ниските температури и нарасналото потребление на топлоенергия. \r\n\r\n „Средната температура в София отчетена до 26 декември от НИМХ е -0,3 градуса, което е доста по-ниско в сравнение със същия период на миналата година. Тогава средната температура е била 2,7 градуса. Затова енегрийни експерти предвиждат по-високи сметки за декември, независимо от начина на отопление”, съобщават от столичната „Топлофикация” в официално прессъобщение. \r\n\r\n „За да проследят консумацията на топлинна енергия и с грижа за потребителите, експертите на “Топлофикация София” направиха междинен отчет на общите топломери в абонатните станции преди празниците. Те показват с 13.9 % повече консумация на топлинна енергия в сравнение с предходния декември”. \r\n\r\n Студеното време е и причината за отчетеното към момента с 14% по-високо производство на топлинна енергия. Данните са съпоставени с тези от същия период на предходната година, както и с данните от месец ноември 2018 г. Така потребителите могат да се ориентират какви ще са декемврийските сметки. От „Топлофикация София” напомнят, че за този отоплителен сезон КЕВР определи с 16% по-високата тарифа на топлинната енергия. \r\n\r\n Като съвети от „Топлофикация” изтъкват, че не трябва вентилите да бъдат оставяни максимално отворени през целия сезон и не бива да се допуска претопляне на жилищата. Един градус по-ниска температура пести до 6% енергия, според експертите на дружеството. \r\n \n\t\t\t\t\t\t", "date": "2018.12.27", "title": "\"Топлофикация\"- София готви нови високи сметки за декември"}
{"url": "http://www.bnews.bg/article/254219-raste_broyat_na_mazhete_koito_polzvat_otpusk_po_bashtinstvo", "text": "\n Все повече мъже излизат в отпуск по \"бащинство\" - броят им се е увеличил с 20 процента за периода от 2014-а до 2017-а година и по последни данни са над 21 000. Това сочи анализ на Националния осигурителен институт. \r\n\r\n Разходите за обезщетения за бременност и раждане се увеличават с близо 28% за периода от 2014-а до 2017-а година, и достигат 368 милиона лева - това сочи анализ на Националния осигурителен институт. Расте и броят на получаващите обезщетения за майчинство за срок от 410 дни -  за периода увеличението е с близо 5000 души и по последни данни те са малко над 88 000. \r\n\r\n Директорът на дирекция \"Анализи, планиране и прогнози\" в НОИ Драгомир Драганов каза за „Хоризонт“, че „едни от най важните инструменти на ДОО (Държавното обществено осигуряване) в подкрепа на работещите родители - разходите за тези парични обезщетения, нарастват\". \r\n\r\n „Това, разбира се, отразява икономически тенденции, сред които, доста положителни такива, една от тях например е нарастването на средния осигурителен доход на осигурените лица. Това, което произтича от възходяща динамика на трудовите възнаграждения в икономиката, другият интересен момент е свързан със стабилизирането на пазара на труда след кризата, той също се отразява върху броят на получателите на парични обезщетения“, добави Драгомир Драганов. \r\n\r\n По предварителни данни, живородените деца в България през 2017-а са малко под 64 хиляди, докато през 2014-а са над 67 хиляди. Въпреки това получаващите обезщетения за бременност и раждане се увеличават с пет хиляди души. \r\n\r\n Експертите от НОИ обясняват, че това се дължи на факта, че са повечето осигурени за болести, майчинство, а влияние оказват и направените законодателни промени, с които се е разширил кръгът на хората с право на този вид парични обезщетения. \r\n\r\n Всяка трета от жените, които го получава е на възраст между 30 и 34 години. Средно на ден обезщетението е малко над 24.60 лв. при 23 лева за 2014-а. \r\n\r\n 662 са пък жените, които са се възползвали от дадената от юни 2017-а година възможност да се върнат по рано на работа и да получават половината си обезщетение за майчинство. \r\n\r\n Увеличава се броя на получаващите обезщетение за гледане на малко дете от една до двегодишна възраст и през 2017-а се над 76 хиляди души. Това обезщетение от 340 лева е за целия период. \r\n \n\t\t\t\t\t\t", "date": "2018.12.27", "title": "Расте броят на мъжете, които ползват отпуск по \"бащинство\""}
{"url": "http://www.bnews.bg/article/254208-spetsprokuraturata_postavya_ohrana_na_svidetel_po_deloto_sudzhukgeyt", "text": "\n Специализираната прокуратура взе мерки за незабавна защита на свидетел по делото срещу Живко Мартинов, известен с делото „Суджукгейт“, чрез осигуряване на личната му физическа охрана. \r\n\r\n По реда на чл. 123 от НПК Специализираната прокуратура разпореди на органите на МВР да охраняват денонощно свидетел и членовете на семейството му, тъй като са налице основания да се предполага, че са застрашени във връзка с наказателното производство – в резултат от свидетелстването му може да възникне реална опасност за живота и здравето му, на неговите съпруга и низходящи. \r\n\r\n Незабавната защита е осигурена от Специализираната прокуратура по искане на свидетеля. Друг свидетел по делото се е отказал от предложена му от прокуратурата защита чрез лична физическа охрана. \r\nДосъдебното производство срещу Живко Мартинов се намира във финалната си фаза, предстои в кратки срокове Специализираната прокуратура да внесе делото с обвинителен акт в Специализирания наказателен съд. \r\nИзвършва се проверка и на разследванията, ръководени от прокуратурата в Добрич, свързани с посегателства срещу личността и имуществото на свидетелите по делото – бяха изгорени две коли на свидетели по делото. \r\n\r\n Предмет на проверка от Специализираната прокуратура са и всички сигнали, съдържащи твърдения за престъпни деяния от лица, имащи отношение към наказателното производство срещу Мартинов. \r\n  \r\n \n\t\t\t\t\t\t", "date": "2018.12.27", "title": "Спецпрокуратурата поставя охрана на свидетел по делото \"Суджукгейт\""}
{"url": "http://www.bnews.bg/article/254187-kali_razdelih_se_s_tretata_si_lyubov_na_rozhdeniya_mi_den", "text": "\n Кали споделя, че най-емоционалният момент през отиващата си година е раздялата с бащата на третото й дете. \r\n\"Случи се точно на 2 октомври. На края на празника. Със сигурност остави дълбока бръчка в душата ми. Но не от тези бръчки, които се получават от усмихване, а от тъга. Винаги съм го казвала – аз съм човек, който не може да живее без любов. На моя празник дойде краят на моята трета любов“, казва Кали пред „България Днес“. \r\nТя уточнява, че краят е дошъл много преди това, имало е натрупвания. \r\n„Винаги съм била изключително честна към партньорите си. Когато нещо не е вървяло, съм им казвала да си поправим нещата, преди да се счупят окончателно. После няма как да стане! Не мога да упрекна Влади за нищо! Той е прекрасен човек. Просто не можахме да се намерим през тези години. Нищо лошо няма да кажа за бащите на моите момчета. Няма да спра и да ги обичам като човеци. Да ги мразя, означава да мразя половината от децата си“, отсича Кали. \r\n \n\t\t\t\t\t\t", "date": "2018.12.27", "title": "Кали: Разделих се с третата си любов на рождения ми ден!"}
{"url": "http://www.bnews.bg/article/254202-encho_keryazov_razlyubi_mariya_ignatova_smeni_ya_s_mlada_pevitsa", "text": "\n Най-известният ни цирков артист Енчо Керязов се отказа от творческото си сътрудничество в Мария Игнатова и и намери достойна заместничка. Певицата Михаела Филева и тази година ще се включи в благотворителната инициатива на Енчо „Нощ на звездите“, която се организира  за осми пореден път, пише \"Галерия\". \r\nПевицата е единствената жена, която рекламира грандиозния проект и записала клипове, в които приканва хората да закупят билет за събитието. Филева ще се включи и в зрелищния спектакъл, като със сигурност ще хване микрофона на сцената. Твърде е вероятно да влезе и в ролята на водеща, тъй като по традиция водещите са двама  - мъж и жена. \r\nПреди Филева да стане лице на тази инициатива, задачата бе поверена на Мария Игнатова. Двамата прекарваха дълги часове заедно, дори плъзнаха слухове, че отношенията им не са само професионални. Съмнения за интимност между двамата избухнаха и на 50-ия юбилей на продуцента Магардич Халваджиян. \r\nНа партито Мария не се появи с Димитър Рачков, с когато тогава бяха гаджета, а именно с цирковия артист. Игнатова не се отдели цяла вечер от атлетичния акробат и двамата демонстрираха опасна близост. Скоро след това Рачков наля масло в огъня като в официално изявление разкри, че с Мария са разделени. Съпругата на Енчо – Дима пък сложи статус „необвързана“ във фейсбук. \r\nКаквато и да е била истината малко след това Керязов заяви, че Игнатова не е част от личния му живот и дори вече няма да бъде водеща на „Нощ на звездите“. Дима пък официализира събирането им отново чрез социалната мрежа. Впоследствие Рачков и Мария се събраха отново, а снимките на Игнатова качени в сайта на Керязов от „Нощ на звездите“ изчезнаха. \r\n \n\t\t\t\t\t\t", "date": "2018.12.27", "title": "Енчо Керязов разлюби Мария Игнатова, смени я с млада певица "}
{"url": "http://www.bnews.bg/article/254213-zakriha_ministerstvoto_na_evropredsedatelstvoto_zaharieva_poema_rabotata_na_lilitu_pavlova", "text": "\n Eкатерина Захариева поема координацията по въпросите на Европеюйския съюз, реши Министерски съвет днес. \r\n\r\n Правителството прие промени в решението относно координацията по въпросите на Европейския съюз. Направеното изменение е свързано с произтичащите от приключването на Председателското трио на Естония-България-Австрия структурни и персонални промени в Министерския съвет, съобщи пресслужбата на кабинета. \r\n\r\n До момента функциите на председател на Съвета по европейските въпроси се изпълняваха от министъра за Българското председателство на Съвета на Европейския съюз 2018 Лиляна Павлова, която от Нова година се връща като депутат в Народното събрание. \r\n\r\n С оглед осигуряване на устойчивост на провежданата от България политика към ЕС и ефективна защита на националния интерес, беше определен нов председател на Съвета по европейските въпроси, с което се гарантира непрекъсваемост на работата му, допълниха от МС. \r\n\r\n За председател на Съвета по европейските въпроси беше определен заместник министър-председателят по правосъдната реформа и министър на външните работи Екатерина Захариева, уточниха от правителствената пресслужба. \r\n \n\t\t\t\t\t\t", "date": "2018.12.27", "title": "Закриха Министерството на европредседателството, Захариева поема работата на Лилиту Павлова"}
{"url": "http://www.bnews.bg/article/254212-i_le_monde_podhvana_dalaverite_s_balgarsko_grazhdanstvo", "text": "\n Този ден Катя Матева пътува от София до Брюксел. Напрегната, уморена, тя дойде да свидетелства в столицата на европейските институции за това, което тя смята за скандал, твърде широко непознат извън нейната страна: трафикът на българско гражданство, който дава възможност да се получи паспорт и следователно правото да се движи в Европейския съюз - София се присъедини към ЕС през 2007 г. \r\n\r\n \r\n\r\n Матева, която е юрист по образование, беше директор на Дирекцията за гражданство в Министерството на правосъдието. Тя е блокирала хиляди дела и анулирала натурализации, когато е открила, че около 60 чуждестранни престъпници са се възползвали от българско гражданство благодарение на проста декларация за „принадлежност“, доста размита и неясна като правило и изискване за България. Тези сертификати, търсени от македонци, молдовци, украинци или албанци, могат да бъдат получени срещу няколкостотин или хиляди евро от някои адвокатски кантори. \r\n\r\n Около 115 000 души биха били натурализирани в рамките на едно десетилетие по тази процедура. \r\n\r\n Заради денонсирането на този трафик, г-жа Матева твърди, че е загубила работата си през 2016 г., а съпругът й, който също е държавен служител, е бил подложен на силен натиск. \r\n\r\n С какво се препитава сега тя? \r\n\r\n - Получавам помощ от моите роднини и приятели - обяснява тя на Лe Monde. Българската прокуратура започна разследване. Още миналата година главният прокурор каза, че е притеснен от заплахата, която този трафик представлява опасност за националната сигурност. Около 115 000 души биха били натурализирани в рамките на едно десетилетие. Г-жа Maтева заяви, че всеки ден са подавани между 150 и 200 молби от чужденци, които са депозирали между 500 и 1500 евро за разглеждане на досиетата им. \r\n\r\n Министър, участващ в трафик \r\nБившата държавна служителка е информирала и правителството на Бойко Борисов, дясноцентристки вицепремиер, който е в коалиция с националистите на Обединените патриоти (ОП), която обединява Атака (национален съюз) и популистки националисти на ВМРО (Българско национално движение). \r\n\r\n Но едва през октомври 2018 г. правосъдието най-накрая се задейства и бяха извършени около двадесет ареста, включително и на Петър Харалампиев, директор на Държавната агенция за българите в чужбина, за получаване на подкупи в няколко файла за натурализация. Той е обвинен в принадлежност към организирана престъпна група. Генералният секретар на агенцията също беше задържан след откриването в сейфа на 265 000 евро в брой. \r\n\r\n На 26 ноември премиерът Бойко Борисов обяви, че обмисля закриване на Агенцията. \r\n \n\t\t\t\t\t\t", "date": "2018.12.27", "title": "И  Le Monde подхвана далаверите с българско гражданство!"}
{"url": "http://www.bnews.bg/article/254218-zadrazhaha_trima_maloletni_za_grabezh_na_taksita", "text": "\n Трима малолетни са задържали, като се предполага, че са разбили и ограбили над 10 таксиметрови автомобила в столичния квартал \"Сухата река\" тази нощ, съобщи МВР. \r\n\r\n Сигнал за вандалската проява е получен в 2:30 ч в Пето районно. \r\n\r\n Автомобилите са със счупени стъкла на предните врати. В някои от колите липсват служебните таблети. \r\n\r\n Полицията изяснява обстоятелствата около престъпленията. \r\n\r\n Задържани са три момчета на 11, 12 и 14 години. Към момента се установява съпричастността им към деянието. \r\n \n\t\t\t\t\t\t", "date": "2018.12.27", "title": "Задръжаха трима малолетни за грабеж на таксита"}
{"url": "http://www.bnews.bg/article/254214-plovdiv_v_razkopki_predi_da_stane_evropeyska_stolitsa_na_kulturata", "text": "\n Пловдив вече се подготвя за откриването на европейската столица на културата на 12 януари. Заради строежа на сцената днес затварят за 20 дни ключовия булевард в центъра на града –„Цар Борис III Обединител”.  \r\n\r\n Необходимата техника вече е на място и се подготвя за изключване светофарната уредба. Ще бъдат премахнати и електрически стълбове. \r\n\r\n Поставени са контейнери, в които ще бъдат настанени гости на събитието и журналисти. Оградни панели вече са монтирани на местата, на които се очаква да има струпване на хора. \r\n\r\n 12 автобуса от градския транспорт променят маршрута си от днес до 12 януари, това разгневи пловдивчани, защото по думите им е липсвала информационна кампания за промяната, предаде БТВ. \r\n \n\t\t\t\t\t\t", "date": "2018.12.27", "title": "Пловдив в разкопки преди да стане европейска столица на културата"}
{"url": "http://www.bnews.bg/article/254206-mrs_bulgaria_earth_2018_roksana_kirilova_az_sam_edna_mazhka_zhena_s_korona_vyarvashta_v_lyubovta", "text": "\n “Mrs Bulgaria Earth 2018“  Роксана Кирилова: Аз съм една “мъжка жена” с корона, вярваща в любовта! \r\n\r\n Роксана Кирилова грабна короната “Mrs Bulgaria Earth 2018“  на 20-ото юбилейно издание на престижния конкурс „Мисис България“. Красавицата е на  35 години, има три висши образования, живее в гр. София, работи като застраховател към Застрахователна компания “Асет Иншурънс”АД. Най-голямата й гордост е нейният син. \r\n\r\n Явила се на конкурса за да покаже, че една жена може да бъде красива и елегантна във външния вид, професионалист на 100% в работата си и отдадена на майчинството. \r\n\r\n Счита короната си от конкурса за още една лична житейска победа по пътя към върха, но съзнава и отговорността, която тя й носи. \r\n\r\n \r\n\r\n Миската вече активно участва в каузата на сдружение “ Вярвам в теб” срещу насилието над жени, както е и част от международната благотворителна кампания #OneVoice, която също е свързана с домашното насилие. \r\n\r\n „Според мен човек се чувства успял, когато изгради образа, който има в представите за себе си. Аз все още съм в процес на изграждането му. Истината е, че трябва да следваш своя път и своите мечти. Да правиш всичко със сърцето си и винаги да си благодарен на това, което имаш и си постигнал. Формула за успех и щастие няма“, споделя в интервю за списание NUDE Роксана, чиято корица украси през декември. \r\n\r\n Поддържа перфектната си форма със спорт и разходки в планината. Определя себе си като жена на крайностите. „Аз съм една “мъжка жена” с корона, вярваща в любовта“, казва “Mrs Bulgaria Earth 2018“.  Убедена е, че една жена може да изглежда елегантно в спортен екип и маратонки. Важно е как ги носи! \r\n\r\n   \r\n \n\t\t\t\t\t\t", "date": "2018.12.27", "title": "“Mrs Bulgaria Earth 2018“  Роксана Кирилова: Аз съм една “мъжка жена” с корона, вярваща в любовта!"}
{"url": "http://www.bnews.bg/article/254220-mvnr_s_informatsiya_za_balgarite_sled_otpadane_na_voennoto_polozhenie_v_ukrayna", "text": "\n По информация на българското посолство в Киев след отмяната на военното положение в 10 области в Украйна, считано от 14:00 ч. на 26 декември 2018 година, може да се смята, че за българските граждани, които преминават или посещават Украйна, отпадат рисковете от ограничаването на техните права и свободи. \r\nПо-конкретно може да се приеме, че отпадат рисковете от ограничения на правото на свободно придвижване, на правото на неприкосновеност на кореспонденцията, включително телефонна и електронна, както и ограничения в свободата на мисълта и словото, изразяване на убеждения, неприкосновеност на личния живот и жилище, съобщиха от пресцентъра на МВнР. \r\nВъпреки това обстановката в Украйна остава напрегната поради отпадане на ограниченията за организиране на протести, политически митинги и развиващите се църковни протести. \r\nВ тази връзка Министерството на външните работи на Р България препоръчва на българските граждани, които се намират на територията на Украйна или планират да посетят страната, да продължат да предприемат следните мерки: \r\nДа се регистрират на сайта на МВнР или в българските дипломатически представителства в Украйна като посочат периода, мястото на пребиваване и оставят актуален телефон за връзка; \r\nДа избягват райони, в които се провеждат демонстрации и протестни действия, както и да избягват участие в такива; \r\nДа следят постоянно обстановката и медиите в Украйна за получаване на актуална информация за случващото се; \r\nДа следват инструкциите на местните власти, включително полицейски патрули, като проявяват спокойствие и търпение. \r\nПри необходимост българските граждани могат да се свържат с българското посолство в Киев на телефони +38044 2354389; +380442352202 и дежурни телефони в извънработно време: +380442467237;+380442467672, както и с Генералното консулство на България в Одеса на телефони +38 048 746 65 54; +38 048 746 65 58, за спешни случаи в извънработно време: +380 68 293 0048; \r\nВоенното положение беше валидно за 10 области: Виницка, Луганска, Николаевска, Сумска, Одеска, Харковска, Черниговска, Херсонска, Донецка и Запорожска. \r\n \n\t\t\t\t\t\t", "date": "2018.12.27", "title": "МВнР с информация за българите след отпадане на военното положение в Украйна"}
{"url": "http://www.bnews.bg/article/254216-kzk_razkri_porednata_portsiya_kartelno_sporazumenie_v_saniraneto_da_se_gotvi_plovdiv", "text": "\n \r\nОще 11 строителни фирми са обвинени в картел при санирането на сградите в община Гоце Делчев. Това става ясно от съобщение на Комисията за защита на конкуренцията от 27 декември. \r\n\r\n Антимонополистите отново се позовават на иззети копия на електронна кореспонденция, съдържащи данни за договорки между участници и в процедури за възлагане на обществени поръчки по Националната програма за енергийна ефективност. \r\n\r\n Очакват се проверки в офисите на фирми и в Пловдивско. \r\n\r\n В съобщението на регулатора се казва още, че 15 фирми участват в картел имащ за цел предотвратяване, ограничаване или нарушаване на конкуренцията на пазарите на изготвяне на обследвания за установяване на техническите характеристики и на технически паспорти на сградите и изготвяне на обследвания за енергийна ефективност на сгради и предписване на необходимите енергоспестяващи мерки. \r\n\r\n КЗК посочва следните фирми като нарушители: \"ВМЛ – консулт\", \"Архкон Проект\", \"Евиданс инженеринг\", \"Протико Ил\", \"Консултантска Инженерна група\", \"Кимтекс – ЛС\", \"Експрес Консулт\", \"Соларват\", \"БОАЛ\", \"Пешев\", \"Джи Ер Ен Пауър България\", \"Пловдивинвест\", \"Стройконтрол\", \"Си Енд Би Енерджиконсулт\" и \"Енерджи Про Дм\". \r\n\r\n За първата подобна проверка на антимонополната комисия се разбра преди седмица. Тя започна по сигнал на кмета на Търговище. Установено бе, че строителни фирми са се договорили да разпределят помежду си обектите и \"да подадат ценови оферти, равни на максималните им цени, с които са класирани в първия етап от процедурата\". \r\n\r\n В предишния \"черен списък\" отново фигурираха фирмите \"ВМЛ – консулт\", \"Архкон Проект\", \"Евиданс инженеринг\"​ и \"Протико Ил\". \r\n\r\n Той бе допълнен от \"Мултиплекс инженеринг\", \"Димитров и син\", \"Адапт\", \"Архкон Проект\", \"Тобо инвест“, \"Фрибул\", \"Корект\", \"Инфрам\", \"Интконс\", \"Ен Екип\". \r\n \n\t\t\t\t\t\t", "date": "2018.12.27", "title": "КЗК разкри поредната порция картелно споразумение в санирането, да се готви Пловдив"}
{"url": "http://www.bnews.bg/article/254200-mis_nos_s_koleden_podarak_dzhip_ot_bogatiya_si_lyubovnik", "text": "\n Мис България Тамара Георгиева получи супер скъпарски подарък от гаджето си за Коледа – чисто нов джип Range Rover. Приятелят й – Стивън Роуз, решил да й купи същия автомобил като неговия, отново в червено, защото миската споделила, че много й харесва, пише „Галерия“. \r\n\r\n Джипът е луксозно изпълнение, с всички екстри и струва близо 70 000 евро.  Както е известно, Стивън е син на богатата бизнес дама Катя Роуз - шефка на бутик Rose Fashion House. Тамара често „намазва“ покрай заможната си свекърва, като единствено годежен пръстен не е получила от нея… \r\n \n\t\t\t\t\t\t", "date": "2018.12.27", "title": "Мис Нос с коледен подарък джип от богатия си любовник"}
{"url": "http://www.bnews.bg/article/254196-unikalna_tsarkva_v_ruse_se_rushi", "text": "\n Храмът „Света Петка” в Русе застрашително се руши. Той е уникален, тъй като представлява умалено копие на Златната църква от 10 век, построена от цар Симеон във Велики Преслав. От близо 20 години се търсят пари за спасителен ремонт, но едва сега има надежда. \r\n\r\n Отец Веселин служи в \"Света Петка\" повече от 10 години. С тревога наблюдава как църквата се наклонява и разцепва. Рушат се и стенописите, а достъпът до камбанарията е забранен: „Аз тук бях събрал даже и мазилки, които падат по време на службата, както е, се откъртват големи парчета, и вече реално погледнато става опасно и за самите хора, които посещават църквата”. \r\n\r\n Рождество Христово донесе надежда за дълго чакания ремонт. Осигурени са пари от Европа и помощ от държавата. \r\n\r\n „Надяваме се през тази година по моя молба да получим и одеждите на Света Петка, които ни бяха обещани от митрополита на Яш Теофан и от Негово Блаженство румънския патриарх”, посочи русенският митрополит Наум. \r\n\r\n Укрепването на църквата ще започне догодина, а след това тя ще влезе в българо-румънските маршрути за религиозен туризъм. \r\n \n\t\t\t\t\t\t", "date": "2018.12.27", "title": "Уникална църква в Русе се руши!"}
{"url": "http://www.bnews.bg/article/254193-magistrala_lyulin_spira_da_sashtestvuva_patyat_do_kalotina_shte_e_am_evropa", "text": "\n Завършените магистрали у нас от днес са с една по-малко, след като АМ „Люлин” спира да съществува под това си име, реши правителството. \r\n\r\n Официалната причина е малката дължина на трасето – 19,6 км, както и факта, че „се явява естествено начало на определеното за АМ „Струма” трасе. \r\n\r\n В същото време, от „Дондуков” 1 припомнят, че на 15 ноември е бил подписан договорът за изграждане на 14,5 км от пътя Калотина – София – от граничния пункт до пътния възел при Драгоман. Пътят вече ще е със статут на автомагистрала и име „Европа”. \r\n\r\n Така аутобаните у нас ще са както следва: „Тракия” от София до Бургас (А-1), „Хемус” от София до Варна (А-2), „Струма” от София до границата с Гърция (А-3), „Марица” от Пловдив до границата с Турция (А-4), „Черно море” от Варна до Бургас (А-5) и „Европа” от сръбската граница до София (А-6). От тях завършена е само „Тракия”. \r\n\r\n С правителственото решение мостът на р. Дунав в посока Русе - Гюргево за частта на територията на Република България се определя за съоръжение, за което се събира такса за ползване на отделно съоръжение по републиканските пътища, съгласно разпоредбата на Закона за пътищата, аналогично на сегашното положение. \r\n \n\t\t\t\t\t\t", "date": "2018.12.27", "title": "Магистрала „Люлин” спира да съществува, пътят до Калотина ще е АМ „Европа”"}
{"url": "http://www.bnews.bg/article/254217-hramat_aleksandar_nevski_veche_ima_sobstven_sayt", "text": "\n Патриаршеската катедрала \"Св. Александър Невски\" вече има свой официален сайт, който беше представен на големия православен празник Рождество Христово от ръководството на храма, съобщиха от Светия синод на БПЦ. \r\nАдресът на сайта е: http://www.cathedral.bg/, и в него е включена \"360-градусова разходка в храма\", както и основна информация за историята и архитектурата на патриаршеската катедрала. В секцията \"Новини\" ще бъдат публикувани съобщения и известия от богослужебния живот в патриаршеската катедрала, а в \"Галерия\" има както архивни снимки, така и актуални фотоси от богослужения и тържества в храма. \r\nОт началото на 2019 г. сайтът на патриаршеската катедрала ще има и английска, и руска версия. \r\n \n\t\t\t\t\t\t", "date": "2018.12.27", "title": "Храмът \"Александър Невски\" вече има собствен сайт"}
{"url": "http://www.bnews.bg/article/254195-promeni_patsientite_shte_plashtat_za_meditsinskite_svidetelstva_izdavani_ot_lichnite_lekari", "text": "\n Българският лекарски съюз и Министерството на здравеопазването подписаха правилата, по които ще плащаме медицинската дейност догодина. Предвижда се броят на направления за специалист да се увеличи – те ще бъдат с 5% повече. Бюджетът на болниците се увеличава средно с 4%. \r\n\r\n Едно от нововъведенията е камери да следят входа и изхода на залите за инвазивна кардиология. Целта е да се засили контролът над екипите и използваните медицински изделия в операционните. \r\n\r\n Медицинските свидетелства, които се издават от личните лекари се изваждат от пакета с платени дейности от НЗОК, така пациентите ще трябва сами да плащат документи като медицинско за брак, извършена имунизация и др. \r\n\r\n Напрежението сред лъчетерапевтите беше туширано, като не беше направена промяна в механизма на финансиране.  \r\n\r\n Цените в повечето случаи се запазват почти същите, като само за някои има повишение на плащаните досега цени с около 5 на сто. \r\n \n\t\t\t\t\t\t", "date": "2018.12.27", "title": "Промени! Пациентите ще плащат за медицинските свидетелства, издавани от личните лекари"}
{"url": "http://www.bnews.bg/article/254194-tramp_na_iznenadvashto_poseshtenie_vav_voennata_baza_ramshtayn_v_germaniya", "text": "\n Американският президент и съпругата му пристигнаха изненадващо в американската военновъздушна база „Рамщайн” в Германия. Доналд Тръмп направи това на връщане от също необявеното си посещение в Ирак – първо в зоната на американски бойни действия от встъпването му в длъжност преди две години. \r\n\r\n Самолетът на държавния глава кацна за презареждане в базата „Рамщайн”, а Тръмп и Меляния се срещнаха с  военнослужещи и ги поздравиха за Коледа. \r\n\r\n По-рано в Ирак президентът похвали американските военни за победата над „Ислямски държава” и допълни, че за разлика от Сирия, не планира изтегляне на американския конгингент от Ирак.  \r\n\r\n Срещата на Тръмп иракския премиер Адел Абдул Махди беше отменена поради разногласия как да бъде проведена. Вместо това в телефонен разговор Махди е приел поканата да посети Вашингтон, съобщи Белият дом. \r\n \n\t\t\t\t\t\t", "date": "2018.12.27", "title": "Тръмп на изненадващо посещение във военната база „Рамщайн” в Германия"}
{"url": "http://www.bnews.bg/article/254203-politsai_spasiha_burgazliyka_ot_samoubiystvo", "text": "\n На 26.12.т.г. около 11.10 ч. в Пето Районно управление – Бургас е получено съобщение за инцидент в кооперация, разположена на ул. „Калофер” № 18, при който на дъждобранната алуминиева козирка на терасата на третия етаж се намира жена, вероятно опитваща се да скочи, съобщиха от ОДМВР-Бургас. \r\n\r\n Своевременно към мястото на инцидента се отправили два автопатрула от Пето Районно управление – Бургас, които организирали действия по спасяването на жената. Същите били затруднени от невъзможността на притеснения й съпруг да отключи масивната входна врата, но предприели система за омекотяване на скока в случай, че не успеят да достигнат до бургазлийката на време. \r\n\r\n Междувременно полицаите  успели да преодолеят входната врата, като трима от тях успели да издърпат обратно на терасата 67 годишната бургазлийка, под чийто крака алуминиевата козирка вече поддала от тежестта й. \r\n\r\n Проведени са множество разговори с бургазлийката, която от сърце заедно със съпруга си благодарила на отзовалите се полицейски екипи. Жената изказала съжалението си, че в момент на слабост и депресионно настроение решила да посегне на живота си, като пожелала на всички служители на реда крепко здраве, късмет и възможност повече от разрешавани от тях случаи да се ознаменуват с положителен резултат. \r\n \n\t\t\t\t\t\t", "date": "2018.12.27", "title": "Полицаи спасиха бургазлийка от самоубийство"}
{"url": "http://www.bnews.bg/article/254192-otkriha_zhivo_12_godishno_dete_prekaralo_40_minuti_pod_lavina", "text": "\n Чудо в планината – 12-годишно момче беше открито живо, след като прекарало 40 минути затрупано под лавина във Френските Алпи.  \r\nЛавина отнесла детето, докато карало ски заедно с родителите си в планинския курорт Ла План, в областта Савоя, съобщава „Франс прес”. 40 минути по-късно то било открито от куче на спасителите. \r\n\r\n Според тях цяло чудо е, че детето е живо, защото шансовете за оцеляване са нищожни след 15 минути под снега. Момчето, което е със счупен крак и много уплашено, беше откарано в болница в Гренобъл.  \r\n \n\t\t\t\t\t\t", "date": "2018.12.27", "title": "Откриха живо 12-годишно дете, прекарало 40 минути под лавина!"}
{"url": "http://www.bnews.bg/article/254189-cherna_koleda_tanya_boeva_zagubi_bashta_si", "text": "\n Навръх Коледа Таня Боева остана без баща. Певицата загуби най-близкия си човек на празниците. Тъжната вест сподели самата изпълнителка в социалните мрежи. Тя публикува снимка, под която написа „Върви към светлината, татко. Днес Бог се роди, а ти ни напусна. \r\nУсмивката ти остава с нас. Щастлива Коледа там горе. Обичаме те”, пише Таня, цитира „Телеграф”. Петър Боев е роден на 12 март 1951 година в Димитровград. Като млад се изявява като китарист на група „Пулс” при КППЕК заедно с колегите си Васко, Венко и Стойчо. \r\nВ последните си години бившия музикант се изявява като таксиметров шофьор, но през 2012 закрива фирмата си „Тоскана”. Според негови близки той трудно понасял войната между дъщеря си и бившия си зет — Михаил Бургунджиев. След като се разведоха двамата се обвиниха взаимно в 7 смъртни гряха, каквато песен бяха създали заедно докато бяха женени. \r\n \n\t\t\t\t\t\t", "date": "2018.12.27", "title": "Черна Коледа: Таня Боева загуби баща си"}
{"url": "http://www.bnews.bg/article/254186-taybe_yusein_na_osmo_myasto_v_klasatsiyata_sportist_na_balkanite", "text": "\n Световната и европейска шампионка по борба - Тайбе Юсеин, се нареди на осмо място в класацията \"Спортист на Балканите\" за 2018 г. Допитването се провежда между информационните агенции на България, Сърбия, Румъния, Турция, Гърция, Македония, Черна гора, Хърватия, Албания и Босна и Херцеговина. \r\n\r\n Юсеин, която грабна приза \"Спортист на годината\" у нас, спечели европейско злато през май и се качи на най-високата стълбичка на световното първенство през октомври. Нещо повече! Тя завърши годината без поражение! \r\n\r\n Победител в класацията, която се провежда за 46-а поредна година, стана капитанът на националния отбор по футбол на Хърватия - Лука Модрич. С негова подкрепа \"ватрените\" достигнаха сензационно до финал на световното първенство в Русия, където загубиха от Франция. С клубния си тим \"Реал\" Мадрид пък хърватинът спечели Шампионската лига и титлата от Световното клубно първенство. \r\n\r\n Модрич изпревари световния номер 1 в мъжкия тенис Новак Джокович. Сръбският любимец успя да се възстанови след тежки контузии, да се върне на върха и да триумфира на \"Уимбълдън\" и на Откритото първенство на САЩ. \r\n\r\n Челната тройка се допълва от световната номер 1 в женския тенис - румънката Симона Халеп, която спечели \"Ролан Гарос\". \r\n\r\n Любопитно е, че Модрич е едва вторият футболист, печелил престижната класация. Преди него тази чест имаше само Христо Стоичков през 1994 г. \r\n\r\n \r\n\r\n 1. Лука Модрич (Хърватия, футбол) - 75 точки \r\n2. Новак Джокович (Сърбия, тенис) - 73 \r\n3. Симона Халеп (Румъния, тенис) - 65  \r\n4. Елефтериос Петруниас (Гърция, спортна гимнастика) - 46 \r\n5. Марин Чилич (Хърватия, тенис) - 36 \r\n6. Сандра Перкович (Хърватия, лека атлетика) - 33 \r\n7. Тияна Бошкович (Сърбия, волейбол) - 25 \r\n8. ТАЙБЕ ЮСЕИН (БЪЛГАРИЯ, БОРБА) - 20 \r\n9. Рамил Гулиев (Турция, лека атлетика) - 18 \r\n10. Катерина Стефаниди (Гърция, лека атлетика) - 15 \r\n\r\n   \r\n \n\t\t\t\t\t\t", "date": "2018.12.27", "title": "Тайбе Юсеин на осмо място в класацията \"Спортист на Балканите\""}
{"url": "http://www.bnews.bg/article/254191-kristin_ilieva_vaobshte_ne_se_trogna_ot_pesenta_koyato_divna_y_posveti", "text": "\n По всичко личи, че решението на Дивна да проговори за случилото се, както и да възстанови музикалната си кариера 9 месеца след катастрофата, не се понрави на пострадалата при инцидента моделка Кристин Илиева. Както е известно, двете дадоха интервюта в рамките на месец – Кристин пред Елизабет Методиева за „Папараци“ по БТВ, а Дивна – пред Мон Дьо за „Събуди се“ по Нова ТВ. \r\n\r\n В началото на ноември моделката сподели, че причината за катастрофата е предприето неправилно изпреварване от страна на Дивна. Месец и 3-4 дни по-късно певицата заяви, че това не е било така – пред нея е имало камион, който е решила да изпревари в участък, който е бил маркиран с прекъсната линия и преди който не е имало знак за ограничена скорост. \r\n\r\n Разликата във версиите вероятно е разсърдило Кристин, която не се трогна дори от това, че Дивна й посвети песен - „Всичко/нищо“, чийто клип стартира с черен фон и бял надпис „За Кристин“. Красивата блондинка пуска всякакви публикации и статуси, но из тях липсва линк към парчето на певицата от Русе. \r\n\r\n И докато Дивна твърди, че Илиева си остава най-добрата й приятелка и двете са започнали да общуват една с друга, то русокоската – в дните, когато се е появи видеото на русенката, пусна фотос с нейна друга приятелка, на която честити рождения ден и се обясни в любов по особен начин. „Честит рожден ден, моя любов. Току що си казах всичко! Обичам те!“, написа Криси, с което ясно показа, че вече си има друга любима дружка. \r\n \n\t\t\t\t\t\t", "date": "2018.12.27", "title": "Кристин Илиева въобще не се трогна от песента, която Дивна й посвети"}
{"url": "http://www.bnews.bg/article/254156-nina_dobrev_v_sofiya_za_koleda", "text": "\n Актрисата с български корени сподели в социалните мрежи снимки на семейството си. \r\n\r\n Канадската актриса от български произход Нина Добрев е в България за Коледните празници. Тя е споделила в социалните мрежи снимки от семейно празненство и е отбелязала като местоположение София, съобщи \"24 часа\". \r\n\r\n На снимките Нина е с майка си, баща си и брат си, които се местят да живеят в чужбина, когато Нина е на 2 годинки. \r\n \n\t\t\t\t\t\t", "date": "2018.12.27", "title": "Нина Добрев в София за Коледа"}
{"url": "http://www.bnews.bg/article/254197-370_dushi_sa_ostanali_bez_pokriv_sled_zemetresenieto_v_sitsiliya", "text": "\n Трусът с магнитуд 4,8, който разтърси Сицилия, е оставил 370 души без покрив. Пострадалите са настанени във временни убежища, предаде ДПА, като цитира ръководителят на италианската Агенция за гражданска защита Анджело Борели. \r\nРанените в земетресението са 28, като от тях 10 са в болница. Най-тежко пострадала е жена на 80 години. \r\nСпециалисти на гражданската защита са получили сигнали за инспектиране на 1600 обекта за щети, причинени от труса. \r\nЗеметресението стана вчера сутринта в община Виагранде на източния склон на вулкана Етна. Силният трус последва серия от по-малки трусове, предизвикани от изригването на вулкана в понеделник. \r\nДнес Борели опроверга твърденията, че населението е можело да бъде предупредено за опасността. \"Очевидно е, че не можем да предсказваме земетресения\", каза той. Борели обаче призна, че местните власти в района на Етна нямат подходящ план за действие при подобни извънредни ситуации и каза, че този проблем трябва да бъде решен. \r\n\r\n По-късно днес се очаква в засегнатите от труса райони да дойдат италианските вицепремиери Матео Салвини и Луиджи Ди Майо. Етна е един от най-активните вулкани в света. \r\n\r\n   \r\n \n\t\t\t\t\t\t", "date": "2018.12.27", "title": "370 души са останали без покрив след земетресението в Сицилия"}
{"url": "http://www.bnews.bg/article/254182-kotseto_razhozhda_seksi_bryunetka", "text": "\n Kоцето обикаля столицата в компанията на младо сексапилно момиче, видя HotArena. И това не е съпругата му Надя. Фолкаджията качи хубавата брюнетка в мощното си оранжево возило, с което събира завистливите погледи на минувачите в София. В колата двамата разговаряха в опасна близост, макар да не се стигна до сцени на интимност. Коцето и партньорката му не спираха да се смеят. \r\nПроучване на \"България Днес\" показа, че девойката се казва Радослава, пиарка е на фолкизпълнителя и затова неотлъчно е до него. Преди години тръгна слух, че двамата са любовници, но това така и не се доказа. Факт е, че Коцето и Радослава са в много добри отношения, а Надя няма нищо против мъжът й да прекарва повечко време с младото момиче, което във визитката си има кариера на модел. \r\nВ един момент към компанията се присъедини и Велислав, брат на фолкпевеца Борис Дали. От доста време той е в ролята на момче за всичко на Коцето. Официално се води негов озвучител и го придружава по време на участията му, но освен това се грижи за работните ангажименти на Константин, снима се в негови клипове и е на разположение по всяко време на денонощието. \r\n\"От малък съм се научил да се издържам и още преди 14 години пеех в ресторант \"Кошарите\" за по 20 лева хонорар. Сега хонорарът ми е далеч по-солиден, а и съм спечелил множество музикални награди и риалити формати, явно хората ме обичат. Не е тайна, че съм и бизнесмен - имам заведение, затова мога да си позволя да подкарам скъпа кола\", коментира Константин луксозната си придобивка. Хубавите коли привличат и красиви жени в обкръжението на Константин. Затова той често може да бъде видян обграден от изкусителни представителки на нежния пол. Съпругата му Надя признава, че има пълно доверие на чалгаря и приема всички свалки като част от работата. Коцето също е категоричен - семейството е най-важното, а всичко останало е просто шоу. \r\n \n\t\t\t\t\t\t", "date": "2018.12.27", "title": "Коцето разхожда секси брюнетка "}
{"url": "http://www.bnews.bg/article/254215-vatikanskiyat_sad_izdade_parva_prisada_za_prane_na_pari", "text": "\n Правосъдието във Ватикана издаде първата в историята на държавата присъда за пране на пари, съобщи пресслужбата на Светия престол, цитирана от ДПА. \r\nИталианският предприемач в областта на недвижимото имущество Анджело Пройети беше осъден на две години и шест месеца затвор и му бяха конфискувани над един милион евро. \r\nПарите, вложени в сметка на Пройети в банката на Ватикана (Институт за религиозни дейности, ИРД) бяха замразени още през 2014 г., когато срещу бизнесмена започна разследване. \r\nПрисъдата срещу Пройети е била произнесена на 17 декември, но бе огласена публично едва днес. Според Светия престол тя е от ключово значение в контекста на усилията на Ватикана да подобри репутацията си в борбата с финансовите престъпления. \r\nПрез декември 2017 г. Комитетът на експертите по оценяване на мерките срещу изпирането на пари и финансиране на тероризма (MONEYVAL) към Съвета на Европа разкритикува Ватикана, че не е довела до успешен край нито едно дело за пране на пари. \r\nВатиканът се опитва да постигне напредък в областта на финансовата прозрачност след като в течение на десетилетия банката на страната бе подозирана, че съхранява средства на италиански мафиоти, на лица, занимаващи се с пране на пари и укриващи данъци. \r\n \n\t\t\t\t\t\t", "date": "2018.12.27", "title": "Ватиканският съд издаде първа присъда за пране на пари"}
{"url": "http://www.bnews.bg/article/254183-simona_ot_sofiya_den_i_nosht_poddarzha_perfektna_forma_s_techni_hrani", "text": "\n Калина Иванова, по-позната като Симона от риалити сериала „София ден и нощ“, призна, че за да поддържа перфектна визия на екрана, почти постоянно спазва диета за умерено и здравословно поддържане на фигурата, която напълно изключва месото и млечните продукти. Калина спазва периодично и тридесетдневен режим за пречистване на организма, който понякога правят заедно с колежката си от сериала Галя. \r\nСтрогият режим изгаря мазнините и драстично подобрява състоянието на кожата. Проблемът е, че диетата напълно изключва твърда храна през целия месец, като в рамките на посочения период са позволени единствено ферментирали напитки от всички сортове, натурални сокове, зеленчукови бульони, бульон от пиле и риба, отвари от билки, квас, чайове от всички сортове, кафе, какао, цикория. В допълнение към всички тези напитки трябва да се изпива не по-малко от литър и половина вода - трапезна или минерална. \r\nИма дни, в които тя си позволява всичко, включително всякакви лакомства и веднага споделя това със своите последователи, като качва своя снимка в социалната мрежа. \r\n  \r\n \n\t\t\t\t\t\t", "date": "2018.12.27", "title": " Симона от„София ден и нощ“поддържа перфектна форма с течни храни"}
{"url": "http://www.bnews.bg/article/254184-nedovolni_zriteli_podpaliha_sem_zaradi_slavi_sprete_tozi_vodesht_ne_se_tarpi_veche", "text": "\n В СЕМ периодично валят искания от гневни зрители, които недоволстват най-често от пошла продукция в родния тв ефир.  Оказа се, че за последния месец в Съвета за електронни медии са получени близо дозина искания Слави Трифонов да бъде свален от ефир. Причина за това словесно нашествие са системния вулгарен език и арогантно поведение, което Дългия си позволява в предаването си. \r\n\r\n Заради това и голяма част от зрителите очакват от членовете на СЕМ адекватни действия. „Спрете този водещ! \r\n\r\n Не се търпи вече! Преля всякакви граници!”, \r\n\r\n гласи малка част от едно от постъпилите в регулатора писма, а неговият председателят – доц. Георги Лозанов пояснява, че не СЕМ е упълномощен да спира или сваля от ефир тв предавания. \r\n\r\n „Понякога исканията са абсурдни и невъзможни, но гледната точка на зрителя е различна”, твърди Лозанов. \r\n\r\n „Шоуто на Слави” удря всички рекорди за просташко и вулгарно предаване. Безумно е как това долнопробно шоу, което излага цяла България, още не е свалено от ефир!”, пък гласи друг от гневните коментари на тв зрители. \r\n\r\n Справка показва, че годишно в медийния регулатор постъпват около 6000 сигнала срещу телевизионни предавания, реклами или филми, а техните податели най-често са хора на средна възраст. Всеки от тези сигнали задължително получава отговор. \r\n\r\n Освен „Шоуто на Слави”, телевизионният зрител недолюбва най-често още „Съдебен спор” (заради „нарушаване на човешките права”) и „Съдби на кръстопът” (заради „неподходящо време на излъчване”). \r\n \n\t\t\t\t\t\t", "date": "2018.12.27", "title": "Недоволни зрители подпалиха СЕМ заради Слави: Спрете този водещ, не се търпи вече! "}
{"url": "http://www.bnews.bg/article/254178-ruski_blogar_kritichen_kam_vlastite_beshe_osaden_na_6_godini_zatvor", "text": "\n Руски блогър, критичен към властта, беше осъден вчера на 6 години затвор, съобщи адвокатът му, цитиран от Ройтерс. Блогърът Александър Валов беше обвинен в изнудване. \r\nСпоред някои наблюдатели процесът срещу него е бил политически мотивиран. Според обвинението Валов, чийто блог беше критичен към властите в южния руски град Сочи, е получил чрез изнудване пари от федералния депутат Юрий Напсо. \r\n\r\n Валов беше обвинен, че е взел с принуда 300 000 рубли (4330 долара) от Напсо. В замяна той щял да изтрие, както се твърди, текстове в блога си, касаещи казуса с плувен басейн, построен според слуховете от депутата на общински плаж в черноморския курортен град. Валов отрича да е извършил нещо нередно. \r\n  \r\nАдвокатът на Валов - Александър Попков, каза, че защитата ще обжалва присъдата, която според него е \"жестока\". \"Знаехме, че няма да получим честна и справедлива присъда\", заяви Попков. \"В делото имаше дълбок политически подтекст\", допълни той. \r\nОт офиса на Напсо и от съда в Сочи не дадоха веднага коментар на осъдителната присъда. \r\n\r\n Критикът на Кремъл Алексей Навални написа в Twitter, че Валов е \"пратен зад решетките само заради политика\" и присъдата му изглежда сурова. \"Шест години - това получаваш за убийство\", написа Навални. \r\n  \r\nПравозащитни групи, сред които \"Репортери без граници\", призоваха за освобождаване на Валов още по време на задържането му в предварителния арест. \r\n \n\t\t\t\t\t\t", "date": "2018.12.27", "title": "Руски блогър, критичен към властите, беше осъден на 6 години затвор"}
{"url": "http://www.bnews.bg/article/254198-shok_varnenets_se_hvarli_ot_terasata_si_pochina_na_myasto", "text": "\n 45-годишен мъж се хвърлил от терасата на апартамента си на ул. \"Тодор Влайков\" 2 във Варна и починал на място, съобщи за Дарик говорителят на полицията в морската столица Ивана Милева. \r\nДрамата се е разиграла в ранните следобедни часове вчера, 26 декември. Сигналът е подаден около 15.30 ч. На тел. 112. \r\nПристигналият лекар само констатирал смъртта. Тялото е откарано за аутопсия, назначени са всички експертизи. Когато бъдат готови резултатите, ще стане ясно дали мъжът е бил употребил алкохол или някакви наркотици и дали става въпрос за нещастен инцидент, или самоубийство. \r\nНяма данни за престъпление, категорични са от полицията. \r\n  \r\n По случая има образувано предварително производство под надзора на Районна прокуратура Варна. \r\n \n\t\t\t\t\t\t", "date": "2018.12.27", "title": "ШОК! Варненец се хвърли от терасата си! Почина на място!"}
{"url": "http://www.bnews.bg/article/254175-eksploziya_do_tsarkva_v_tsentara_na_atina", "text": "\n Самоделно взривно устройство избухна в центъра на Атина, съобщават гръцки медии. Взривът е станал около 7 ч. тази сутрин пред църквата „Св. Дионисий” в квартал „Колонаки”. При инцидента е пострадал полицай. \r\n\r\n Според първоначалната информация, не е имало предупредително обаждане за експлозията. Служител в храма забелязал подозрителен пакет и сигнализирал на властите. Полицай пристига след минути и при опит да проучи пакета, той избухва пред лицето му.    \r\n\r\n Униформеният е приет в болница с леки наранявания, а кварталът е отцепен от полицейски сили за борба с тероризма. \r\n\r\n До момента никой не е поел отговорност за атентата. Полицията подозира, че той може да е дело на крайнолеви или анархистки движения. \r\n \n\t\t\t\t\t\t", "date": "2018.12.27", "title": "Експлозия до църква в центъра на Атина"}
{"url": "http://www.bnews.bg/article/254181-15_godini_ot_atentata_sreshtu_balgarskata_baza_v_kerbala", "text": "\n На 27 декември се навършват 15 години от трагичния инцидент през 2003 г., когато след самоубийствената атака с камион-бомба срещу базата ни в Кербала загинаха петима български военнослужещи, а други 27 души от контингента бяха тежко ранени. \r\n  \r\nКървавият атентат отне живота на майор Георги Качорин, старши лейтенант Николай Саръев, офицерски кандидат Антон Петров, офицерски кандидат Иван Инджов и офицерски кандидат Свилен Киров. \r\n  \r\nНа 27 декември 2003 г., в 12.45 ч. местно време (11.45 ч. българско време) цистерна се взривява в близост до оградата на район № \"1\" (Индия), където е щабът на българския батальон. Тя пробива загражденията и се взривява в близост до оградата. Така причинява големи разрушения в лагера, разрушена е и сградата на щаба на батальона. Бойците от район \"Индия\" са евакуирани в друг район. Ранените - 27 военнослужещи пък са евакуирани в Багдад, в полската дивизионна болница в Бабил и в медицинския пункт в българския батальон. \r\n\r\n След този ден пет български семейства не са същите, деца останаха сираци, родители не спират да взират поглед вратата да се отвори и техните деца да се приберат у дома. В родното село Радовец на офицерски кандидат Иван Инжов никога няма да забравят трагичната гибел на техния съселянин. Площадът на селото носи неговото име, поставена е и паметна плоча в селския парк, където често хора от селото се спират да поднесат цветя и да се помолят за душата на Иван. За тях загиналите ни бойци са истински герой. \r\n\r\n На 27 декември 2018 г. (четвъртък) от 11.00 ч. в гробищен парк Чародейка ще се състои възпоменание във връзка с отбелязването на 15-та годишнина от атентата. По време на церемонията ще бъде отдадена почит към паметта на офицерски кандидат Антон Петров и към останалите четирима войници, загубили живота си по време на мисията. По време на церемонията лично ще присъства и командирът на 68 бригада Специални сили бригаден генерал Явор Матеев. \r\n\r\n За целия период на участие в операцията в Ирак - от 22 август 2003 г. до края на 2008 г., Република България е участвала с 11 контингента с обща численост 3367 души. За издръжката, транспорта и оборудването на българските контингенти за периода на операцията в Ирак са изразходвани 155 343 000 лв. Жертвите, които дадохме в хода на операцията са 13. \r\n \n\t\t\t\t\t\t", "date": "2018.12.27", "title": "15 години от атентата срещу българската база в Кербала"}
{"url": "http://www.bnews.bg/article/254180-zrelishtno_poskapvane_na_aktsiite_pri_zakrivaneto_na_sesiyata_na_uolstriyt", "text": "\n Зрелищно поскъпване на акциите беляза закриването на вчерашната сесия на Уолстрийт, след резкия спад на борсовите индекси през последните дни и седмици на загуби за инвеститорите, съобщиха световните агенции. \r\nПромишленият индекс Дау Джоунс нарасна с 1086 пункта или с близо 5% до 22 878,36 пункта. Това е най-големият ръст на този борсов индекс за една сесия в историята, отбелязват ДПА и АП. Миналия понеделник, преди затварянето за коледните празници, Дау Джоунс рухна с 653,17 пункта или 2,9% поради опасенията на търговците на пазара във връзка с американско-китайските търговски противоречия, падането на цените на петрола и на фона на критиките на президента Доналд Тръмп срещу Управлението за федерален резерв, припомня ТАСС. \r\n  \r\nВ края на вчерашната сесия по-широкообхватният индекс Стандард енд Пуърс 500, който включва акциите на 500 най-големи компании на американския пазар, също демонстрира позитивна динамика: той нарасна с 4,96% или 116,6 пункта до 2467,70 пункта. Индексът на високотехнологичните дружества Насдак се повиши с цели 361,44 или 5,84% до 6664,36 пункта. \r\n  \r\nОсобено рязко - с 7% - нараснаха акциите на компанията Apple, с 6,83% се качиха акциите на Microsoft, с 6,42% - на Google. \r\n\r\n Коментирайки ситуацията на пазара, управляващият инвестиционната компания Форт Пит Капитал груп (Fort Pitt Capital Group) Ким Форест заяви пред агенция Блумбърг, че една от причините за толкова успешния борсов ден е в това, че участниците в търговията са престанали да се опасяват относноуволняването на управителя на Федералния резерв Джей Пауъл от президента Доналд Тръмп. \r\n  \r\nПо-рано вчера, в интервю за в. \"Уолстрийт джърнъл\" председателят на екипа икономическите съветници на Тръмп, Кевин Хасет заяви, че макар президентът да има \"политически разногласия\" с Пауъл, не смята да го уволнява. \r\n\r\n   \r\n\r\n   \r\n \n\t\t\t\t\t\t", "date": "2018.12.27", "title": "Зрелищно поскъпване на акциите при закриването на сесията на Уолстрийт"}
{"url": "http://www.bnews.bg/article/254177-vulkanat_anak_karakatau_v_indoneziya_otnovo_se_aktivizira", "text": "\n Индонезия повиши нивото за опасност до предпоследната стойност след серията от изригвания на вулкана Анак Каракатау. \r\n\r\n Всички полети около вулкана бяха пренасочени, след като той изхвърли нови стълбове от пепел, няколко дни след като предизвика смъртоносно цунами. Установена е и 5-километрова зона, която е забранена за достъп Властите препоръчаха на хората, живеещи в близост до зоната да избягват плажовете поради опасност от гигантски вълни. \r\n\r\n Вулканът Анак Кракатау изригна мощно в събота и предизвика цунами, което причини смъртта на най-малко 430 души, най-малко 159 са безследно изчезналите, а близо 150 хиляди са ранените. \r\n\r\n Според експерти може да се е образувала нова дупка в кратера на вулкана под моското равнище. Съобщава се, че изригвания се чуват по няколко пъти в минута. \r\n \n\t\t\t\t\t\t", "date": "2018.12.27", "title": "Вулканът Анак Каракатау в Индонезия отново се активизира"}
{"url": "http://www.bnews.bg/article/254176-prostrelyaniyat_kray_sandanski_lovets_e_transportiran_v_pirogov", "text": "\n Простреляният вчера край санданското село Златолист ловец е транспортиран снощи към 10 ч. за лечение в УМБАЛСМ „Н.И.Пирогов”, съобщава БГНЕС. \r\n\r\n 40-годишният мъж е прострелян по невнимание от негов колега, най-вероятно със сачми за едър дивеч или т. нар. „бренеке”. \r\n\r\n Ловецът е с две огнестрелни рани – в главата и гърдите, състоянието му е тежко, уточниха от пресцентъра на ОД МВР-Благоевград. \r\n\r\n Причините, довели до инцидента се изясняват от служителите на РУП-Сандански. \r\n\r\n   \r\n \n\t\t\t\t\t\t", "date": "2018.12.27", "title": "Простреляният край Сандански ловец е транспортиран в „Пирогов ”"}
{"url": "http://www.bnews.bg/article/254179-dvama_dushi_sa_arestuvani_na_letishte_v_parizh_zaradi_pistoleti_igrachki_a_dzhambazki_s_istinski_zareden_pistolet_vilnee_na_letishte_sofiya", "text": "\n Френската полиция арестува двама души, които извадили пистолети-играчки на летище \"Шарл дьо Гол\" в Париж. Това наложило временна евакуация на един от терминалите. \r\n\r\n Като предохранителна мярка бил установен периметър за сигурност за около 45 минути. През това време имало закъснение на полети, съобщи говорител на летището. Инцидентът е станал сутринта, а работата на терминала е била възстановена по-късно през деня. \r\n\r\n В Париж, служителите на реда очевидно вършат работата си съвестно, за разлика от България, където на Летище София еевродепутатът Ангел Джамбазки се развяваше с истинско заредено оръжие, съвсем необезпокояван.  \r\n  \r\n \n\t\t\t\t\t\t", "date": "2018.12.27", "title": "Двама души са арестувани на летище в Париж заради пистолети-играчки, а Джамбазки с истински зареден пистолет вилнее на Летище София!\r\n"}
