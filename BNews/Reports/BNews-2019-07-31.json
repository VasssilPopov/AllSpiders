{"url": "http://www.bnews.bg/article/262540-yordan_rogachev_e_noviyat_shef_na_mvr_plovdiv_oblast", "text": "\nНовият шеф на областната дирекция на МВР-Пловдив е старши комисар Йордан Рогачев. Той бе представен от заместник-министъра на вътрешните работи Стефан Балабанов. До сега Рогачев бе директор на ОДМВР-Пазарджик, съобщиха от МВР. \r\n\r\nЙордан Рогачев е роден на 24 декември 1976 г. Завършил е Академията на МВР и Пловдивския университет \"Паисий Хилендарски\". В кариерата си е преминал през всички изпълнителски и ръководни нива - от автоконтрольор в сектор \"Пътна полиция\", началник на група \"Охранителна полиция\" при РУ-Велинград и негов началник, началник на група в СПУ-Пловдив, внд началник на ІV-то РУ \"Полиция\" гр. Пловдив. \r\n\r\nОт юли 2014 г. Рогачев е директор на ОДМВР-Пазарджик, а от днес, 31 юли, със заповед на министър Младен Маринов Рогачев е назначен за директор на ОДМВР-Пловдив. \r\n\r\nПрипомняме, вчера стана ясно, че със заповед на вътрешния министър досегашният директор на ОДМВР-Пловдив ст. комисар Атанас Илков е назначен за директор на Областната дирекция на МВР в Кърджали. \n\t\t\t\t\t\t", "date": "2019.07.31", "title": "Йордан Рогачев е новият шеф на МВР-Пловдив област"}
{"url": "http://www.bnews.bg/article/262541-putin_hvarlya_armiyata_sreshtu_pozharite_v_sibir", "text": "\n\r\nРуският президент Владимир Путин нареди армията да се присъедини към борбата с горските пожари, които обхванаха близо 30 000 квадратни километра в Сибир и Далечния изток, информира АП. \r\n\r\nМестните новинарски агенции съобщиха за заповедта, но не се конкретизира какви точно действия ще предприемат военните на Русия. \r\n\r\nПожарът, който е на площ колкото територията на Белгия, е предизвикал огромни облаци от дим над източната половина на Русия и дори е достигнал Монголия. \r\nОт руската агенция Авиолесохрана обявиха, че пожарите върху 28 000 квадратни километра са в труднодостъпни райони и не са полагани усилия, тъй като разходите и рисковете са далеч по-високи от потенциалните поражения, които могат да причинят в ненаселените райони.\r\n \n\t\t\t\t\t\t", "date": "2019.07.31", "title": "Путин хвърля армията срещу пожарите в Сибир"}
{"url": "http://www.bnews.bg/article/262542-negramotnostta_v_nova_e_na_pochit", "text": "\n Социалната мрежа пламна от възмущение срещу ширещата се неграмотност в НОВА ТВ. Връх взе карта, на която думата \"област\" бе написана като \"облас\"! \r\n \n\t\t\t\t\t\t", "date": "2019.07.31", "title": "Неграмотността в НОВА е на почит!"}
{"url": "http://www.bnews.bg/article/262527-zemetresenie_ot_5_po_rihter_raztarsi_ostrov_krit", "text": "\nЗеметресение с магнитуд 5.0 по Рихтер е регистрирано на остров Крит. \r\n\r\nПървоначално Европейският сеизмологичен център съобщи за магнитуд от 5.3 по скалата на Рихтер, но после коригира стойността на 5.0 по Рихтер. \r\n\r\nТрусът е бил с дълбочина 80 км. Регистриран е в 7.40 часа. \r\n\r\nДо момента няма информация за пострадали хора и нанесени материални щети. \n\t\t\t\t\t\t", "date": "2019.07.31", "title": "Земетресение от 5 по Рихтер разтърси остров Крит"}
{"url": "http://www.bnews.bg/article/262528-ogranichavat_vremenno_dvizhenieto_v_tunel_vitinya_v_posoka_sofiya", "text": "\nОграничават временно движението в тунел \"Витиня\" на магистрала \"Хемус\" в посока София, информират от Агенция \"Пътна Инфраструктура\", цитирани от БНР. \r\n\r\nДвижението ще бъде ограничено от 22 часа днес до 5 часа на 1 август. \r\n\r\nПричината е профилактика на осветлението в съоръжението.\r\n\r\nТрафикът ще се пренасочва от 35 километър по пътя София-Ботевград, а при 30 километър на пътна връзка \"Витинска река\" ще се включва отново в магистралата. \r\n\r\nДвижението за Варна в тунела ще се осъществява в една лента.  \n\t\t\t\t\t\t", "date": "2019.07.31", "title": "Ограничават временно движението в тунел \"Витиня\" в посока София"}
{"url": "http://www.bnews.bg/article/262529-do_kraya_na_denya_stopanite_tryabva_da_umartvyat_prasetata_v_severna_balgariya", "text": "\nДнес е крайният срок, в който стопаните от Северна България трябва да умъртвят прасетата си си доброволно, предаде БНР. Според заповедта на земеделското министерство, за Южна България този срок изтича на 2 август.\r\n\r\nАко мярката не бъде изпълнена, властите ще предприемат принудително евтаназиване на домашните прасета в тези зони.\r\n\r\nРазпореждането, което вчера беше разпратено до областните управители и местните епизоотични комисии, предизвика недоволство заради кратките срокове, в които общините и кметовете на малките населени места трябва да уведомят стопаните.\r\n\r\nКметовете вече трябва да са посочили местата, на които евентуално ще се загробват евтаназираните животни.\r\n\r\n\r\n\r\nВ Ловешка област все още няма регистрирано огнище на африканска чума по свинете, но на вчерашното заседание на епизоотичната комисия като превантивна мярка се обсъждаше и обявяване на бедствено положение в региона заради опасната близост до регистрирани огнища в съседните области.\r\n\r\nВчера първи положителни проби за африканска чума по свинете бяха получени и в Южна България. Те са взети от две отстреляни в Пловдивско диви прасета. Очаква се днес резултатите от изследванията да бъдат потвърдени или опровергани официално.\r\n\r\nМеждувременно заразата по свинете продължава да настъпва в Северна България. Нов случай е регистриран в индустриална ферма в село Попина, Силистренска област. Потвърдено е и ново огнище при домашни прасета в град Бяла. Нов случай на болестта е установен и в Свищовско.\r\n\r\nПрипомняме, шефът на БАБХ Дамян Илиев заяви, че най-опасни за разпространението на заразата са задните дворове.\r\n\r\nОт ДПС изразиха притеснението си, че хората ще си укрият прасетата. \n\t\t\t\t\t\t", "date": "2019.07.31", "title": "До края на деня стопаните трябва да умъртвят прасетата в Северна България"}
{"url": "http://www.bnews.bg/article/262531-obvinenite_hakeri_sa_svarsheni_no_oshte_ne_znayat", "text": "\n Димитър Ганчев, главен секретар на Интернет общество – България и един от „пионерите“ в доставката на интернет услуги, регистрирал фирмата си през далечната 1993 г. като втория в страната ни интернет-оператор, написа интересно мнение по казуса с хакера Кристиян Бойков и фирмата, в която работи той „ТAD Group“. Търговският директор на фирмата за киберсигурност, както и 20-годишния Кристиян, са обвинени в тероризъм. Публикуваме мнението на Димитър Ганчев без редакторска намеса. \r\n\r\n IT-гуруто на България Димитър Ганчев вещае тежко бъдеще за обвинените в хакерство и тероризъм \r\n\r\n Гледах интервю на обвинения хакер и неговия шеф по bTV. Не го догледах докрай, защото загубих интерес - на петата минута видях, че и двамата си търсят вече нова работа, но още не го знаят. \r\n\r\n Сърбяха ме ръцете още тогава да напиша, че фирмата ще осъмне без компютри и съответно без възможност повече да работи, но се въздържах - някой ще реши, че имам вътрешна информация, друг може да се разсърди, че съм ги предупредил. \r\n\r\n Колегите от IT бранша изглежда масово смятат, че киберпрестъпления се разследват само с кибер-средства. Това им създава измамното усещане, че ако са взели всички нужни кибер-мерки, значи са on the safe side. \r\n\r\n В едно интервю преди два дни казах, че намереният lock файл с никнейма на Кристиян Бойков в него, не е доказателство за вина, а е улика. Тази улика, обаче, е достатъчна, за да бъде поставен той под наблюдение и контрол, още преди да ни бъде казано за него и преди да бъде задържан. Адвокатите му вероятно са го посъветвали, че този файл не означава нищо. Не означава нищо в съда, но за оперативните работници означава, че Кристиян е имал достъп до файловете, преди да бъдат публикувани. Това не може да остане недоразследвано. Никой няма да плесне с ръце и да си каже, \"ами да, не е доказателство, майната му на разследването, спираме до тук, довиждане и приятна работа\". \r\n\r\n Кристиян, работодателите му, роднините му, клиентите на фирмата и изобщо всички, с които се е срещал в последните 6 месеца, би трябвало да са поставени под наблюдение. Може и службите да не са погледнали насериозно и да са закъснели с наблюдението за след ареста, но не ми се вярва. Те може и да не могат да декриптират харддискове, но никой не им е отнемал възможността да следят, подслушват и разпитват. Едно време групата за проникване можеше да влезе у вас докато си навън за цигари, да разглоби компютъра и да сложи вътре подслушвател, за да ти слуша скайпа. Сега би трябвало да са в състояние да имплантират поне хардуерен key-logger и то без да изключват / включват компютъра. Отказът от страна на работодателите да съдействат е напълно законен, но също е улика. Трябва да си даваш сметка, че тази улика ще бъде разследвана сама по себе си. Например всичките ти парични трансфери ще бъдат проверени и всеки, който ти е платил един лев в последните 5 години, в момента би трябвало да дава обяснения защо всъщност ти го е платил, откъде е научил за теб, ти ли си го потърсил или той теб и т.н. Настоящите и бившите служители също ще бъдат разпитани. \r\n\r\n Ако се е стигнало до там да те разследват, всичките ти компютри и без това са тотал щета. Ще ти бъдат иззети като доказателства и повече няма да ги видиш - без значение дали някога ще бъдат успешно декодирани или не. Е, може и да ти ги върнат след няколко години, но тогава би трябвало сам да ги изхвърлиш надалеч и да не ги докосваш. \r\n\r\n В този момент, ти вече нямаш фирма, нямаш клиенти (за тях вече си токсичен), може би нямаш и служители (няма да изкарат дълго без заплата), а си само на етап разследване, без обвинение и без съд. Само защото си смятал, че си кибер-защитен и си избрал съответна линия на поведение. Тази линия на поведение видях аз в интервюто им. \r\n\r\n Аз нито съм прокурор, нито адвокат и не мога да взема отношение по вината. Ще поживеем, ще видим. Но имам такова послание към колегите: вие живеете в реалния свят, а VeraCrypt и паролите ви пазят само във виртуалния. В реалния не е чак толкова важно дали харддискът е криптиран (е, моят също е криптиран, разбира се). Не лежте на тази кълка. \r\n \n\t\t\t\t\t\t", "date": "2019.07.31", "title": "Обвинените хакери са свършени, но още не знаят"}
{"url": "http://www.bnews.bg/article/262538-chumata_i_krizata_sa_po_tsyala_balgariya", "text": "\nЧумата по свинете е само част от общата криза в страната заедно с договорите за Ф-16, протестите за избор на нов главен прокурор и теча на данни в НАП. \r\n\r\nДържавата трябва да демонстрира своята способност да се справи с африканската чума, защото засяга не само бранша, а и всички българи, които отглеждат домашните животни сами. Това каза президентът Румен Радев в началото на инициираната от него среща с министри от кабинета. \r\n\r\nДържавният глава свика среща заради разпрастранението на африканска чума по свинете в страната. На срещата присъстват вицепремиерът Томислав Дончев, минстрите Десислава Танева, Младен Маринов, Нено Димов и др. \r\n\r\nМинистърът на земеделието и храните Десислава Танева обясни, че към момента има седем огнища на заразата. Регистрирани са и 26 случая на заразени диви свине. \r\n\r\nОчаквайте подробности \n\t\t\t\t\t\t", "date": "2019.07.31", "title": "Чумата и кризата са по цяла България"}
{"url": "http://www.bnews.bg/article/262534-zadarzhaha_blizo_5_hil_kutii_tsigari_i_nad_200_butilki_vodka_do_durankulak_i_dobrich", "text": "\nМитничари задържаха близо 5 хил. кутии контрабдандни цигари и над 200 бутилки водка до Дуранкулак и Добрич. \r\n\r\n3120 кутии (62 400 къса) контрабандни цигари от марките \"Минск\" и Parliament са отркити в туристически автобус с българска регистрация, пътуващ от Беларус, при проверка в района на ГКПП Дуранкулак на 29 юли. Цигарите с белоруски бандерол са укрити във фабрична кухина на автобуса. \r\n\r\nПри проверката на превозното средство са открити и 7 бутилки с хладилен газ тип R134а, всяка с нето тегло над 13 кг, за който не са били представени необходимите документи. \r\n\r\nПри извършена проверка в частен имот в село в обл. Добрич, митничарите намират още 1793 кутии (35 860 къса) цигари без валиден български бандерол, както и над 200 бутилки водка от 0,5л. с украински бандерол. \r\n\r\nОбщо са иззети 98 260 къса цигари, 207 бутилки водка и 7 бутилки хладилен газ. Образувани са две досъдебни производства по описа на ГД МРР под надзора на районните прокуратури в Каварна и Добрич.\r\n \n\t\t\t\t\t\t", "date": "2019.07.31", "title": "Задържаха близо 5 хил. кутии цигари и над 200 бутилки водка до Дуранкулак и Добрич"}
{"url": "http://www.bnews.bg/article/262535-lobistka_popravka_v_zakona_obsluzhi_komisiona_na_karakachanov", "text": "\n Лобистка поправка обслужваща интересите и огромна комисионна на Каракачанов според депутати бе гласувана днес в парламента. Поправката бе извършена след като възникна конфликт между министъра на икономиката Емил Караниколов и Каракачанов заради ремонта на самолетите Су-25 в Беларус. Каракачанов вече е платил 82 милиона без санкция на парламента, а в същото време Беларус е с наложено ембарго от страна на Европейския съюз, според което тази сделка е невъзможна. Депутати коментираха и друг казус, касаещ сделката, когато Цвета Караянчева заяви в Русия, че именно руската страна ще извърши ремонта на самолетите. В кулоарите депутати коментираха, че пред 30 милиона комисион управляващите бързо са изгладили разногласията си. Всичко това показва, че държавата се е превърнала в разграден двор и функционира на принципът \"Куче влачи, диря няма\".  \r\n \n\t\t\t\t\t\t", "date": "2019.07.31", "title": "Лобистка поправка в закона обслужи комисиона на Каракачанов?"}
{"url": "http://www.bnews.bg/article/262539-valeri_simeonov_az_sam_prost_chovek", "text": "\n Каруцарско поведение демонстрира за пореден път депутата Валери Симеонов в предаването \"Плюс Минус\" на Нова телевизия. Така нареченият патриот реши за пореден път да критикува опозицията, коментирайки, че на изборите хората са показали загуба на доверие в нея. Водещите го засякоха, че неговото НФСБ също не може да се похвали с висок резултат, Симеонов започна да си противоречи, че хората не харесвали работещи като него, а той бил прост човек и разбирал просто нещата. Ни в клин, ни в ръкав Симеонов започна да се хвали колко много се грижел за българските общности в чужбина и как едва ли не им е решил всички проблеми! Припомняме, че българските общности не плащат данъци и не избират управляващи! Интересно обаче, защо Симеонов не е решил нито един проблем на българските граждани живеещи в България? Интересно защо водещите не го попитаха какво става с онези 58 милиона на братя Домусчиеви и кога ще бъдат внесени в бюджета? Симеонов за пореден път демонстрира и непознаване на Конституцията, както и правомощията на Народното събрание! Интересно до кога народът ще търпи такива като Симеонов да го управляват?  \r\n \n\t\t\t\t\t\t", "date": "2019.07.31", "title": "Валери Симеонов: Аз съм прост човек?"}
{"url": "http://www.bnews.bg/article/262533-plamen_georgiev_veche_ne_e_shef_na_kpkonpi", "text": "\n Парламентът прие оставката и освободи Пламен Георгиев като шеф на КПКОНПИ. \"Изчаквах проверката на НАП да приключи, тя не откри нарушения. Отдавна бях взел решението за оставката, но го правя сега, след като данъчните не откриха нарушения\". Заяви Пламен Георгиев в парламента. \r\n  \r\n \n\t\t\t\t\t\t", "date": "2019.07.31", "title": "Пламен Георгиев вече не е шеф на КПКОНПИ!"}
{"url": "http://www.bnews.bg/article/262532-zapochva_bogorodichniyat_post", "text": "\n В последния ден от месец юли отбелязваме църковния празник Богородични заговезни. Празникът е неподвижен и се почита винаги на 31 юли. С него се слага началото на Богородичния пост. \r\n\r\n На 31 юли се заговява от месо и млечни продукти. Около масата се събира цялото семейство. Поднася се обредна заговезнишка погача. Много е важно питата да не се реже, а да се разчупи от най-стария член на семейството. Нарича се за здраве. В някои краища следващите три дена „тримирят“, гладуват, за да си пречистят тялом и духом.   \r\n\r\n Богородичният пост продължава две седмици и свършва с големия християнски празник Успение на Пресвета Богородица (15 август), познат сред българите като Голяма Богородица. \r\n\r\n По традиция Божията майка се почита като покровителка на семейството, на децата и на раждаемостта. Затова в деня на нейния празник жените украсяват иконата на светицата с цветя, поставят пред нея дарове - кърпи, ризи и пари.   \r\n\r\n Богородичният пост е един от четирите многодневни периоди на молитва и въздържание през годината. През тези две постни седмици (1-14 август) църквата молитвено се подготвя за празнуването на Преображение Господне и Успение на Пресвета Богородица, чествани всяка година съответно на 6 август и 15 август. \r\n\r\n В първия ден на поста в храмовете се прави водосвет, а от 1 до 13 август на вечерните служби се отслужва Богородичен параклис. Най-строг е постът в понеделник, сряда и петък. \r\n\r\n В тези дни Църквата препоръчва консумацията само на сурови плодове и продукти и неготвена храна. Във вторник и четвъртък - варени без олио/масло гозби, а в събота и неделя се разрешава храна с растително масло (олио, зехтин) и вино. \r\n\r\n На Преображение Господне - 6 август се разрешава риба. Ако Успение Богородично се падне в сряда или петък, се консумира риба.   \r\n\r\n На Богородични заговезни църквата почита Св. Евдоким. Имен ден имат Евдоким и Евдокия. \r\n \n\t\t\t\t\t\t", "date": "2019.07.31", "title": "Започва Богородичният пост"}
{"url": "http://www.bnews.bg/article/262537-martin_petrov_ograbiha_me_i_se_opitvat_da_me_izkarat_lazhets", "text": "\n Бившият футболен национал Мартин Петров за първи път от началото на годината говори по темата с изчезналите 3,8 млн. лева от банковата му сметка. Врачанинът с поразяващата левачка води дело срещу \"Уникредит Булбанк\", което беше спряно още на първото заседание заради липса на доказателства. \r\n\r\n \"Убеден съм, че делото ще бъде възобновено рано или късно и аз съм сигурен, че правдата ще възтържествува. Аз още преживявам случилото се. Това беше огромен кошмар. Това беше нещо повече като гръм от ясно небе. Тези милиони не съм ги откраднал, а съм ги спечелил по честен път – с труд, пот, талант и себераздаване на футболния терен\", заяви Марто пред агенция \"Блиц\". \r\n\r\n \"Не пожелавам и на най-големите си врагове, това което се случи с мен – да ме измамят и същевременно да се опитват да ме изкарат мене лъжец. Първоначално смятах, че няма да се стигне до дело, но... Както и да е... Вярвам в българското правосъдие.\" \r\n\r\n Петров говори още за миналото си на футболния терен и за бъдещето, което търси на треньорското поприще. Шокиращо Мартин обяви, че не се смята за легенда на любимия ЦСКА, тъй като има твърде малко мачове с екипа на отбора и няма място сред имена като Димитър Якимов или Димитър Пенев. \r\n \n\t\t\t\t\t\t", "date": "2019.07.31", "title": "Мартин Петров: Ограбиха ме и се опитват да ме изкарат лъжец!"}
{"url": "http://www.bnews.bg/article/262536-novi_promeni_v_naredbata_za_pensiite_i_osiguritelniya_stazh", "text": "\n Правителството прие нови промени в Наредбата за пенсиите и осигурителния стаж. Съгласно законодателството кандидатсващият за лична помощ трябва да даде съгласие добавката за чужда помощ да се превежда от НОИ на Агенцията за социално подпомагане (АСП). АСП ще превежда получените средства на кмета на общината, която е доставчик на услугата за лична помощ. Целият този кръговрат спокойно можеше да се избегна, но в България трябва да се поддържа бюрокрацията. Когато трудовият договор на асистента, оказващ лична помощ е прекратен, НОИ ще продължи да изплаща добавката за чужда помощ към пенсията. \r\n \n\t\t\t\t\t\t", "date": "2019.07.31", "title": "Нови промени в Наредбата за пенсиите и осигурителния стаж."}
{"url": "http://www.bnews.bg/article/262530-proveryavat_za_chuma_i_nay_golemiya_svinekompleks_vav_velikotarnovsko", "text": "\n Ветеринарните власти във Велико Търново имат съмнения за африканска чума по свинете в най-големия свинекомплекс в областта, който се намира в свищовското село Българско Сливово, съобщи БНР. \r\n\r\n По думите на директорът на Областната агенция по храните Станимир Спасов,проба в частна лаборатория в Русе е дала положителен резултат за заболяването при животните в промишлената свинеферма в Българско Сливово. Там се отглеждат близо 20 000 прасета. \r\n\r\n \"Имаме съмнения, но чакаме окончателни резултати. Българско Сливово - едва ли има на друго място, където да се спазват такива мерки за био сигурност\", пояснява той. \r\n\r\n Собственикът на свинекомплекса Лефтер Лефтеров коментира, че е рано да се каже, но ако има наистина болниживотни, те ще се унищожат.  \r\n\r\n Другият промишлен свинекомплекс във Великотърновско е в Лясковец. \r\n\r\n Там се отглеждат близо 3000 прасета и собствениците са започнали да ги колят, посочи Спасов и допълява, че в областта драстично намаляват животните в стопанствата тип \"заден двор\", защото домакинствата са предприели мерки да ги унищожат превантивно. \r\n\r\n Припомняме, че днес е последният срок стопаните да умъртвят прасетата си в Северна България.  \r\n\r\n Вчера бе потвърден случай на чума по свинете и в Пловдивско, а малко по-късно и в Силистра.  \r\n\r\n Преди това стана ясно, че ДФЗ спира физическите проверки на място в свиневъдните стопанства.  \r\n\r\n Шефът на БАБХ Дамян Илиев заяви, че най-опасни за разпространението на заразата са задните дворове. \r\n\r\n ДПС пък изразиха притеснението си, че хората ще си укрият прасетата. \r\n\r\n От БАБХ съобщиха, че всички прасета във видинския квартал \"Нов път\" са рискови. \r\n\r\n На заседание в Министерски съвет беше обявено, че военна полиция и ветеринарни специалисти ще наблюдават процеса на клане на свинете в цялата страна, отделно на това всички стопанства от типа заден двор в 20-километровата зона около свинекомплексите трябва да бъдат ликвидирани. \r\n\r\n Заразата порази вече три големи индустриални ферми в област Русе - в Николово, Бръшлен и Голямо Враново, които осигуряват близо 1/3 от месото на пазара у нас. Отрицателни пробите от четвъртия свинекомплекс в Русенско. \r\n\r\n Във връзка с разпространението на болестта четири области обявиха бедствено положние - Русе, Плевен, Добрич и Разград, а още области обявиха превантивни мерки. \r\n \n\t\t\t\t\t\t", "date": "2019.07.31", "title": "Проверяват за чума и най-големия свинекомплекс във Великотърновско"}
