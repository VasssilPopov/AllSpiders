{"url": "http://www.bnews.bg/article/262174-kupuvachat_na_chez_s_ogromni_zadalzheniya_dokument", "text": "\n Подробен преглед на финансовия отчет за 2017 г. на Еврохолд България АД сочи, че дружеството е натрупало сериозни задължения от над 200 милиона лева. Според финансови анализатори намеренията на Еврохолд да придобие активите на ЧЕЗ с изцяло заемен капитал за над 600 милиона лева ще доведе неминуемо до сериозно повишаване на цената на тока за бита. Лихвите, които ще трябва да плаща компанията, както вноските по главниците на такива огромни задължение при всички случаи ще принудят Еврохолд да пристъпи към съкращения на персонал, което пък сериозно ще влоши качеството на услугата. Всичко това ще нагнети сериозно напрежение и може да доведе до политическа криза. Интересна подробност е, че подсъдимият бивш министър на енергетиката Трайчо Трайков е акционер в холдинга. Трайков бе платен свидетел по арбитражното дело за АЕЦ Белене, което България загуби и трябваше да плати 1 200 000 000 лева. Припомняме, че ЧЕЗ също води арбитражно дело срещу България, което също е за огромно сума, но не може да бъде осребрено, тъй като излезе решение на Европейския съд, което постанови да бъдат прекратени такива искове от държава член срещу държава член! Според експерти именно тук е същността на сделката, тъй като холдинга ще може да продължи арбитражното дело, а България за пореден път да бъде осъдена да заплати огромна неустойка, която да платим всички ние-данъкоплатците! Ето и дълговете, които вероятно е замислено да изплатим ние:   \r\n \n\t\t\t\t\t\t", "date": "2019.07.13", "title": "Купувачът на ЧЕЗ с огромни задължения!- документ"}
{"url": "http://www.bnews.bg/article/262171-fenove_otrupaha_yorgos_yasemis_s_tsvetya", "text": "\n Гръцката звезда Йоргос Ясемис се оказа във центъра на купона в гръцкото бузуки „Мусес“ и буквално бе залят от табли с карамфили от феновете си. Изпълнителят се бе разгорещил наравно с почитателите си и дори легна на земята в стотиците цветя в знак на голямата любов, която получи от присъстващите. Самият изпълнител разказа, че често в бузукито има българи, които му се радват наравно с неговите сънародници. Преди броени дни Йоргос призна, че в България се чувства като у дома си и също така издаде, че подготвя дует с известна наша изпълнителка, но засега предпочете да запази името й в тайна. \r\n \n\t\t\t\t\t\t", "date": "2019.07.13", "title": "Фенове отрупаха Йоргос Ясемис с цветя"}
{"url": "http://www.bnews.bg/article/262173-islyamska_grupirovka_atakuva_hotel_v_somaliya_nad_20_dushi_sa_ubiti", "text": "\n Най-малко 26 души са били убити при атака срещу хотел в Сомалия. Отговорност за нападението в южния пристанищен град Кисмайо пое ислямистката групировка Аш Шабаб. \r\n\r\n Атаката започнала със самовзривяването на атентатор самоубиец пред хотела, след което въоръжени мъже щурмували сградата. Политик, който оцелял при нападението, каза, че сред жертвите е виден сомалийски активист. \r\n\r\n Жертвите на атаката са граждани на Кения, Танзания и САЩ, предаде Ройтерс. Повечето от убитите са гости на хотела, заяви представител на местните власти, цитиран от Асошиейтед прес. Той съобщи още, че сред, според него, 10-имата загинали са и двама журналисти, включително една канадка. \r\n\r\n Това е родената в Сомалия гражданка на Канада Ходан Налайе. Тя основала онлайн телевизия, насочена към сомалийците по света. Налайе била първата сомалийска жена в света, собственик на медия. Съпругът й също е бил убит. \r\n\r\n Свързаната с Ал Кайда групировка Аш Шабаб контролира части от Централна и Южна Сомалия и редовно извършва атаки срещу силите за сигурност и цивилни. Сили на САЩ и Африканския съюз подкрепят слабото централно правителство в борбата му със сунитските екстремисти.  \r\n \n\t\t\t\t\t\t", "date": "2019.07.13", "title": "Ислямска групировка атакува хотел в Сомалия, над 20 души са убити"}
{"url": "http://www.bnews.bg/article/262175-valeri_simeonov_na_sad_naricha_biznesmeni_razboynitsi", "text": "\n Валери Симеонов отива на съд, обявиха от Българската асоциация на заведенията (БАЗ). \r\n\r\n Оттам считат за недопустимо изказването му в Народното събрание, че собствениците на заведения са \"разбойници, които чрез разбойничество са натрупали една пещера богатства\". \r\n\r\n Искаме да подчертаем, че нашият бизнес не нарушава закона и ние не нарушаваме с него здравето на хората. Подобни квалификации можем да окачествим като абсурдни и обидни. Да се представя като \"разбойничество\" легитимното сдружаване на представители на дребния бизнес, чиято цел е открит диалог с интитуциите, е недопустимо, посочват от браншовата организация. \r\n\r\n Конкретните обиди, отправени срещу председателя на БАЗ Ричард Албегов, са поредният пример за това, че г-н Симеонов очевидно не приема гражданския диалог като естествена част от функционирането на всяко демократично общество. \r\n\r\n Затова БАЗ и нейният председател в лично качество ще заведат дело за обида срещу г-н Валери Симеонов, пишат от организацията. \r\n \n\t\t\t\t\t\t", "date": "2019.07.13", "title": "Валери Симеонов на съд, нарича бизнесмени \"разбойници\""}
{"url": "http://www.bnews.bg/article/262178-kubrat_pulev_i_andrea_se_razdeliha", "text": "\n Една от най-коментираната двойка в България сложи край на връзката си. Боксьорът Кубрат Пулев и певицата Андреа са се разделили. За това съобщи самата тя в личния си профил в Instagram.   \r\n\r\n Андреа публикува снимка, под която пише: „Твърде съм млада за сватба и твърде стара, за да участвам в детински игри. Наслаждавам се на живота на необвързаните”. \r\n\r\n През години връзката им премина през какво ли не. Последният проблем, с който се сблъскаха, беше целувката на Кобрата с Джени Суши. Предстои да разберем дали някога двамата отново ще се съберат. \r\n \n\t\t\t\t\t\t", "date": "2019.07.13", "title": "Кубрат Пулев и Андреа се разделиха "}
{"url": "http://www.bnews.bg/article/262180-barekov_s_razbivasht_komentar_za_glavata_na_edin_psevdopatriot", "text": "\n Николай Бареков с разбиващ коментар за главата на един псевдопатриот! Вижте какво написа във Фейсбук: \"Има ли връзка между прокурорските обвинения във военното разузнаване, военния министър Каракачанов и продажбата на българско гражданство под масата от подчинени на Каракачанов? Имало ли е чадър на Военното разузнаване над бившия доносник от ДС Каракачанов преди и след като зае поста министър и вицепремиер на Борисов? Продавани ли са български паспорти на военнопрестъпници (повтарям: военнопрестъпници) и терористи от бивша Югославия и Близкия Изток срещу огромни пачки в евро от хората на лидера на ВМРО? “Проспало” ли е този общоевропейски престъпен акт военното разузнаване или куките са играли игри на двойни и тройни агенти с ИДИЛ, Хамас, Хизбула и с други терористични организации (в което няма лошо стига да разполагаш с ресурсите на ЦРУ и Мосад, иначе си от страната на зайчето с шапката или без нея:))? Има ли смисъл вече да пазят главата на потъналия в лайна псевдо военен министър и псевдо патриот след като свърши черната работа и подписа за самолетите? Питам ей така, колкото да си намирам работа в събота следобед....\" \r\n\r\n \r\n\r\n   \r\n \n\t\t\t\t\t\t", "date": "2019.07.13", "title": "Бареков с разбиващ коментар за главата на един псевдопатриот!"}
{"url": "http://www.bnews.bg/article/262176-arestuvaha_chetirima_za_tormoz_sas_silna_muzika_v_ihtiman", "text": "\n Четирима души са задържани за неподчинение на полицейски служители в Ихтиман, съобщиха от МВР. \r\n\r\n От ведомството уточняват, че около 5.30 ч. тази сутрин в РУ-Ихтиман е постъпил анонимен сигнал, че в двора на къща в града е поставена озвучителна уредба, от която се чува силна музика. \r\n\r\n На адреса е изпратен автопатрул, който установил трима души в двора. Въпреки многократните разпореждания да прекратят силната музика, те не се подчинили и започнали да отправят закани и заплахи спрямо униформените. \r\n\r\n След като полицаите иззели уредбата, на място се струпала тълпа от около 20 живеещи наблизо. \r\n\r\n След овладяване на ситуацията и възстановяване на обществения ред била предприета специализирана полицейска операция за установяване на всички участници в инцидента. \r\n\r\n С полицейска мярка за 24 часа са задържани мъж и три жени. По случая е образувано бързо производство. \r\n \n\t\t\t\t\t\t", "date": "2019.07.13", "title": "Арестуваха четирима за тормоз със силна музика в Ихтиман"}
{"url": "http://www.bnews.bg/article/262172-migranti_okupiraha_parizhkiya_panteon_stigna_se_do_sblasatsi_s_politsiyata", "text": "\n Няколкостотин незаконни мигранти окупираха за кратко Пантеона в Париж с искане да им бъдат издадени документи и да се срещнат с френския премиер Едуар Филип. \r\n\r\n Около 700 мигранти и техни поддръжници окупираха емблематичната постройка в центъра на френската столица по инициатива на организациите \"черни жилетки\" и \"Ла Шапел, напред!\", които подкрепят незаконните мигранти. \r\n\r\n Протестиращите бяха изведени принудително. Мигрантите се събраха впоследствие извън сградата, където бяха заобиколени от представители на силите на реда. \r\n\r\n Полицията бе принудена да използва сълзотворни гранати, за да отблъсне най-агресивните демонстранти. Медици оказаха помощ на няколко души, които получиха рани или им прилоша. \r\n\r\n Полицията е задържала 37 души, съобщи ТАСС. \r\n\r\n В изявление \"черните жилетки\" се представиха за хора без документи, които Франция не забелязва. \r\n \n\t\t\t\t\t\t", "date": "2019.07.13", "title": "Мигранти окупираха парижкия Пантеон, стигна се до сблъсъци с полицията"}
{"url": "http://www.bnews.bg/article/262177-blizo_60_ot_germantsite_smyatat_che_zdraveto_na_merkel_e_lichen_vapros", "text": "\n Почти 60% от гражданите на Германия смятат, че проявите на неконтролируемо треперене на канцлера Ангела Меркел е личен въпрос, показва проучване, цитирано от БГНЕС. \r\n\r\n Голяма част от запитаните са на мнение, че треперенето, което през последния месец се наблюдава три пъти по време на публични прояви на канцлера на Германия, се отнася до личния живот на Меркел, докато 34% са на мнение, че това е въпрос от обществен интерес. \r\n\r\n Ангела Меркел ще отпразнува следващата седмица своя 65-ти рожден ден. Тя е начело на управлението на държавата почти 14 години. \r\n\r\n По-голямата част от анкетираните, които са се самоопределили като подкрепящи консервативния Християн-демократичен съюз (ХДС) на Меркел, както и мнозинството от подкрепящите социалдемократите и „зелените“, са заявили, че това е проблем на самия канцлер. \r\n\r\n Мнозинството, подкрепящо крайнодясната „Алтернатива за Германия“ (АГ), смятат, че здравословното състояние на Меркел е въпрос от обществен интерес, установи проучването. \r\n\r\n Въпреки претърпените три пристъпа, канцлерът заяви, че се чувства добре. \r\n\r\n Таблоидът „Билд“ информира, че Ангела Меркел е преминала подробни медицински изследвания, които са установили, че треперенето е вследствие на дехидратация на организма й.  \r\n \n\t\t\t\t\t\t", "date": "2019.07.13", "title": "Близо 60% от германците смятат, че здравето на Меркел е личен въпрос"}
{"url": "http://www.bnews.bg/article/262179-bomba_visshi_funktsioneri_na_bsp_ne_si_vnasyat_zdravnite_osigurovki_dokument", "text": "\n Висши функционери от БСП не си внасят осигуровките, но обикалят медиите и проповядват морал. Някои от функционерите са в най-висшето ръководство на партията и са от най-приближения кръг на Корнелия Нинова. Интересното е, че децата на някои от тези функционери учат в скъпо платени чужди университети, партийците често публикуват снимки от почивките си на екзотични дестинации. От БСП често критикуват здравеопазването ни, но се оказва, че самите те не допринасят за подобряването му. Документа, който ще ви покажем касае здравноосигурителния статус на висш функционер с чийто подпис е създадена телевизията на БСП. Същия е бил и два мандата народен представител, но не си внася здравните осигуровки!   Надяваме се роденият на 29.09.1971 година висш функционер на БСП незабавно да внесе дължимите здравни осигуровки и по този начин да даде пример на останалите другарки и другари които дължат здравни осигуровки. \r\n \n\t\t\t\t\t\t", "date": "2019.07.13", "title": "Бомба! Висши функционери на БСП не си внасят здравните осигуровки! - документ"}
{"url": "http://www.bnews.bg/article/262169-spomnyate_li_si_kak_izbivaha_zhivotnite_v_strandzha_predi_edna_godina_a_znaete_li_kakvo_se_sluchva_dnes_video", "text": "\n Спомняте ли си наказателната акция на Порожанов и шефа на БАБХ Дамян Илиев, който издаде заповед за избиването на хиляди кози и овце с мотивът, че са заразени от чума? Преди една година журналистът Димитър Байрактаров организира спонтанен протест в София и внесе отворено писмо до президента Румен Радев с мотив, че наличието на чума не е доказано. Година по-късно сме свидетели на \"чудо\", стадото на Ани Петрова, която не позволи животните ѝ да бъдат избити, не само, че е живо и здраво, но се е увеличило с над 100 ярета и агнета. Дори само това е доказателство, че чума не е имало, а акцията по избиването е имала друга цел? Една година по-късно можем да направим и прочит! Избиването на животните целеше обезлюдяване на Странджа и заселването ѝ с бежанци! Година по-късно животните са избити, но за сметка на това се строят три бежански лагера в Елхово, Любимец и Малко Търново, а мечтата на Каракачанов да засели Странджа с бежанци вече се реализира! Само гордата Ани Петрова пази българщината в Странджа, а за нас поетът би повторил \"Не сме народ, а мърша!\". Вижте видеото с лъжите на управляващите от онези дни:   \r\n\r\n   \r\n \n\t\t\t\t\t\t", "date": "2019.07.13", "title": "Спомняте ли си как избиваха животните в Странджа преди една година? А, знаете ли какво се случва днес? - видео"}
{"url": "http://www.bnews.bg/article/262168-vladimir_putin_razkritikuva_vyatarnite_turbini", "text": "\n На световната среща за производство и индустриализация GMIS в Екатеринбург Владимир Путин отправи тежки критики към възобновяемите източници на енергия. Видео от изказването на руския президент публикува в Twitter журналистът Дмитрий Смирнов. \r\n\r\n \"Всички знаят: да, ветрогенераторите са добри. Но спомнят ли си за птиците? Колко птици измират. Те [вятърните турбини] така се тресат, че червеите излизат от земята. Това не е шега - това са последствията от използването на съвременните способи за получаване на енергия\", казва Путин. \r\n\r\n Руският президент не одобрява и използването на слънчева енергия, посочвайки, че \"планетата не бива да бъде покривана с няколко слоя специални батерии\". Путин сравнява подобни инициативи със \"замитане на боклука под килима\" вместо \"нормална уборка\". \r\n\r\n Тази година в GMIS вземат участие над 2 000 души, включително представители на руското правителство и регионални ръководители. На срещата присъстват и представители на 40 държави, като най-многобройни делегации са изпратили  Обединените арабски емирства, Китай, Германия, Австрия, САЩ, Великобритания, Венецуела и Индия. \r\n \n\t\t\t\t\t\t", "date": "2019.07.13", "title": "Владимир Путин разкритикува вятърните турбини!"}
{"url": "http://www.bnews.bg/article/262170-rekordna_globa_ot_5_miliarda_za_facebook", "text": "\n Компанията Фейсбук (Facebook) ще бъде глобена с рекордните 5 милиарда долара от регулаторните органи в САЩ след разследване за неуспехите на най-голямата социална медия в света да защити личните данни на своите потребители, съобщи в. \"Уолстрийт джърнъл\", цитиран от ДПА. \r\n\r\n Американският ежедневник се позова на добре осведомени източници, че миналата седмица Федералната търговска комисия (ФТС) е взела съответното решение с 3 на 2 гласа. Не е ясно след колко време ще бъде обявена глобата. Разследването срещу Фейсбук започна миналата година, след като бе разкрито, че базираната в Лондон консултантска компания Кембридж Аналитика (Cambridge Analytica) е получила достъп до данните на до 87 милиона потребители. Кембридж Аналитика е работила за предизборната кампания на президента на САЩ Доналд Тръмп през 2016 г. \r\n\r\n Федералната търговска комисия и Фейсбук отказаха да потвърдят информацията на \"Уолстрийт джърнъл\". Глобата не е особено голяма за компанията, която миналата година обяви печалба от 22 милиарда долара при оборот от 55 милиарда долара. \r\n \n\t\t\t\t\t\t", "date": "2019.07.13", "title": "Рекордна глоба от 5 милиарда за Facebook!"}
{"url": "http://www.bnews.bg/article/262167-nov_dalg_ot_200_miliona_zaradi_f_16", "text": "\n   \r\n\r\n Правителството ще емитира още 200 милиона лева нов дълг под формата на 20-годишни облигации. Това става ясно от съобщението за аукциона на сайта на БНБ. \r\n\r\n Това е втората емисия дълг на вътрешния пазар от началото на годината, след като през юни беше пусната емисия за 300 млн. лева. Целта на новите задължения, които поема страната ни, е покупката на новите изтребители Ф-16. \r\n\r\n Те ще наложат актуализация на бюджета, която най-вероятно ще бъде предложена следващата седмица на кабинета. \r\n \n\t\t\t\t\t\t", "date": "2019.07.13", "title": "Нов дълг от 200 милиона заради Ф-16"}
