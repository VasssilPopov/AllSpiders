{"url": "http://www.bnews.bg/article/262164-kultoviyat_pitar_krauch_spira_s_futbola", "text": "\n Питър Крауч сложи край на своята футболната кариера. 38-годишният нападател обяви решението си в социалните мрежи. \r\n\r\n Бившият национал на Англия, който носи екипите на \"Тотнъм\", \"Куинс Парк Рейнджърс\", \"Астън Вила\", \"Ливърпул\", \"Стоук Сити\" и \"Бърнли\", се сбогува с феновете, споделяйки, че всичко е станало след много размисли. \r\n\r\n \"Реших да спра с футбола! Нашата прекрасна игра ми даде много. Благодарен съм на всички, които ми помогнаха да стигна до нея и да се задържа дълго\" \r\n\r\n \"Ако когато бях на 17 ми бяха казали, че ще играя на световно първенство, ще стигна до финал в Шампионската лига, ще спечеля ФА Къп и ще отбележа над 100 гола във Висшата лига, нямаше да повярвам. Това сега е една сбъдната мечта\", написа Крауч в \"Туитър\". \r\n\r\n Крауч, който има 187 гола в 677 мача, е култова фигура в британския футбол. Освен с нестандартната си физика - ръст от 201 см и тегло до 70 кг, той е известен още с \"Танца на робота\" и чувството си за хумор. \r\n\r\n Например по времето, в което носеше екипа на \"Тотнъм\" и излизаше с настоящата си съпруга - модела Аби Кланси, Питър даде любопитен отговор на журналистически въпрос какъв би бил, ако не беше професионален футболист. Краучи отвърна... \"Девствен!\". \r\n\r\n Крауч позира и с няколко жирафа за социалните мрежи. Под снимката написа: \"За мен лятото е време за семейството ми“. \r\n \n\t\t\t\t\t\t", "date": "2019.07.12", "title": "Култовият Питър Крауч спира с футбола"}
{"url": "http://www.bnews.bg/article/262157-300_kilograma_marihuana_otkriha_politsai_kray_petrich", "text": "\n Близо 300 килограма канабис са открити в землището на петричкото село Гега. Това съобщават от пресцентъра на МВР – Благоевград. \r\n\r\n Наркотичното вещество е намерено при специализирана полицейска. В обезлесен участък на Държавен горски фонд,  са открити общо 314 броя зелени тревисти растения с общо тегло 298 кг, реагирали положително на марихуана. \r\n\r\n Те са унищожени по надлежния ред след вземане на представителните проби. По случая е образувано досъдебно производство. \r\n \n\t\t\t\t\t\t", "date": "2019.07.12", "title": "300 килограма марихуана откриха полицаи край Петрич"}
{"url": "http://www.bnews.bg/article/262158-propadna_zavoda_na_folksvagen_nemtsite_izbraha_turtsiya_pred_balgariya", "text": "\n Германският автомобилен производител \"Фолксваген\" планира да построи завод за производство на няколко марки в Турция, съобщава \"Ройтерс\", позовавайки се на германското специализирано издание Automobilwoche. \r\n\r\n Решението е взето на заседание на Надзорния съвет на концерна в четвъртък. Локацията на новата фабрика ще е в турския град Измир.  \r\n\r\n В новия завод ще се произвеждат модели на няколко марки под шапката на VW, една от които е \"Шкода\". \r\n\r\n Както немската, така и пресата в Чехия спрягаха за фаворити в надпреварата България и Турция. Другите кандидати бяха Сърбия и Румъния.  \r\n\r\n Говорител на \"Фолксваген\" е уточнил пред \"Ройтерс\", че \"плановете за новия обект са потвърдени, но все още не са финализирани.\" \r\n\r\n В публикацията се споменава, че позицията на Катар е била ключова за вземането на решение. Катар притежава 17% акционерно участие във \"Фолксваген\" и е оказал натиск върху Надзорния съвет, за да се стигне до избора на Турция.  \r\n\r\n През 2018 година \"Фолксваген\" е бил най-продаваният автомобил в Турция (67 хил. бройки), към които трябва да добавим и 21 хиляди продадени шкоди. Сред първите 6 най-успешни в Турция марки са още \"Рено\", \"Фиат\", \"Форд\", \"Тойота\" и \"Хюндай\", но \"Фолксваген\" е единствената, който към момента няма своя производствена мощност в страната.  \r\n\r\n Очаква се новият завод да бъде построен на 40 хектара площ край Измир. До 2001 година от конвейерите там са слизали опели, преди Дженерал мотърс да закрие това производство. В хода на преговорите турската страна е предложила за изграждането на железопътна линия от площадката до второто най-голямо турско пристанище - това в Измир. Освен това Анкара е предложила да се включи в инвестицията със 100 милиона евро.  \r\n\r\n На турска територия работят девет големи автомобилни производители и 400 доставчици на части. Потенциалната инвестиция е в размер на над 1 млрд. евро. Предвижда се фабриката да има 5 000 служители, от които до 650 инженери. Идеята е в завода да се сглобяват модели на \"Шкода\", \"Фолксваген\" и \"Сеат\". \r\n \n\t\t\t\t\t\t", "date": "2019.07.12", "title": "Пропадна завода на Фолксваген! Немците избраха Турция пред България!"}
{"url": "http://www.bnews.bg/article/262159-kakvo_raboti_vitsepremierat_mariyana_nikolova_za_10_mesetsa_sa_vneseni_samo_5_dokumenta_v_ms_i_10_komandirovki_v_chuzhbina", "text": "\n Случайно ако сте забравили, драги читатели, в България има такъв вицепремиер - Марияна Николова. \r\n\r\n Защото ние бяхме забравили. Днес случайно се присетихме и решихме да проверим какво точно работи почитаемата дама, която е вероятно най-неразпознаваемата и излишната в българското правителство. \r\n\r\n 10 командировки в чужбина за по-малко от 10 месеца и само 5 внесени документа в Министерски съвет! \r\n\r\n Това е накратко работата, свършена от вицепремиерката Марияна Николова, която в края на ноември смени в кабинета Валери Симеонов от квотата на НФСБ и започна да получава министерска заплата от 4949 лв. - без да се броят административните бонуси. \r\n\r\n Въпреки солидното израстване и добра заплата обаче, името на Николова рядко попада в медийното пространство и обществен интерес и това едва ли е случайно - в България изявите на луксозната дама се броят на пръсти. \r\n\r\n Николова, която преди да влезе в правителството, бе шеф на кабинета на Симеонов и има само административен опит, предпочита да се изявява в чужбина. \r\n\r\n В това може би нямаше да има нищо лошо, ако от срещите й произтичаше нещо и бяха поне значими за страната. Обхватът й на действие зад граница обаче е озадачаващо ограничен и навън тя се среща със средно ниво политици, предимно от Украйна, Унгария и Румъния, които не се славят като стратегически бизнес партньори на България. \r\n\r\n За тези, които не са чували името й и сега научават, че й плащат заплата от 5 бона, без да знаят какво върши, уточняваме, че Николова е вицепремиер по икономическата и демографска политика. \r\n\r\n Според тези ресори тя би трябвало да е дейна в широк кръг сфери, като се започне от ключовия за България туризъм и се стигне до шокиращата статистика с вече изчезналия ни народ. \r\n\r\n Едва на 22 май, доста след поемане на поста си обаче, тя съобщава, че ще създаде работна група, която да умува по въпросите на демографската криза. Междувременно Евростат излезе с данни, според които процесът на стопяване на нацията ни е вече необратим и сме с рекордно нисък прираст в цяла Европа, без да се брои миграцията. \r\n\r\n Освен това Николова е председател на Тристранната комисия към Министерски съвет, която отговаря за съгласуването на политиките между кабинета, бизнеса и синдикатите. Тя е провела за 10-те месеца престой в МС едва 6 заседания, на които не са взети никакви ключови решения. \r\n\r\n В правителството дейността й също е доста ограничена и за посочените 10 месеца е внесла едва 2 проекта, касаещи изменения на нормативни актове на Министерския съвет и Агенцията за ядрено регулиране. Входирала е и 3 постановления – за приемане на наредба за мрежовата сигурност, за плана за дейността на НСИ и плана за действие за държавните концесии. \r\n\r\n Време за повече дейност в Министерския съвет вероятно не й остава от непрекъснатите визити в чужбина, които изброяваме по дати, откакто е вицепремиер. \r\n\r\n 11-12.02.2019 - Будапеща \r\n\r\n Среща се с министъра на външните работи и търговията на Унгария Петер Сиярто. \r\n\r\n 12.03.2019 - Франкфурт на Майн \r\n\r\n Участва в четвъртото издание на международното изложение „Управление на инвестициите“. \r\n\r\n 22.03.2019 – Ниш \r\n\r\n Среща с българското малцинство в сръбския град. \r\n\r\n 29.03.2019 – Букурещ \r\n\r\n Влиза в делегацията на премиера Бойко Борисов за Балканската среща на лидерите. \r\n\r\n 25.04.2019 - Будапеща \r\n\r\n Участва в конференцията “Варна - щитът на християнството“ в унгарския парламент. \r\n\r\n 13-14.05.2019 - Киев \r\n\r\n Среща се с първия вицепремиер и министър на икономическото развитие и търговията на Украйна Степан Кубив. \r\n\r\n 20.05 .2019 – Киев \r\n\r\n Гост е на церемонията по встъпване в длъжност на новоизбрания президент на Украйна Володимир Зеленский. \r\n\r\n 29.05.2019 - Букурещ \r\n\r\n Участва в конференция \"Ролята и статута на жените в съвременното общество – между овластяване, лидерство и полова дискриминация“. \r\n\r\n 17.06.2019 - Женева \r\n\r\n Участва в 108-та сесия на Международната конференция на труда, която се провежда в Швейцария. \r\n\r\n 03.07.2019 - Торонто \r\n\r\n Участва в международната конференция по процеса на реформите в Украйна, която се провежда в Канада. \r\n\r\n За този период Марияна Николова успява да проведе доста по-малко официални срещи у нас като вицепремиер, 3 срещи с международни делегации и посланици – на Индия, Кувейт и Китай, както няколко частни прояви: \r\n\r\n 06.12.2018 - среща с производители на рибни продукти. \r\n\r\n 13.12.2018 – среща с преподаватели в Аграрен университет в Пловдив. \r\n\r\n 17.12.2018 – посещение в центрове за деца и възрастни с увреждания в Монтана заедно със социалния министър Бисер Петков. \r\n\r\n 22.12.2018 – откриване на нов лифт на Боровец и освещаване на напълно обновената детска градина в Литаково. \r\n\r\n 06.01.2019 – присъствие на Богоявленския водосвет на бойните знамена в Карлово. \r\n\r\n 18.02.2019 – присъствие на 15-то издание на Старопланинския събор в Сопот. \r\n\r\n 14.03.2019 – откриване на тренинг център за нови служители в швейцарско предприятие у нас. \r\n\r\n 18.03.2019 - посещението в Тракия икономическа зона (ТИЗ) край Пловдив. \r\n\r\n 26.03.2019 – участие в Съвет на децата към Държавната агенция за закрила на детето. \r\n\r\n 10.05.2019 – участие в проверката на подготовката на контролните органи за летния сезон по Черноморието заедно с министъра на туризма Николина Ангелкова. \r\n\r\n 09.07.2019 – връчване на писателя Милен Русков литературната награда „Иван Вазов“. \r\n\r\n Срещи с производители на рибни продукти, тренинг център на швейцарско предприятие, конференция \"Варна - щитът на християнството\", конференция на труда в Женева и - забележете, пътешествие до Канада заради семинар за...Украйна?! \r\n\r\n Това са акцентите в дейността на българската вицепремиерка за 10 месеца.  \r\n\r\n Идва логичният въпрос: какъв е смисълът от присъствието й в българското правителство? \r\n \n\t\t\t\t\t\t", "date": "2019.07.12", "title": "Какво работи вицепремиерът Марияна Николова ? За 10 месеца са внесени само 5 документа в МС и 10 командировки в чужбина"}
{"url": "http://www.bnews.bg/article/262161-barekov_ne_balgarska_grupa_a_teatralna_trupa_ot_satirichniya_teatar_prati_uvazhaemiyat_balgarin_v_evropa", "text": "\n   \r\n\r\n Днес във Фейсбук попаднахме на коментар на бившият евродепутат Николай Бареков по повод новата ни група евродепутати в ЕП. Вижте какво написа той в личният си профил в социалната мрежа!  \r\n\r\n \r\n\r\n Имаме най-слабата група евродепутати в цялата история. Нито един ръководен пост за българин в Европарламента. Джамбазки - аут отвсякъде. Загубихме моето заместник -председателското място при Консерваторите. \r\n\r\n ДПС загуби председателското място в Комисията по регионално развитие. ГЕРБ не получиха абсолютно нищо, освен едно зам.- председателско място в ЛИБЕ. БСП са пълна трагедия. \r\n\r\n Радан Кънев го турили член на социалната комисия. На свинче - звънче! За подсъдимата Елена Йончева и карикатурата Слабаков с две думи - срам за България! Новаков и Джамбазки излъгаха, че ще борят пакета Мобилност! Познайте сега дали някой ги пусна в Транспортната комисия? \r\n\r\n Не българска група, а театрална трупа от Сатиричния театър прати уважаемият българин в Европа. Мария Габриел си е тамън за нашите комедианти. Но за разлика от истинските театрали нашите статисти в Европа ще лапат по 15-20 бона месечно....За народа, който им гласува - да лапа мухите...Пълното им неглижиране и забиване в девета глуха показва липса на персонален и партиен авторитет. Европа никога не бърка в тази преценка. \r\n \n\t\t\t\t\t\t", "date": "2019.07.12", "title": "БАРЕКОВ: Не българска група, а театрална трупа от Сатиричния театър прати уважаемият българин в Европа"}
{"url": "http://www.bnews.bg/article/262160-barekov_preateli_zashto_se_uchudvate_che_turtsiya_e_predpochetena_za_investitsiyata_ot_folksvagen_pred_balgariya", "text": "\n Днес във Фейсбук попаднахме на коментар на бившиат евродепутат Николай Бареков по повод инвестициите на Фолксваген в Турция. Ето и пълното съдържание на коментарът му, публикуван в личният му профил в социалната мрежа.  \r\n\r\n \r\n\r\n ПрЕАтели, защо се учудвате, че Турция е предпочетена за инвестицията от Фолксваген пред България? Турция не си ли купи американски самолети и руска противоракетна отбрана? \r\n\r\n В цял свят уважават независимата външна политика. А Турция предлага в добавка огромен пазар и евтина и образована работна ръка. В България отдавна изчезнаха инженерите и техниците, които сглобяваха коли, кораби и ракети. \r\n\r\n Сега имаме едно поколение, което не може да пише и друго, което не може и да чете. Нищо, че имат виШо. Другите остаряха или избягаха на запад.  \r\n\r\n Тук останаха малко крадливи чужденци, които експлоатират населението и не плащат дори данъци. Нашите управляващи я карат на принципа “хем задника в тигана, хем душата в рая”. Еми няма как да стане.... \r\n \n\t\t\t\t\t\t", "date": "2019.07.12", "title": "БАРЕКОВ: ПрЕАтели, защо се учудвате, че Турция е предпочетена за инвестицията от Фолксваген пред България? "}
{"url": "http://www.bnews.bg/article/262162-pusnaha_evgeniya_baneva_ot_aresta", "text": "\n Специализираната прокуратура измени мярката за неотклонение на Евгения Банева в „Подписка“ поради сериозни здравословни причини.  \r\nПо досъдебното производство в Специализираната прокуратура е предоставено заключение от съдебно-медицинска експертиза, изготвена в Университетска многопрофилна болница за активно лечение „Пирогов“, в което се сочи, че настоящото здравословно състояние на Евгения Банева не е съвместимо с условията в следствения арест и се налага провеждане на оперативно лечение в спешен ред. \r\n\r\n По делото е приложено и писмено становище на болницата при Софийския затвор, че обвиняемата не може да получи адекватни медицински грижи в болничното заведение. След като се запознаха с експертното заключение, и основавайки се на Европейска конвенция за правата на човека и основните свободи, наблюдаващите прокурори незабавно измениха определената тежка \r\nмярка за неотклонение на Банева с по-лека – „подписка“. С това се предоставя възможност за безпрепятствено адекватно лечение на обвиняемата. \r\n\r\n На Евгения Банева е наложена забрана да напуска страната. На органите на МВР е възложено да следи изпълнението на мярката за неотклонение. \r\n\r\n Банева е привлечена в качеството на обвиняема за участие в ОПГ, данъчни престъпления, пране на пари, държане на боеприпаси и присвоявания. Към настоящия момент на Банева беше определена мярка за неотклонение „задържане под стража“. \r\n \n\t\t\t\t\t\t", "date": "2019.07.12", "title": "Пуснаха Евгения Банева от ареста"}
{"url": "http://www.bnews.bg/article/262163-mvnr_s_preduprezhdenie_kam_balgarite_na_pochivka_v_gartsiya", "text": "\n Във връзка с предупрежденията за възможни нови бури през почивните дни в Гърция, Министерството на външните работи съветва българските граждани, намиращи се на територията на страната или планиращи пътуване в южната ни съседка, да следят метеорологичните прогнози и да се информират за актуалната обстановка.  \r\n\r\n По информация на генералното ни консулство в Солун нашите сънародници, адресно регистрирани и притежаващи недвижимо имущество в Халкидики, които са претърпели щети в следствие на природното бедствие от 10 юли, могат да посетят съответните общини и да подадат искане за обезщетение. \r\n\r\n По-конкретно българските граждани могат да се свържат с: \r\n\r\n Община Неа Пропонтида – отдел „Защита на околната среда“ и отдел „Грижи“, тел.: 0030 237 33 50281  \r\n\r\n Община Касандра - „Техническа служба“ на общината, тел: 0030 23743 50100  \r\n\r\n Община Ситония - отдел „Протокол“, тел: 0030 23753 50100  \r\n\r\n Община Полигирос - отдел „Гражданска защита“, тел: 0030 23713 50706  \r\n\r\n На място в съответните общини е необходимо да бъде попълнено искане, както и да бъдат представени снимки с щетите на недвижимото имущество.  \r\n\r\n В случай на претърпени поражения на МПС, българските граждани могат да се обърнат към Противопожарна служба на Полигирос – тел: 003023710215610, за издаване на удостоверения за събитието. \r\n\r\n На място е необходимо да подадат попълнен формуляр, както и да предоставят снимки на нанесените щети по автомобила. \r\n \n\t\t\t\t\t\t", "date": "2019.07.12", "title": "МВнР с предупреждение към българите на почивка в Гърция"}
{"url": "http://www.bnews.bg/article/262166-elin_pelin_na_bunt_sreshtu_vmro_ne_iskat_bokluka_na_evropa_da_se_prerabotva_v_gradat_im", "text": "\n Вместо със склад за безалкохолни напитки, Елин Пелин се сдоби с опасен завод за преработка на пластмаса, което ще доведе до екокатастрофа, сигнализираха възмутени граждани. .Предприятието ще рециклира 35 000 000 килограма полимери, което неминуемо ще застраши живота на хората. Вонята на боклук и отпадъци е навсякъде, а ТИР-ове постоянно возят още и още боклуци твърдят жителите на Елин Пелин.. \r\n\r\n Кметът Ивайло Симеонов-ВМРО е издал заповед за строеж на склад за безалкохолни напитки, а вместо склад, се построи завод за преработка на опасни отпадъци. Нарушавайки всички правила, без направен ОВОС, без съгласуване с гражданите на общината, без да е гласуван проектът и разрешението на Общинския съвет, без да се зачитат правата на гражданите, е одобрен строежът на завода, споделят жителите на града, управляван от ВМРО. Те разказват, че заводът се води регионален, но въпреки това ще преработва боклук от цяла Европа . Вече има заведено дело от общинските съветници на ГЕРБ за неговото функциониране и работата от съда му е спряна. Работниците от завода обаче твърдят, че не се изпълнява заповедта на съда и той продължава да рециклира опасни химически материали. Според тях залогът е много голям и хора от ВМРО, при това от най-високите постове във властта са прибрали много пари от гръцки инвеститор, който бил реалният собственик на завода. Такъв завод в Гърция нямал никакъв шанс да бъде построен но корумпираните български политици за пари са готови на всичко! \r\n \n\t\t\t\t\t\t", "date": "2019.07.12", "title": "Елин Пелин на бунт срещу ВМРО! Не искат боклука на Европа да се преработва в градът им!"}
{"url": "http://www.bnews.bg/article/262165-tyuleni_spipaha_podvodnitsa_s_kokain", "text": "\n Американски командоси спряха подводница, пълна с кокаин. \r\n\r\n Бреговата охрана на САЩ разпространи видео, на което се вижда как след преследване, тежко въоръжени войници взимат на абордаж подводницата. Властите обявиха, че на нея са били открити голямо количество кокаин и марихуана. \r\n\r\n Акцията е част от цяла поредица рейдове на поне 14 локации. При тях са иззети над 17 тона кокаин и близо половин тон марихуана. Цената на дрогата на улицата е над 560 милиона долара. \r\n \n\t\t\t\t\t\t", "date": "2019.07.12", "title": "Тюлени спипаха подводница с кокаин"}
{"url": "http://www.bnews.bg/article/262147-boykot_na_otpadaneto_na_mashinniya_vot_ot_strana_na_opozitsiyata", "text": "\n Фалстарт на днешното заседание. Нямаше кворум. \r\n\r\n По думите на председателя на парламента Цвета Караянчева червените не са се регистрирали. От ДПС също не са натиснали копчето, въпреки че са в зала. Като точка първа в дневния ред е отпадането на машинния вот.  \r\n\r\n При вторият опит имаше 115 регистрирани. Отново ДПС и БСП не се регистрираха.Цвета Караянчева не се отказа и обяви, че ще направи трети опит. \r\n \n\t\t\t\t\t\t", "date": "2019.07.12", "title": "Бойкот на отпадането на машинния вот от страна на опозицията"}
{"url": "http://www.bnews.bg/article/262150-iztrebitelite_na_karakachanov_nyama_da_mogat_da_puskat_bombi_i_da_strelyat_po_drugi_samoleti_nyama_raketi_i_munitsii", "text": "\n България се отказва от цялото управляемо въоръжение „въздух-земя”. При пакета „въздух-въздух” ракетите AIM-120C-7 стават от 16 на 13, а ракетите за близък бой AIM-9X се намаляват наполовина – от 24 на 12. Орязва се и броят на нашлемните системи за изобразяване и целеуказване JHMCS II от 20 на 12. Намален и е броят на пилотите, които ще преминат през обучение – от 16 на 12. \r\n\r\n Протоколът за преговорите по цената на пакетната сделка за Ф-16 е подписан от командващия българските ВВС ген.-майор Цанко Стойков и Мишел Хизон, директор на департамент в Агенцията за сътрудничество по отбрана и сигурност, на 17 май. Преговорите са се състояли между 8 и 14 май в САЩ. България се отказва от цялото управляемо въоръжение „въздух-земя”. \r\n\r\n В искането за обвързваща оферта бяха поискани 24 броя свободнопадащи бомби Mk 82 (227 kg) с взриватели и шест инертни (учебни) бомби от същия тип, както и комплекти за преоборудването на тези боеприпаси в управляеми – 15 комплекта GBU-49 Enhanced Paveway II (комбинирано лазерно и GPS насочване), още толкова GBU-54 Laser JDAM (комбинирано GPS и инерциално насочване) и 28 малокалибрени управляеми боеприпаси GBU-39.След промените в пакета остават само бомбите Mk 82, както и учебните боеприпаси от същия тип. Намаляват се и бройките на целеуказващите контейнери AN/AAQ-33 Sniper ATP от четири на едва два. \r\n\r\n При пакета „въздух-въздух” ракетите AIM-120C-7 стават от 16 на 13, а ракетите за близък бой AIM-9X се намаляват наполовина – от 24 на 12.Пусковите установки (релси) за ракетите „въздух-въздух” LAU-129 (това са своеобразни преходници между точките за окачване под крилото и самата ракета, защото без тях поставянето на ракетата „въздух-въздух”е невъзможно) се намаляват от 48 (по шест на самолет) до едва 26(3,25 на самолет).Орязва се и броят на нашлемните системи за изобразяване и целеуказване JHMCS II от 20 на 12. Намален и е броят на пилотите, които ще преминат през обучение – от 16 на 12. \r\n\r\n \r\nНамален е също и броя на инженерно-техническия състав, който ще премина през обучение – от 75 на 65.  Намаляване има и при броя заявени резервни части и консумативи, които ще се поддържат на склад в България (т.нар. „техническа аптечка”).Например резервните двигатели General Electric F110 се свалят от два на един. \r\n\r\n Премахва се и цялото оборудване за експлоатация на нашите F-16 в база за предно разполагане (FOB – Forward Operational Base), което значи, че машините ще са вързани към основната база в Граф Игнатиево. \r\n\r\n Двата тренажора, които ще се поставят в авиобаза Граф Игнатиево, ще са от по-нисък клас. Освен това България е поискала да отпаднат разходите за транспорт на оборудването и въоръжението, което върви с изтребителите, като тази организация и нейното заплащане остава в български ръце и се отлага във времето.В края на документа се подчертава, че нотифицираната цена от 1,6 млрд. долара не е окончателна – крайната цена на проекта зависи от изискванията на българската страна. \r\n\r\n \r\n\r\n “Проектът за придобиване на нов изтребител губи смисъл, ако самолетът е лишен от способности”.  \r\n„Ако вътре (в цената – б.р.) има всичко необходимо така, както е разработено и изпратено от нас в искането за предоставяне на оферта и така, както беше публикувано от американското правителство с всички пакети и пълни способности – цената  (1.256 млрд. долара) е приемлива, но ако ги няма тези неща – проектът губи смисъл“, заяви държавният глава и подчерта, че правителството е длъжно да осигури оперативните способности и техническата поддръжка на този самолет така, както те са били разработени от Министерството на отбраната, приети от Министерски съвет и утвърдени от Народното събрание. \r\n“Не сме заявили голям пакет от запаси от оръжи. \r\n\r\n Ще се наложи да закупуваме допълнително повече ракети. Нито една държава не си купува пълен комплект от въоръжения. Това е една инвестиция, която блокира възможностите за дълго време, а е със срок на годност и изисква голяма поддръжка”, разкри днес зам.-министър Атанас Запрянов, с което потвърди притесненията на държавния глава.Запрянов поясни, че закупуването на управляваемо оръжие ще в бъдеще време. “Самолетът като бордови системи разполага със всички кодове и системи за управление които са отключени за всяко управляемо оръжие, което ще закупим в перспектива”, поясни той.“ \r\n\r\n Има какво да изпиляваме в условията и цените”, заяви военният министър Красимир Каракачанов на 31 май. Той определи като спекулации слуховете, че намаляване на цената ще бъде за сметка на способностите на самолета и неговото въоръжение. Вицепремиерът подчерта, че това категорично не е вярно и увери, че преговорите ще продължат докато се намери онази пресечна точка, приемлива и за двете страни. \r\n\r\n Когато военният министър е правил това изявление обаче, договореностите за орязване на пакета по сделката вече са били факт – подписите на българската страна са положени на 17 май. Още тогава експерти предупреждаваха, че българският преговороен екип няма да успее да съчетае по най-добрия начин цена и способности на самолетите при тази сделка. \r\n  \r\n \n\t\t\t\t\t\t", "date": "2019.07.12", "title": "Изтребителите на Каракачанов няма да могат да пускат бомби и да стрелят по други самолети – няма ракети и муниции"}
{"url": "http://www.bnews.bg/article/262149-one_love_tour_2019_startira_v_bansko_na_20_yuli", "text": "\n В град Банско стартира първият фестивален ден от турнето One Love Tour 2019. Звездите на България и Република Северна Македония ще поднесат на своите почитатели  няколко часов вечерен концерт и куп специални изненади. One Love Tour се организира за трета поредна година и е целодневен фестивал, с безплатен вход. \r\n\r\n Сутрешната програма е посветена на най-малките и ще ги зарадва с детски куклен театър. През целия ден, най-желаната атракция, за втора поредна година, ще бъде импровизираната „Арена на дуелите“ от Фермата. Жителите и гостите на град Банско ще имат възможност да премерят сили с част от участниците от Фермата  и помежду си. Специални гости ще бъдат: победителят от последния сезон Дидо от Д2, славеят на риалити формата Лилия Семкова. \r\n\r\n Водени от идеята да възродят и запазят традициите по време на фестивала и тази година отново ще бъде изградена „Алея на занаятите“. Посетителите ще се запознаят от близо с характерните за региона местни традиции и занаяти, и ще се потопят в  магията на древното, пъстро и живо наследство. „Алея на занаятите“ се реализира със съдействието на Регионален център София - ЮНЕСКО. \r\n\r\n Едни от най-известите изпълнители на България и Македония ще излязат на сцената в град Банско доказвайки, че любовта обединява и побеждава: Графа, Слаткаристика, Next Time, Михаела Филева, Лилия Семкова, Дидо и Митко Кърнев от Д2. \r\n\r\n Очакваме Ви, на 20-ти юли в град Банско, заедно да дадем старт на фестивала One Love Tour 2019! \r\n \n\t\t\t\t\t\t", "date": "2019.07.12", "title": "One Love Tour 2019 стартира в Банско на 20 юли"}
{"url": "http://www.bnews.bg/article/262151-lipsa_na_kvorum_provali_debata_za_mashinnoto_glasuvane", "text": "\n Липса на кворум провали днешното заседание на парламента и отложи обсъждането и гласуването на промените в Изборния кодекс, които предвиждат машинното гласуване да отпадне за местни и парламентарни избори. \r\n\r\n В пленарната зала не се регистрираха депутатите от БСП и ДПС, които се обявиха твърдо против измененията. \r\n\r\n Управляващото мнозинство не успя да събере необходимите 121 гласа, за да стартира заседанието. \r\n\r\n Законопроектът е внесен от ГЕРБ, „Обединени патриоти“ и „Воля“, а в него се предвижда машинно гласуване да се провежда единствено в изборите за президент и Европейски парламент. \r\n\r\n Аргументите им са, че изборите с многомандатни избирателни райони са значително по-сложни, а това налага по-различни бюлетини, както и по-сложен софтуер. \r\n\r\n Вносителите се позовават и на доклада на ЦИК за проведените наскоро евроизбори, според който машинното гласуване е неоправдано скъпо. \r\n\r\n Пред парламента имаше протест срещу намерението за отказ от гласуването с машини. \r\n\r\n Междувременно председателят на парламента Цвета Караянчева насрочи извънредно заседание за вторник – 16 юли, на което ще се обсъждат промените в Изборни кодекс. \r\n \n\t\t\t\t\t\t", "date": "2019.07.12", "title": "Липса на кворум провали дебата за машинното гласуване"}
{"url": "http://www.bnews.bg/article/262154-zvezden_sastav_v_baletnata_gala_avrora_na_stsenata_na_opera_v_letniya_teatar_varna_2019", "text": "\n На 17 юли от 21 часа, на сцената на Летния театър на Варна, почитателите на балетното изкуство ще аплодират плеяда от звездни солисти. \r\n\r\n Хореографията на балетната гала „ „АВРОРА“ е дело на з.а. на Русия Сергей Бобров. Участват солисти на Държавния театър за опера и балет в Красноярск, Държавна опера Варна и Софийска опера и балет. \r\n\r\n Елена Свинко, Наталия Боброва, Анастасия Осокина, Кристина Чочанова, Нерея Асторя, Марчело Пелицони, Иван Карнаухов, Павел Кирчев, Георгий Болсуновски, Франсиско Руис и други блестящи артисти ще покажат своето балетно майсторство в откъси от „Спящата красавица“, „Лебедово езеро“, „Спартак“, „Жизел“, „Дон Кихот“ и др. \r\n\r\n Можете да закупите билети от касите на: Дворец на културата и спорта, тел: 052 501 500, 052 647 781, Летен театър: тел: 052 612 803 \r\n \n\t\t\t\t\t\t", "date": "2019.07.12", "title": "Звезден състав в балетната гала „Аврора“ на сцената на Опера в Летния театър – Варна 2019"}
{"url": "http://www.bnews.bg/article/262148-hotelier_ot_slanchev_bryag_bie_izraelski_turistki_vizhte_skandalnoto_video", "text": "\n \r\nСкандално видео, в което представител на 4-звездния хотел Best Western Plus Premium Inn в Слънчев бряг налита на бой на израелска туристка пред очите на детето й, шокира Израел и нанесе тежки репутационни щети на българския туризъм. \r\nВ медиите в Израел, а и в социалните мрежи, се разпространява със скоростта на светлината историята на две жени с деца от Тел Авив, направили си резервация за лукс апартамент в 4-звездния Best Western Plus Premium Inn в Слънчев бряг. Дамите заплащат предварително, но когато пристигат в хотела за своята ваканция, се оказва, че апартаментът им вече е зает от други хора. \r\nТогава представител на хотела, а според медии в Израел – и негов собственик, предлага на израелците да ги настани в стая за 3-ма човека в друг хотел, тъй като в този няма места. Когато жените категорично отказват, се стига до грозни реплики, обиди и даже трагикомичен опит на родната мутра-хотелиер да изрита една от жените.Цялото срамно за българския туризъм, а и общество, видео може да изгледате във фейсбук на адреса на израелската телевизия \"Морнинг нюз\": \r\n\r\n \r\n\r\n   \r\n \n\t\t\t\t\t\t", "date": "2019.07.12", "title": "\"Хотелиер\" от Слънчев бряг бие израелски туристки!-вижте скандалното видео"}
{"url": "http://www.bnews.bg/article/262153-turtsiya_poluchi_parvata_dostavka_na_raketi_s_400_ot_rusiya", "text": "\n Турция е получила първата доставка на ракети С-400 от Русия, съобщи министерството на отбраната в Анкара. Доставките ще продължат и през следващите дни. САЩ заплашиха със санкции, след като първите ракети пристигнат на територията на натовския съюзник. \r\n\r\n САЩ поискаха сделката да бъде прекратена и техните комплекси „Пейтриът“ да бъдат закупени в замяна. В случай на отказ Вашингтон не изключи възможността за отлагане или отмяна на продажбата на най-новите изтребители Ф-35 в Турция. \r\n\r\n Турция от своя страна многократно подчертава, че закупуването на военно оборудване е суверенно право и изключва възможността за отказ от плановете за придобиване на системите С-400. \r\n\r\n С-400 \"Триумф\" - модерна система за противовъздушна отбрана на далечни разстояния, предназначена да унищожи самолети, крилати и балистични ракети, включително и на средни разстояния, може да се използва също срещу наземни цели. Обхватът на действие достига 400 км. Тя е способна да унищожи цели на височина до 30 км. \r\n\r\n Турция стана третата страна след Беларус и Китай, в която Москва доставя „Триумф“. Скоро Индия трябва да се присъедини към тях. \r\n\r\n Москва и Анкара подписаха споразумение за доставка на системи С-400 през декември 2017 г. Турското сътрудничество с Русия по този въпрос беше силно критикувано от НАТО и Съединените щати, които посочиха за това опасенията за сигурността и несъвместимостта на С-400 с НАТО системите за противовъздушна отбрана, припомня БГНЕС. \r\n \n\t\t\t\t\t\t", "date": "2019.07.12", "title": "Турция получи първата доставка на ракети С-400 от Русия"}
{"url": "http://www.bnews.bg/article/262156-pusnaha_pod_garantsiya_ot_10_000_leva_rumanetsa_pregazil_dete_vav_varna", "text": "\n Варненският апелативен съд определи 10 000 лева парична гаранция на румънския гражданин Адриен Кр., причинил по непредпазливост на паркинг смъртта на дете на 29 юни, съобщиха от пресслужбата на съда. \r\n\r\n В началото на седмицата апелативният съд поиска да се съберат нови доказателства за личността на румънския гражданин Адриен Кр. Съдебните власти в Румъния са изпратили писмени данни за чистото съдебно минало на своя сънародник, както и сведение затова, че в родината си Адриен не е бил наказван и по административен ред.  \r\n\r\n В днешното заседание Варненският апелативен съд е разпитал обвиняемия и е установил факти, свързани със семейното му положение, наличието на постоянна работа и доходи. Съдът намира, че според събраните доказателства обосновават предположението, че чужденецът е съпричастен към деянието, за което е привлечен като обвиняем.  \r\n\r\n Съдът е решил, че няма реална опасност Адриен да се укрие от наказателно преследване или да извърши престъпление.  \r\n\r\n Румънецът е семеен, с постоянна работа и адрес, който е на по-малко от 2 часа и половина от Варна. Съдът разясни на чужденеца какви могат да бъдат последствията за него ако не се яви пред разследващите, когато бъде призован.  \r\n\r\n Размерът на паричната гаранция е съобразен не само с доходите на чужденеца, но и с тежестта на повдигнатото спрямо него обвинение. \r\n \n\t\t\t\t\t\t", "date": "2019.07.12", "title": "Пуснаха под гаранция от 10 000 лева румънеца, прегазил дете във Варна"}
{"url": "http://www.bnews.bg/article/262145-chast_ot_severna_gartsiya_vse_oshte_bez_tok_sled_opustoshitelnata_burya", "text": "\n Все още няма ток и вода в част от населените места в Северна Гърция, която в сряда беше ударена от силна лятна буря, съобщава bTV. \r\n\r\n Припомняме, на полуостров Халкидики загинаха седем души, а ранените са над 100. Тепърва ще се изчисляват материалните щети. \r\n\r\n Българският консул в Солун Владимир Писанчев съобщи, че на този етап няма информация за пострадали българи. Той увери, че има готовност за съдействие на сънародниците ни и е осигурено 24-часово дежурство. \r\n\r\n Телефонът за връзка с Генералното консулство в Солун е 0030 2310829210. \r\n\r\n Въпреки че бурята е продължила само около двайсет минути, тя е връхлетяла полуострова с опустошителна сила. По данни на правителствения говорител Стелиос Пецас ветровете в района са били със скорост над 100 км/час. \r\n\r\n Почти цялата реколта е унищожена \r\n\r\n Все още част от пътищата в района на Халкидики са труднопроходими заради паднали електрически стълбове с високо напрежение. Очаква се електрозахранването да бъде възстановено днес. \r\n\r\n Коренно различна е ситуацията в южната част на Гърция, където вместо водно бедствие бушуват най-малко пет големи пожара. Смята се, че огнищата са се разпалили заради високите температури, сушата и силните ветрове. \r\n\r\n Най-сериозни са пожарите на Пелопонес, Атина и залива Ламия. През последните часове те са били локализирани, а в момента противопожарните екипи работят по пълното им потушаване. \r\n \n\t\t\t\t\t\t", "date": "2019.07.12", "title": "Част от Северна Гърция все още без ток след опустошителната буря"}
{"url": "http://www.bnews.bg/article/262152-golemi_pozhari_bushuvat_v_yuzhnata_chast_na_gartsiya", "text": "\n На фона на водното бедствие на север в южната част на Гърция бушуват най-малко пет големи пожара. \r\n\r\n Високите температури, сушата и силните ветрове се смятат за причина за разпалването на огнищата. \r\n\r\n Най-големи проблеми на огнеборците създават пожарите на Пелопонес, Евиа и залива Ламия. \r\n\r\n През последните часове обаче те са били локализирани, работи се по пълното им потушаване.  \r\n \n\t\t\t\t\t\t", "date": "2019.07.12", "title": "Големи пожари бушуват в южната част на Гърция"}
{"url": "http://www.bnews.bg/article/262146-totev_ostavil_stariya_plovdiv_bez_toaletni_turistite_se_oblekchavat", "text": "\n Пловдивчани са гневни заради липсата на елементарна хигиена в иначе неповторимата стара част на града. Сериозен проблем се оказа дефицитът на тоалетни в града под тепетата. Обитателите на къщи в Стария град се оплакват, че чуждите туристи в нужда няма къде да влязат и накрая ползват необитаемите къщи край Хисар капия, пише \"Марица\". \r\n\r\n \"Това е срам за града. Станахме за резил”, възмушават се живеещите в архитектурния резерват.  \r\n\r\n В резервата има една обществена тоалетна, която е зад „Конюшните на царя”. Тя обаче не е добре обозначена. Така туристите не подозират за съществуването и търсят скрити места, за да се облекчат.  \r\n\r\n Пловдивчани пък се чудят толкова ли е трудно в Стария град да се поставят няколко химически тоалетни и така нещата да станат малко по-цивилизовани и да не се излагат пред туристите. \r\n \n\t\t\t\t\t\t", "date": "2019.07.12", "title": "Тотев оставил Стария Пловдив без тоалетни?! Туристите се облекчават..."}
{"url": "http://www.bnews.bg/article/262144-kakvo_vreme_ni_ochakva_dnes", "text": "\n По-значителна облачност ще има над североизточните райони, където на отделни места ще превали слаб дъжд. \r\n\r\n През деня ще бъде предимно слънчево с временни увеличения на облачността, по-значителни над източните, а след обяд и над планинските райони от Югозападна България, където на места ще превали. Ще духа слаб до умерен северозападен вятър. \r\n\r\n Максимални температури между 24° и 29°, в София около 24°. През нощта срещу събота ще превали на отделни места в Западна и Централна България. \r\n\r\n Това съобщават от НИМХ. \r\n\r\n Над планините преди обяд ще бъде предимно слънчево. След обяд от запад облачността, първоначално висока, ще започне да се увеличава и до края на деня и през нощта срещу събота на места в масивите от Западна и Централна България ще превали дъжд. Ще духа слаб, по високите части умерен запад-северозападен вятър. Максимална температура на височина 1200 метра около 17°, на 2000 метра около 10°. \r\n\r\n Над Черноморието облачността ще бъде по-често значителна. Ще има и превалявания, на повече места по северното крайбрежие. Ще духа до умерен северозападен, а след обяд източен вятър. Максимални температури на въздуха: 24°- 26°, близки до температурата на морската вода. Вълнението на морето ще бъде 2 бала. \r\n \n\t\t\t\t\t\t", "date": "2019.07.12", "title": "Какво време ни очаква днес?"}
