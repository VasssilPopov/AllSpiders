{"url": "http://www.bnews.bg/article/262474-kade_shte_pochivat_deputatite_ni", "text": "\n Голяма част от българските депутати са резервирали места за почивка на най-различни екзотични места по света. Народните избраници без проблем са кихнали по няколко хилядарки, за да бъдат далече от очите на простолюдието, което всъщност им плаща ваканциите от данъците си. Голяма част от депутатите щели да глезят половинките си с ястия и преживявания, за които простосмъртния гражданин дори не е сънувал. Особено изобретателни в тези начинания били депутатите от патриотичния сектор, за които се говори, че освен от заплати са заработили много добре и от прокарването на лобистки закони, чрез които добре са захлебили! Именно затова и избирали екзотични дестинации където мръсните финикийски знаци можело да се харчат на воля, тъй като никой не се интересувал от произхода им. А иначе държавата и народа - чумата да ги яде! Тя чумата наистина от две години съсипва държавата и народът ни, но елитът това изобщо не го интересува!  \r\n \n\t\t\t\t\t\t", "date": "2019.07.27", "title": "Къде ще почиват депутатите ни?"}
{"url": "http://www.bnews.bg/article/262478-23_godishen_zagina_sled_sblasak_s_patnicheski_vlak_v_selo_trud", "text": "\n 23-годишен мъж загина при тежка катастрофа на жп-прелез в село Труд, съобщи bTV. \r\n\r\n Инцидентът е станал след като пътнически влак се е врязал в автомобила му и го влачил над 300 метра. \r\n\r\n Според очевидци лекият автомобил е направил опит да мине при спуснати бариери. Инцидентът е станал около 12:30 часа. \r\n \n\t\t\t\t\t\t", "date": "2019.07.27", "title": "23-годишен загина след сблъсък с пътнически влак в село Труд"}
{"url": "http://www.bnews.bg/article/262479-sasht_izpadna_v_uzhas_ot_raketite_s_500_trilioni_dolari_hvarleni_na_vyatara_za_f_35_vizhte_videoto", "text": "\n Съединените щати са изпаднали в ужас от способностите на руските ракети С-500. оказва се, че десетки трилиони долари са отишли на вятъра за разработката на най-новите самолети F-35 и D-2, които са напълно безпомощни пред ракетите С-500. Според военни американците се опитват с Пи Ар трикове да оправдаят разходите си, но като че ли никой не им вярва. Големият въпрос за нас българите е- Кой ни набута с F-16, който след 4-5 години ще е като детска играчка за мощта на руските ракети! Вижте видеото: \r\n\r\n \r\n\r\n   \r\n \n\t\t\t\t\t\t", "date": "2019.07.27", "title": "САЩ изпадна в ужас от ракетите С-500 ! Трилиони долари хвърлени на вятъра за F-35! - вижте видеото"}
{"url": "http://www.bnews.bg/article/262466-uikendat_zapochva_sas_slantse", "text": "\n Днес ще бъде предимно слънчево, след обяд над западната половина от страната с развитие на купеста и купесто-дъждовна облачност, но само на отделни места ще превали и прегърми. Ще духа слаб, в източната половина от страната до умерен вятър от юг-югоизток. Максималните температури ще са предимно между 31° и 36°, в София 32° . \r\n\r\n Това съобщават от НИМХ. \r\n\r\n Над планините ще има променлива облачност, след обяд купеста и купесто-дъждовна и на места в масивите от западната половина от страната ще превали и прегърми. Ще духа умерен вятър от южната четвърт.Максималната температура на височина 1200 метра ще е около 24°, на 2000 метра - около 18°. \r\n\r\n Над Черноморието ще бъде слънчево. Ще духа до умерен югоизточен вятър. Максималните температури ще са между 27° и 30°. Температурата на морската вода е 25° - 26°. Вълнението на морето ще бъде 2-3 бала. \r\n \n\t\t\t\t\t\t", "date": "2019.07.27", "title": "Уикендът започва със слънце\r\n"}
{"url": "http://www.bnews.bg/article/262477-neveroyatno_balgarsko_prase_e_izrabotilo_imunitet_sreshtu_vsyakakav_vid_chuma", "text": "\n България може спокойно да бъде записана в световната история, като страната, която притежава прасето изработило имунитет срещу всякакъв вид чума! Това изобщо не е майтап! Имаме си едно прасе, което народът миловидно нарича Краси-тераси. Та, това прасе оцелява при паспортна чума! Това прасе оцелява и при апартаментна чума, това прасе оцелява при самолетна чума! Изобщо, както сами разбирате това нашенско прасе от каракачанска порода винаги оцелява, а ветеринарната ни специализирана прокуратура се грижи прилежно за неговият имунитет и просперитет. Нашето прасе е известно и живее в луксозен трезонет. Нашето прасе, както е тръгнало скоро и премиер министър ще стане! Въобще народа сега си тананика любимия рефрен: Нашето прасе, много е добре! Шкембето му расте още по-добре! Нашето прасе, много е добре! \r\n \n\t\t\t\t\t\t", "date": "2019.07.27", "title": "Невероятно! Българско прасе е изработило имунитет срещу всякакъв вид чума!"}
{"url": "http://www.bnews.bg/article/262470-desislava_ivancheva_pravi_partiya_shte_uchastva_na_kmetskite_izbori_nyama_da_povyarvate_kakvo_shte_e_imeto_y", "text": "\n Бившата кметица на „Младост“ Десислава Иванчева и нейната заместничка Биляна Петрова ще правят партия, пише Факти.бг. \r\n\r\n Двете бяха осъдени съответно на 20 и 15 години затвор на първа инстанция от Специализирания наказателен съд за поискан подкуп от строителния предприемач Александър Ваклин, а в момента са под домашен арест. \r\n\r\n Решили са да създадат партия, за да могат по този начин активно да рефлектират върху политическите процеси в страната, тъй като до този момент не бяха партийни лица, а кандидатурите им бяха издигани от инициативни комитети. \r\n\r\n Най-вероятното име на партията е „Непослушните“, но се обсъждат и други варианти. Партията ще излъчи кандидати на местните избори през октомври, като идеята е това да се случи не само в София. \r\n\r\n За кандидати се търсят активни граждани, а не хора с политическо минало. \r\n \n\t\t\t\t\t\t", "date": "2019.07.27", "title": "Десислава Иванчева прави партия!Ще участва на кметските избори! Няма да повярвате какво ще е името й!\r\n"}
{"url": "http://www.bnews.bg/article/262469-angelkova_shokira_naroda_kurortite_ni_sa_palni_ne_sme_alkoholna_destinatsiya", "text": "\n Летният сезон не е провален. Още от началото на годината обявихме, че този летен сезон ще бъде труден, но не и провален. Навсякъде по националните ни курорти е пълно с туристи в момента. Месец юни беше труден и ние тепърва ще анализираме резултатите от него. Очакваният спад е между три и шест процента, най-вече заради отлива на руските и германските туристи. Сериозната конкуренция на страни като Гърция, Турция и Египет също се отразява на нашите резултати. Това обясни в студиото на \"Още от деня\" в ефира на БНТ министърът на туризма Николина Ангелкова. \r\n\r\n \"Направили сме анализи на всички държави, които са наши конкуренти. България разполага с огромен потенциал да бъде целогодишна туристическа дестинация и именно такава е целта пред нас. От друга страна липсата на кадри продължава да е сериозен проблем, поради което работим в посока не само за намиране на временни решения, но и за намиране на дългосрочно решаване на този проблем\", коментира още Ангелкова. \r\n\r\n \"Не знам защо сами се самоопределяме като евтина и алкохолна дестинация при положение че България предлага и семеен туризъм. В крайна сметка имиджът на родния туризъм зависи от всички нас - от политиците, от бизнеса, от местните власти, от гражданите\", добави тя. \r\n\r\n Николина Ангелкова отчете и приетата от Министерски съвет Стратегия за устойчиво развитие на българския туризъм до 2030 година, чието идея е създаването на туристическо райониране, за да се види кой е най-характерният продукт за този район. \r\n\r\n Тя още веднъж поясни, че там, където има разминаване между цените на шезлонгите и чадърите и това, което е публикувано на сайта на министерството на туризма, ще неустойки, а при повторно нарушение договорът се прекратява. \r\n \n\t\t\t\t\t\t", "date": "2019.07.27", "title": "АНГЕЛКОВА ШОКИРА НАРОДА: Курортите ни са пълни, не сме алкохолна дестинация!"}
{"url": "http://www.bnews.bg/article/262473-zakonotvortsi_ili_lyubovchii_imame_v_parlamenta", "text": "\n Законотворци или любовчии имаме в парламента? Този шикотлив въпрос все повече се задава в кулоарите на парламента. Естествено поводи за него не липсват! Култово е фотото на флирта с целуването на ръка от Валери Симеонов на Цвета Карачнчева. Блаженната усмивка на Караянчева обиколи всички медии, но по-интересното е какво се крие зад всичко това? Според запознати само и единствено интереси и задоволство от поредния прокаран лобистки закон. Не са един и два примерите на забежки между депутати и засукани репортерки, които са видни за всички в законотворческото здание. Сякаш имаме не парламент, а бардак, коментират служители с дългогодишен стаж в институцията! Но като се замисли човек, че цялата държава е обърната в бардак какво да очакваме от политическия елит- морал ли? \r\n \n\t\t\t\t\t\t", "date": "2019.07.27", "title": "Законотворци или любовчии имаме в парламента?"}
{"url": "http://www.bnews.bg/article/262471-kubrat_pulev_vnese_petitsiya_v_ibf_za_nezabaven_mach_s_andi_ruiz", "text": "\n Кубрат Пулев и неговият екип внесоха официална петиция в Международната боксова федерация (IBF), в която се иска шампионът Анди Руис да отложи реванша си си с Антъни Джошуа и да се изправи веднага за защита на титлата на организацията срещу българина. \r\n\r\n В петицията се обяснява, че Кубрат е спечелил правото си на незабавен мач, като е спечелил два елиминационни мача на IBF (на 27 октомври 2018 г. срещу №3 в ранглистата на IBF Хюи Фюри и на 7 май 2016 г. срещу бившия шампион и претендент Дерек Чисора) и е активен срещу сериозни съперници. На 23 март Пулев нокаутира Богдан Дину, №14 в ранглистата на Световната боксова асоциация. \r\n\r\n -0:54 \r\n\r\n Пулев трябваше да се изправи срещу Антъни Джошуа на 28 октомври 2017 г. в Кардиф, но бе спрян от контузия. След това Джошуа победи с технически нокаут заместника му Карлос Такам и се би с още двама претенденти, преди да загуби колана на IBF и останалите си титли през юни от Руис, без да се изправи срещу българина. \r\n\r\n Въпреки, че Пулев отново е официален претендент, промоутърът на Джошуа Еди Хърн обяви, че той и неговият клиент смята да се възползват от клауза в договора за незабавен реванш срещу Руис. \r\n\r\n \"Чакахме достатъчно. Времето дойде!\", обяви промоутърът Боб Аръм, основател и изпълнителен директор на Top Rank, която държи правата на Пулев заедно с Epic Sports. \"Анди Руис е задължен да се бие с претендента на IBF Кубрат Пулев\", допълва той. \r\n\r\n \"Еди си управлява титлата при свръхтежките все едно му е частно предприятие\", каза Ивайло Гоцев от Epic Sports. \"Пулев се би преди три годинин и спечели титлата на претендент. И то задължителен. \"IBF е органидацията, която не прави прецеденти със своите правила. И според правило 5.А.1, клаузата на Руиз за реванш срещу Джошуа няма влияние върху задължението му да защити титлата си срещу претендента на IBF. Задълженията са над промоутърските права. Заради това IBF трябва да спази правилника си\", допълва той. \r\n\r\n \"Самият Руиз е спечели индиректно от спазването на правилника от страна на IBF. Когато Тайсън Фюри победи Владимир Кличко, от лагера на Кличко веднага активираха клаузата за реванш. И когато Фюри отказа да защитава титлата си срещу задължителния претендент, тя му бе отнета. Направен бе мач между Вячеслав Глазков и Чарлз Мартин. \r\n\r\n Мартин спечели титлата. И при първата си защита срещу претендента на IBF той загуби от Антъни Джошуа. Това бе първата му голяма титла. Следвателно Руис като отне титлата на Джошуа индиректно получи облага от спазването на правилника. Следователно той също трябва да го спазва и да излезе срещу претендента - Кубрат Пулев в следващия си мач\", допълва Гоцев. \r\n\r\n В друг пример IBF отне титлата на суперзвездата Генадий Головкин в категория \"средна\", след като той предпочете да се бие с Ванес Мартиросян миналата година, а не да излезе срещу претендента Серхий Деревянченко от Украйна. И Даниел Джейкъбс стана шампион, като победи Деревянченко за вакантната титла. \r\n\r\n \"Два месеца минаха откакто се спука балонът \"Джошуа\". Няма подписан договор за реванш, само някакви брътвежи на Еди Хърн къде ще се играе мача. Няма и дата. Еди Хърн бе говорил с нас за мач на \"Уембли\" през ноември, а сега Анди Руиз му развали плановете. Анди е ново лице при свърхежките и ние уважаваме неговите способности. Руиз среущ Пулев ще бъде невероятен мач\", каза още Ивайло Гоцев. \r\n\r\n \"Бях готов да изляза срещу Антъни Джошуа през ноември и сега нямам търпение да се бия с Анди Руиз. Ще се бия с него където поиска. Заради това този мач трябва да стане\", допълни Кубрат Пулев. \r\n\r\n   \r\n \n\t\t\t\t\t\t", "date": "2019.07.27", "title": "Кубрат Пулев внесе петиция в IBF за незабавен мач с Анди Руиз"}
{"url": "http://www.bnews.bg/article/262475-nova_shema_mamyat_pensioneri_sas_zastrahovka_sreshtu_alo_izmamnitsi", "text": "\n Нова схема са използвали ало измамници, задържани при спецакция на полицията в Бургас, Русе и София преди броени дни. Те са убеждавали част от жертвите да дадат определена сума като \"застраховка\"  срещу ало измамници, която после да им бъде върната. Комбинаторите прилагали и елементи на добре познатата схема помощ, оказвана на МВР, като се представяли за полицаи. Това стана ясно днес в болнична стая в УМБАЛ Бургас, където е настанен един от петимата задържани за телефонни измами Тодор Дражев. Заради влошено здраве съдът се принуди да проведе изнесено заседание в болницата, за да гледа мярката му за неотклонение.  \r\n\r\n Дражев се разследва за участие в опит за измама на 77-годишна жена от Бургас, от която са поискани 2000 лв. точно като застраховка, за да не я намерят телефонни измамници, с обещанието, че застрахователното дружество ще й възстанови средствата. Възрастната жена била уговорена да даде парите и тръгнала към уреченото място, но за неин късмет по пътя  срещнала сина си. След като му разказала той веднага позвънил в полицията и така спестяванията й били спасени. \r\n\r\n \"Искам домашен арест, да мога да си пия лекарствата. По една шепа вземам всеки ден. Досега не съм извършвал престъпление, цяло Долно Езерево ме знае с добро. Ако не мога да направя добро, няма да направя зло\", каза прикованият с белезници на болничното легло Тодор Дражев. 48-годишният мъж твърди, че е бил подведен от мъж, който се представял за Николай и му се обаждал от скрит номер. По-късно станало ясно, че това всъщност е Красимир Илиев от Ветово, който с брат си Илиян били същинските телефонни измамници.  \r\n\r\n По време на безпрецедентното съдебно заседание в болницата прокурор Светлана Божкова подчерта, че в дома на Дражев са открити мобилни телефони  и сим-карти, имащи отношение към престъпленията, в които е обвинен. Тя посочи, че вредата, нанесена на възрастни хора, е особено значителна и че те са били подлагани на агресивна вербална атака. Представителят на държавното обвинение каза още, че задържаният е участвал в извършване на няколко престъпления за кратко време и ако бъде с по-лека мярка за неотклонение може да се укрие или да възпрепятства разследването. \r\n\r\n Според служебния защитник Марио Марков обаче такава опасност нямало, освен това Дражев бил в тежко здравословно състояние. Наскоро бил пребит от непознати / заради обостряне на травмата бил приет в болница след задържането му - б.а/, злоупотребявал с алкохола, а преди 10 г. прекарал туберколоза.  Адв.Марков поиска назначаване на съдебно-медицинска експертиза, която да установи дали състоянието на обвиняемия Тодор Дражев позволява да бъде настанен в Следствения арест. \r\n\r\n \"Клиентът ми се е разкаял за стореното, не се е укривал. Той е бил помагач, сам не може да извърши престъпление и не е заплаха за пострадалите\", заяви служебният защитник на  Дражев и поиска по-лека мярка домашен арест, подписка или парична гаранция, съобразена с недоброто финансово състояние на обвиняемия, който бил безработен.   \r\n\r\n След като се оттегли на тайно съвещание съдът наложи мярка домашен арест, като на обвинямия ще бъде поставена електронна гривна. \r\n\r\n   \r\n \n\t\t\t\t\t\t", "date": "2019.07.27", "title": "НОВА СХЕМА! Мамят пенсионери със \"застраховка\" срещу ало измамници\r\n"}
{"url": "http://www.bnews.bg/article/262467-bateto_e_prespal_s_nad_1000_zheni", "text": "\n „Доброто прекарване е винаги там, където съм. Скучно ми е там, където ме няма”, казваше без капка скромност Иван Славков. Плейбой, червен принц, зет на Тато, Човека-телевизия. Такива характеристики често може да бъдат чути за Батето. Лафовете извираха един след друг от устата му кой от кой по-цветист. Имаше мнение по всички въпроси, независимо дали се отнасят до спорта, политиката, културата, бизнеса или геополитиката. Обявяваха го за нахален циник, а той твърдеше, че просто се забавлява. Животът му бе от „Осанна” до „Разпни го”, макар да бе далеч от какъвто и да било библейски образ и нищо човешко не му бе чуждо. \r\n\r\n „Аз съм доволен от всичко в живота си. Включително и от това, че лежах в затвора”, казваше той. Носеше му се славата, че е преспал с повече от 1000 дами и че няма служителка от БНТ, която да не е минала през кревата на красивия зет на генералния секретар на ЦК на БКП. Батето обаче приемаше с усмивка и с типичното си чувство за хумор подобни легенди. \r\n\r\n „Не аз се ожених по сметка за Людмила Живкова, а тя за мен, за да получи софийско жителство – нали баща й е от Правец”, така зевзекът отговаряше на подмятанията, че бракът му с дъщерята на Тодор Живков е брак по сметка и че се е издигнал, благодарение на факта, че е рода с Първия. „Лично на мен бракът ми харесва. Аз съм се женил три пъти”, отсече той в мемоарите си, озаглавени чисто и просто „Батето”. \r\n\r\n „Иван Славков можеше и да пие цяла нощ, но в 9 часа сутрин беше на работа в телевизията и ако някой закъснееше, го питаше защо не идва навреме. Сега за хора като него или не се пише, или се оплюват. Батето пиел... Аз пък питам - да не би да е пиел сам? Говори се за ходенето му по жени, но никой не казва за тези жени, че те са ходили по мъже”, защити го някогашният генерален директор на БНТ Павел Писарев, с когото дълги години работеха заедно. Животът на Славков бе шарен, изпълнен с множество криволичения. \r\n\r\n Почти няма сфера, в която да не е работил. По професия е инженер, завършва специалност „Двигатели с вътрешно горене” във ВМЕИ, спортува водна топка, състезател е в ЦСКА и „Академик” (София), играе в националния отбор, работи като журналист във вестниците „Труд” и „Работническо дело”, бил е генерален директор на БНТ, председател на Българския олимпийски комитет (БОК), член на Международния олимпийски комитет, президент на Футболния ни съюз, шеф на Съюза на филателистите и нумизматите. „Като се връщам назад в спомените - тръгнах от физкултурата, минах през културата и се върнах пак във физкултурата”, обяви лекарският син след получаването на титлата доктор хонорис кауза от Националната спортна академия през 2000 г. \r\n\r\n Бившият шеф в Шесто управление на ДС Димитър Иванов дава интересна характеристика на Батето в книгата си „Шести отдел”: „Иван Славков е сред малцината, които попадат и в двете категории - на обруганите и възхваляваните. Любимец е и на две олимпийски богини - на съдбата и на победата. Първата го подхвърля на изпитания, втората му помага да побеждава. Животът му, бурен и противоречив, е неотклонно възходящ. Отношението на обществото към него е без резки колебания, а краят на неволите му винаги е щастлив. Защо? Може би отговорът се крие в нещо, което дори ние от Шести отдел не сме доловили?!” \r\n\r\n Дори датите на раждането и смъртта на Иван Славков се преплитат по съдбовен начин. Той се появява на бял свят на 11 май 1940 г., а умира навръх Деня на труда – 1 май 2011 от тежка бронхопневмония. Най-дълго Батето ръководи БОК – от 1982 до 2005 г. Поема поста от легендарния генерал и ездач Владимир Стойчев и го предава на олимпийска шампионка по лека атлетика Стефка Костадинова. \r\n\r\n Една от версиите е, че става президент на БОК след като близки до Първия посъветвали Батето след смъртта на съпругата му Людмила Живкова да напусне телевизията. Като компенсация му уреждат да ръководи Олимпийския комитет. След като бе принуден да напусне БОК заради корупционния скандал, в който бе замесено името му, Славков подкрепя Костадинова за свой заместник и на нея й излиза прякора „Каката”. В тв интервю с проф. Юлиан Вучков представя така лекоатлетката: „Това е Стефка Костадинова … Тя веднъж си забрави сутиена вкъщи”. \r\n\r\n Като шеф на БОК Батето пробва да прокара кандидатурата на София за домакин на Зимните олимпийски игри през 1992 и 1994 г. Плановете, инициирани от Иван Славков през 1985-86 г., са грандиозни и той хвърля немалко усилия и държавни пари, за да лобира по света в полза на България. Олимпийският шеф смята, че евентуално домакинство ще влее в страната милиарди долари и столицата ще изгради супер модерни лифтове, съоръжения, пътища и хотели, които ще приютят хилядите спортисти и гости. \r\n\r\n Предвиждало се е изграждането на цял национален център за зимни спортове с леден стадион плюс няколко зимни спортни обекта. Олимпийското село е трябвало да бъде разположено в квартал „Малинова долина”. На „Алеко” се е предвиждало да е алпийският център, който трябвало да включва писти за спускане и супергигантски слалом, както и тренировъчна писта. През 2004 г. София издига кандидатурата си и за Зимната олимпиада през 2014-а, но отново губи. \r\n\r\n Иван Славков получава прякора си Батето при една много весела случка. Докато е генерален директор на БНТ, един ден на входа на телевизията пристига негова племенница. Охраната пита момичето къде отива, а смутената девойка отвръща: „При батко”. Милиционерът продължава да пита: „Кой е батко?”. В същия момент Славков се появява от сградата, а момичето се провиква: „Ето го батко”. Леко променен до Батето, прякорът му лепва идеално - така със симпатия го наричат всички. Самият Славков приема това обръщение и не се сърди на никого, дори кръщава книгата си „Батето”. \r\n\r\n Когато Иван Славков се жени за Людмила Живкова, стават най-одумваната двойка в София. И двамата вече имат по един брак зад гърба си. Преди червената принцеса, Батето е женен за най-добрата й приятелка Светла Маринова. Бракът им обаче трае едва 17 дни -  Славков остава вдовец през 1966 г., когато самолетът на БГА „Балкан” с полет до Братислава катастрофира и съпругата му загива. \r\n\r\n С Людмила попадат в една обща бохемска тайфа. Младият и красив спортист пленява дъщерята на Първия с уникалното си чувство за хумор. На един излет в Драгалевци двамата признават един на друг чувствата си и всичко се развива много бързо. Живкова слага край на брака си с първия си съпруг – инженерът Любомир Стойчев, който е баща на Жени и пристава на Славков. Бившият национален състезател по водна топка по онова време пленява жените с невероятна визия - супер атлетичен, стегнат, красив, самоуверен. С Людмила се женят през 1968-а година, а две години по-късно - през 1970-а, се ражда единственият им син – Тодор Славков. \r\n\r\n Бракът им продължава 13 години до смъртта на Людмила през 1981-ва, малко преди тя да навърши 40. За кончината на жена си Батето казва, че няма нищо свръхестествено. „Факт е, че тя катастрофира страшно тежко 7 години преди смъртта си, инцидент, от който я връщат буквално в насипно състояние”, казва той. \r\n\r\n С типичното си чувство за хумор Славков разказва в книгата си „Батето” как е сключил брак с Людмила. Подписват в Трети райсъвет, а за деня на сватбата им столичната улица „Одрин” е изметена. Самият Първи не присъствал на сватбата. Иван и Людмила просто подписали, а после обядвали заедно. Сватбеното пътешествие е една командировка на Славков в Дания от „Работническо дело”. Понеже трябвало да пътува, той поискал още един билет и казал: „Дай един билет и за жена ми, никой не знае за сватбата ни.” След това живеят известно време в Англия. \r\n\r\n „С Людмила живеехме в къщата на едни евреи. Там винаги имаше гости. Не се плащаше нищо. Хладилници, слугини, всичко заредено”, разказва Славков. В Оксфорд Людмила имала малко апартаментче. Батето пък ходел там в събота, за да играе мач. \r\n\r\n Много се говори как неизлечимият бохем от Коньовица не е особено верен съпруг и имал куп любовници. Людмила пък била нещастна в брака си и планирала развод. Дори Първия бил наясно със забежките на зет си, тъй като му докладвали от ДС. След като Тато разбрал за неразбориите в семейството обаче, не разрешил на Людмила да подава молба за развод. „Ние даваме пример на целия народ! Вече си разведена един път, а сега искаш да се разведеш отново. Трети път ли ще се ожениш след това?”, надигнал глас Бай Тошо. \r\n\r\n Третата съпруга на Батето - Валя и е последната му. Бившата манекенка остава с него до края му. Тя е и голямата му любов, както сам признава плейбоят. Любовната история със съпругата на известния актьор Ники Сотиров започва през 1987-а, но едва тринадесет години по-късно се женят. Разказват, че Батето паднал на колене, за да й поиска ръката – нещо, което никога дотогава не е правил. \r\n\r\n Съжителството им е хармонично, за всеобща почуда се разбират перфектно. Валя е винаги редом до Батето и на семейни сбирки, и на купони с приятели с вечната си цигара. Двамата подписват през 2000 г. навръх рождения ден на Батето 11 май. Първоначално нещата не вървят толкова гладко – двамата се джафкат и разделят, после се сдобряват. „Как си ма, пут*о?”, изцепил се по телефона плейбоят от Коньовица след една от караниците, но за зла беда насреща била майката на Валя – дама с аристократични обноски, която буквално онемяла от възмущение. \r\n\r\n Стари градски легенди тръбят, че зет №1 е откраднал булката на Ники Сотиров и го оставил с разбито сърце. Мнозина обаче смятат, че Сотиров се правел на умряла лисица за аферата на жена си с Батето, защото се надявал да намаже нещо покрай връзките в цял свят на съперника си. „Това, че съм откраднал Валя, са глупости. Аз я познавах още от малка, тъй като бях близък с баща й. Той беше дипломат в Италия, много фин човек”, обясняваше приживе Иван Славков. \r\n  \r\n\r\n Малък Тошко е наследил чувството за хумор на баща си \r\n\r\n \r\nСтоличната клюка разказва, че любовната искра между двамата пламнала на рожден ден на Ники Сотиров. Други пък мълвят, че Батето се влюбил в бившата манекенка, впечатлен от стройната й фигура, когато се появила в офиса да му иска пари за някакъв бизнес. Неукротимият бохем веднага й взел телефона, а после я поканил на романтична вечеря. \r\n\r\n Илюзия е обаче да се твърди, че дипломатската щерка е успяла да промени привичките на закоравелия бохем, страстта му към чашката и гуляите до зори. Вече болен, Батето радваше с типичния си хумор: „Не мога да ходя, но любя жена си всеки ден!”. В едно от последните си интервюта разказва „Тя ме познава добре. Не съм й изневерявал. Аз съм моногамен човек”. \r\n\r\n Всички помнят една от последните му лудории на 61-ия му рожден ден, когато направи невиждано шоу. Батето бе заснет как танцува по бели гащи в ресторант „Ловен парк” в Пловдив. Бившият бос на БНТ започнал еротичното си шоу с помощта на съпругата си и две полуголи мадами, а докато мятал дрехите, отговарял на зрителски въпроси от залата. Докато свалял ризата си, призовал: „Гласувайте за мен, гласувайте за Иван Първи от Правешката династия. Какъв е този Симеон Втори, аз съм Първи. После, като спечеля изборите, ще закрия държавата.” Докато говорел, не спирал да отпива от бутилка уиски „Балантайнс” и показвал как се яде банан в джунглата и пеел: „Батето е непоклатим като папата в Рим, като знамето на полка, като чалга в Пирин фолка.” \r\n\r\n Вдовицата на Славков не може да забрави как мъжът й написва на лист думите „Обичам те!”, когато вече не можел да говори. И явно е изповядал самата истина, защото заради нея издига къща – палат на „Хан Омуртаг” 32. Любовта на Валя пък ясно виждат сестрите в Правителствена болница, където Батето издъхна на 1 май 2011 г. До последно обаче изнемощелият бохем не губи пиперливото си чувство за хумор. По едно време взел да настоява Валя да извика адвокат. „Защо ти е адвокат, трябва ти лекар?”, недоумявала съпругата му. „Ще се развеждам с теб. Ще си взема по-млада жена”, изцепил се Батето. \r\n\r\n „Изплаках очите си за него”, споделя пред близките си последната му жена. Осем години след като остана вдовица, Валя е категорична, че е приключила с мъжете в живота си. Тесният и по-широк кръг около третата съпруга обаче не спира да коментира, че тя добре е осребрила брака си. След като стяга семейните финанси, защото Батето е твърде широкопръст, той й се отблагодарява, като й осигурява собствен бизнес. Твърдят, че днес вдовицата е собственичка на клиники за традиционна и източна медицина и може да живее като царица до края на живота си. \r\n  \r\n\r\n Иван Славков в компанията на славния треньор Димитър Пенев \r\n\r\n \r\nВладимир Висоцки гостува в България само веднъж – през 1975 г. заедно със своя знаменит театър „Таганка”. Турнето из страната продължава близо 20 дни при невероятен успех. Доста след като спектаклите отшумяват, у нас се издава уникална дългосвиреща плоча с рецитал на Володя, записан при турнето му. Бардът не я дочаква, защото виниловият диск се появява през 1981 г., а Висоцки умира в разгара на Олимпийските игри в Москва през 1980 г. Идеята за албума е на Иван Славков. \r\n\r\n „Дойде театърът, а тука се превърна наистина в празник. И тогава решихме да запишем Висоцки в студио. Аз натоварих Янчо Таков (журналист в телевизията по онова време, син на кандидат-члена на Политбюро Пеко Таков, б.ред.) да движи нещата, Той е енергично и много стегнато копеле. В Първо студио на радиото звукозаписът беше фантастичен. Висоцки дойде с още двама с китари. Първата плоча в живота на Висоцки я издаде „Балкантон”, „Автограф” се казваше. Янчо направи дизайна на обложката”, пише Славков в мемоарите си. \r\n\r\n Иначе ерата на Батето в БНТ (1972–1982) е известна като „Славната”. Макар да ръководи телевизията във времето на тоталитаризма, неговите колеги твърдят, че им е давал голяма свобода и винаги е заставал зад тях в трудни моменти. \r\n\r\n „Нямаше в телевизията човек от пазача на пропуски до най-нагоре - познат или непознат, беден или богат, образован или необразован, мюсюлманин или християнин или будист, на който той да не е помогнал”, спомни си на погребението му журналистката Даниела Кънева. Батето споделя в книгата си, че е опоскал най-сериозните журналисти, много по-умни и талантливи от него, „но началникът бях аз”. По негово време се раждат „Всяка неделя” и „Панорама” – предавания, чийто вдъхновител е именно той. \r\n\r\n В средата на 70-те години сп. „Шпигел” и други западни медии правят документални разкрития за участие на Славков в продажба на оръжие за терористични групировки в африкански и арабски държави. Официално обаче не следва нищо. След падането на Живков от власт срещу Батето започва съдебно преследване. \r\n\r\n По времето на главния прокурор Иван Татарчев, който люто се заканва да тикне олимпийския шеф зад решетките, зетят на Тато е обвинен в незаконно притежание на оръжие и злоупотреба с 14 000 лева. От дома му всъщност е иззета колекция от антични пушки и пистолети, като например този на легендарния мексикански герой Панчо Виля. Батето ги купувал по време на многобройните си задгранични пътувания. Имайки предвид ранга му, нямало никакъв проблем да ги внесе в НРБ. По искане на Татарчев Славков лежи няколко месеца в затвора и му е отнет международният паспорт. От всичко обаче Славков излиза чист и обвиненията срещу него падат едно след друго. \r\n\r\n В крайна сметка Батето и Татарчев се прегръщат и стават първи приятели по чашка. Изненадващо за мнозина вече бившият обвинител № 1 отива на 60-ия юбилей на Батето в Бояна, галантно целува ръка на съпругата му Валя и иска прошка за стореното. След края на съдебната сага мъжът на Людмила Живкова обяви, че е бил поръчан от Андрей Луканов, който искал да си разчисти сметките с фамилията Живкови и затова настоявал Батето да бъде осъден и да лежи в затвора. \r\n\r\n Иван Славков се сбогува с пожизненото си членство в МОК и шефството в БОК след филма на Би Би Си „Да купиш игрите” и последвалия корупционен скандал от 2004-та, в който бе замесено името му. Макар външно да приемаше нещата с усмивка и с голяма доза цинични коментари, истината е, че обвиненията в корупция го разболяха тежко и в крайна сметка го убиха, тъй като от 2008 г. до смъртта си през 2011 г. непрекъснато боледуваше. \r\n\r\n Сривът в имунната му система се дължал именно на преживения стрес. Българският член на МОК бе заснет със скрита камера от журналисти на Би Би Си да обсъжда как могат да се купят гласове за кандидатурата на Лондон за домакин на игрите през 2012 г. в съперничество с останалите четири града - Париж, Москва, Мадрид и Ню Йорк. Репортерите се представиха за бизнесмени, които искат да купят гласове с помощта на сръбския лобист с швейцарски паспорт Горан Такач. Единственият представител на МОК, който се е съгласил да приеме подкуп, е Иван Славков. След като историята придоби изключително голяма популярност, Такач публично обяви, че той и Иван Славков умишлено се срещнали с консултантите от Англия, за да разкрият кой се опитва да корумпира членове на МОК. \r\n\r\n Според запознати всъщност скандалът е целял отстраняването на противниците на президента на МОК Жак Рог и на хората на предишния шеф на организацията Хуан Антонио Самаранч, оглавил я през 1980-та в Москва и смятан за близък до комунистическите диктатори. Батето става пожизнен член на МОК през 1987 г. след личното застъпване на испанския маркиз. На изборите за нов президент на МОК през 2001 г. Славков обаче гласува за „неправилния” кандидат - за южнокорееца Ким Ун Йонг, а не за белгиеца Жак Рог. \r\n \n\t\t\t\t\t\t", "date": "2019.07.27", "title": "Батето е преспал с над 1000 жени"}
{"url": "http://www.bnews.bg/article/262476-na_protestna_mrezha_biznesat_e_da_protestira_parva_chast", "text": "\n На Протестна мрежа бизнесът ѝ е да протестира. Както се казва бизнесът си е бизнес - протести до дупка и за всичко, а просперитетът на държавата, това е друга тема. \r\n\r\n Нека сега ви запознаем и с видните ни родни протестъри и техните връзки с властта. \r\n\r\n      Теодор Михайлов \r\n\r\n Теодор Михайлов - съветник на министър Красен Кралев( как точно го съветва не е ясно). Интересна мълва гласи, че Емил Кошлуков е негов кум. Теодор е баща на две деца и се издържа от онлайн търговия. В момента единственото нещо, което вероятно му доставя неистово удоволствие е да ръси помии по известни личностни, включително и срещу бившият си работодател – Слави Трифонов.Интересна подробност е, че Кошлуков стана генерален директор на БНТ именно с гласът на сестрата на Теодор- Розита Михайлова, факт, който бе спестен на обществото. Михайлов е роден в Бургас, а през 2017 г. Бе кандидат за народен представител,издигнат от Да България.  \r\n\r\n Радан Къдев -  роденият през 1975 г. В София адвокат се считаше за дясната ръка на Костов. Да, същия Костов, който се разсърди удобно на цял един народ за тегобите, които самия той му причини. Кънев стана депутат в 43- то Народно събрание и направи коалиция с ГЕРБ. По това време видният протестър се изявяваше като реформатор заедно с Пепи белото, генерал Джудже, Лукарски и небезизвестния Христо Иванов-Бойкикев. След като се намъкнаха във властта изведнъж се преквалицираха в протестъри и започнаха да громят същата тази власт, която самите те консумираха! Найс, а? Би възкликнал онзи известен актьор! Към днешна дата Кънев се подвизава като евродепутат с огромна заплата и бе издигнат иманно от средите на същата протестна мрежа.    Меглена Кунева \r\n\r\n   \r\n\r\n Меглена Кунева- Пръмова- става известна с невероятната си повратливост и способност да се докопва до високи постове във властта. Много малко хора обаче, знаят за нейното участие в Габонската афера? През 1988 г. търговската банка „Балканбанк“, с тогавашен директор Иван Миронов, издава банкова гаранция за 18 милиона германски марки на името на „Булгаргеомин”, а германската „Комерцбанк“ отпуска заем за добив на ценна дървесина от тропически гори в Габон. Парите са били предназначени за закупуване на фирмата „Габексфо”, държател на концесия за дърводобив. Оказва се, че сделката е фиктивна, тъй като от десетилетия Габон не сече тропическите си гори. Кунева бе и главен преговарящ за влизането ни в ЕС, а последствията от нейните преговори, някои експерти определят като едно от най-потресаващите национални предателства в историята, чиято стойност се оценява в милиарди евро нанесени щети на България. За тези си заслуги според нейни съподвижници тя е наградена с постовете еврокомисар по защита правата на потребителите ( представете си сами как ни е защитатвала тази особа), вицепремиер и министър на образованието във второто правителство на Борисов, а към днешна дата заема високоплатен пост в голяма френсака банка!   Божидар Лукарски и дами на сърцето му. \r\n\r\n Божидар Лукарски- роден през 1972 година в Перник. Става известен с култовото си изказване след приключване на изборния ден на 5 октомври 2014. Вестник 24 часа публикува интервю с Лукарски, в което той е цитиран да казва, че условието Бойко Борисов да не е премиер е било „трик за вдигане на нашия електорат“. Няколко часа по-късно, по време на пресконференцията на Реформаторски блок, Лукарски заявява че не е бил цитиран правилно и не е използвал думата „трик“. На следващия ден, вестник 24 часа публикува аудио файл от интервюто, който потвърждава оригиналния цитат. Тези събития доведоха до остри реакции в социалните медии, където потребители изказаха мнение, че Лукарски трябва да се извини публично или да си подаде оставката като председател на СДС. В поредно интервю, отново публикувано във вестник 24 часа, Лукарски коментира тези критики с репликата „Оставката ми я искат единици във фейсбук, които не са нито орган на СДС, нито на Реформаторския блок. Единственото, което могат да искат, е оставката на жена си вкъщи“. В типичният си протестърски стил Лукарски става министър на икономиката именно в правителството на Борисов-2. Известен е и с многоженството си. Следва продължение... \r\n \n\t\t\t\t\t\t", "date": "2019.07.27", "title": "На \"Протестна мрежа\" бизнесът ѝ е да протестира! - Първа част"}
{"url": "http://www.bnews.bg/article/262472-razvodat_na_dubayskata_printsesa_haya_razkriva_kak_sheyhat_e_iztezaval_dashterite_si_video", "text": "\n Племенникът на владетеля на Дубай Мохамед бин Рашид ал Мактум наруши мълчанието около развода на принцеса Хая и чичо му. В откровено интервю той споделя, че скандалът с избягалата принцеса ще разкрие как чичо му е злоупотребявал с принцеса Хая и дъщерите му. Също така казва, че е притеснен за братовчедките си Латифа и Шамса, пише \"Дейли мейл\". \r\n\r\n \"Единственият човек, който знае цялата истина за случващото се с братовчедките ми Латифа и Шамса, е принцеса Хая. Надявам се, че тя ще използва съдебното дело, за да разкаже на света как са били третирани. Тя има възможност да направи нещо добро за тези бедни жени\", казва Маркус Есабри. \r\n\r\n \"Миналата година, когато Латифа избяга, беше дрогирана, затворена и измъчвана. Тя все още се нуждае спешно от лечение. Не бих третирал дори животно по начина, по който беше третирана тя\", споделя още той. \r\n\r\n 33-годишната Латифа беше заловена край бреговете на Индия, където се твърди, че е била влачена и върната принудително в Дубай. Шамса, която е по-голямата сестра, също прави опит да избяга, но е хваната по улиците в Кеймбридж и депортирана с частен самолет в Дубай. Тя прекарва 8 години в затвора по нареждане на баща си. \r\n\r\n Смята се, че нейното изчезване и нуждата от лечение са ключов фактор за решението на принцеса Хая да избяга в Лондон и да поиска развод. \r\n\r\n Видеото, разпространено от самата Латифа миналата година, в което тя заявява, че заедно с Шамса са изтезавани и принудително дрогирани по заповед на баща им, шокирало Есабри. \"Това бягство на Хая ще бъде като модел и за други хора. Три жени са избягали от шейх Мактум, какво ви говори това? Показателно какъв човек е той.\" \r\n\r\n 45-годишната Хая, най-малката от съпругите на Мактум, се намира в имението си за 85 милиона паунда в Кенсингтън, докато изчаква съдебното заседание. Очаква се попечителство над децата им да бъде в нейна полза. \r\n\r\n Шейх Мохамед бин Рашид ал Мактум е един от най-богатите и най-могъщи мъже в света. \r\n\r\n \r\n\r\n   \r\n \n\t\t\t\t\t\t", "date": "2019.07.27", "title": "Разводът на дубайската принцеса Хая разкрива как шейхът е изтезавал дъщерите си (ВИДЕО)\r\n"}
