{"url": "http://www.bnews.bg/article/263028-mazh_pochina_sled_kato_kola_se_vryaza_v_zavedenie_v_dupnitsa", "text": "\n 70-годишен мъж е починал след като лек автомобил се вряза в заведение в Дупница. Има двама ранени - жена със счупен таз и младеж с фрактура на крака, съобщи bTV, позовавайки се на БГНЕС. \r\n\r\n Инцидентът станал към 21:30 ч. в петък, 23 август, на ул. \"Георги Икономов\" в Дупница. \r\n\r\n Колата се е движела в посока жп-гарата, при завой надясно 49-годишният шофьор е загубил контрол над автомобила и се е качил на тротоара, като е помел масите пред заведението. \r\n\r\n Водачът е задържан, тестът за алкохол е 0,26 промила. \r\n\r\n Той е професионален шофьор. Огледът на местопроизшествието приключи в полунощ, през това време районът беше отцепен.  \r\n \n\t\t\t\t\t\t", "date": "2019.08.24", "title": "Мъж почина след като кола се вряза в заведение в Дупница"}
{"url": "http://www.bnews.bg/article/263027-lekar_popilya_zhurnalistite_v_sotsialnata_mrezha", "text": "\n \"Турция -- султан Ердоган заменя кюрдските кметове с турски чиновници. ИМА МАСОВИ КЮРДСКИ СТАЧКИ ЗА ТОВА. Булгаристан джурналя ПАК СА В ТИШИНАТА , да не ядосат султана . А и първата работа на слугите на султана е да закачат портретите мУ в кабинета на изгоненият кюрдски кметове Снимките са от Диарбекир , бакър или кой, както си го преведе .\" \r\n\r\n Д-р Илко Димов - Фейсбук  \r\n\r\n \r\n\r\n   \r\n \n\t\t\t\t\t\t", "date": "2019.08.24", "title": "Лекар попиля журналистите в социалната мрежа!"}
{"url": "http://www.bnews.bg/article/263032-izvestnata_operna_pevitsa_darina_takova_v_chelen_sblasak_s_direktorka_vizhgte_na_kakvo_unizhenie_ya_podlozhiha", "text": "\n Известната оперна певица Дарина Такова, която е пяла на най-престижните сцени в света, трябва да се яви пред комисия и да изпее 5 произведения под съпровода на пиано, за да стане учител в Националното музикално училище \"Любомир Пипков. За това съобщи самата певица във Фейсбук. Такова било изискването на директорката на училището. \r\n\r\n Дарина Такова завършва своето образование в Национална музикална академия Панчо Владигеров, в класа на проф. Мати Пинкас и проф. Мила Дюлгерова. Тя е била член на Националната опера в продължението на шест сезона от 1989 г. През този период тя е изпълнявала представления във всички национални оперни къщи и концертни зали в България. Тя печели различни награди от престижни състезания-в Лисабон, София, Барселона, Тревизо и други. \r\n\r\n През 1992 г. започва международна активна кариера на най-големите оперни сцени в света:Teatro alla Scala – Милано, Teatro dell’opera di Roma, Флоренция, Болоня, Торино, Верона, Палермо, Триесте, Неапол, Венеция, Парма, Бергамо, Амстердам, Карнеги Хол, Мюнхен, Берлин, Женева, Мадрид, Барселона, Лондон, Париж, Токио, Метрополитън опера в Ню Йорк и други. \r\n\r\n През 1995 г. изпълнява главната роля в „Луиза Милър“ на Верди в Германия и Швейцария. След като пее в продукцията на The Golden Cockerel в Рим, тя участва в Римския летен фестивал като „Гилда“. В Женевския оперен театър пее в Арабела и Риголето. През 1998 г. Такова прави дебюта си в Theatro alla Scala като кралица на нощта с дирижиране на Рикардо Мути. Следват представления в Ла Скала на Lucrezia Borgia на Donizetti. Допълнителни изяви в Италия през 1998 г. включват Lucia di Lammermoor във Флоренция и Violetta в Рим. В Лозана тя се появява в „Ariadne auf Naxos“ . В Ковънт Гардън, Лондон изпълнява Виолета от Ла Травиата. \r\n\r\n Дебютът ѝ в САЩ е през 1997 г., когато пее в Калифорния и Детройт. След това прави дебюта си в Метрополитън опера в Ню Йорк като Маргарита във „Фауст“. Най-известните ѝ роли са Виолета от „Травиата“, „Семирамида“, „Лучия ди Ламермур“, Маргарита във „Фауст“ и много други. Тя е работила с някои от най-добрите диригенти за времето си – Рикардо Мути, Алберто Зеда, Виктор Пабло Перес и други. Такова е пяла с такива интернационални оперни певци като Ренато Брузон, Мариела Девиа, Хуан Диего Флорес, Марко Берти, Микеле Петуси, Марсело Алварес, Руджеро Раймонди, Джузепе Сабатини, Бойко Цветанов и други. \r\n\r\n От 2007 г. Такова започва активно да преподава, като предлага майсторски класове и консултиране на млади оперни певци от България и чужбина. От 2013 г. Такова е наставник на Опероса. \r\n\r\n Ето какво написа Дарина Такова: \r\n\r\n География на унижението, част трета.  \r\n\r\n Излагам сухи факти. \r\n\r\n Аз, Дарина Такова, оперен артист с международна кариера, изразяваща се в главни роли в театри като Миланската скала, Кралската опера в Лондон, Метрополитън опера, Лисеу, Ла Фениче, оперите в Париж, Мюнхен, Берлин, Неапол, Рим и още безброй театри и фестивали по цял свят, вокален педагог от 12 години, с ученици приети в Кралската академия за старинна музика в Хага, Джулиърд скуул, консерваториите в Бари, Неапол, Люцерн, оперните студия на Санта Чечилия, Миланската скала, фестивала в Пезаро и др., реших да скъся пътя на децата от лутане между педагози и институции, след които неминуемо стигат и до моя кабинет, и да кандидатствам за мястото на учител по класическо пеене в Националното музикално училище \"Любомир Пипков\" в София. \r\n\r\n Училището, което съм завършила, което е било дом на три от международните ми майсторски класове (мой индивидуален, както и в екип с Ричард Баркър и Лучана Д'Интино), и където години наред бях в безупречна комуникация и сътрудничество с историческия директор Милка Митева- музикант, желязна лейди, космополит и ненадминат дипломат, извел от училището на музикалната сцена десетки гигантски таланти.  \r\n\r\n На мен ми бе обяснено от новата директорка (обявила помпозно в интервю, че ВРЪЩА ПРЕСТИЖА НА МУЗИКАЛНОТО УЧИЛИЩЕ (?!?!?!?!?!?!?!)), че: \r\n\r\n 1. Моята педагогическа дейност не може да бъде зачетена като преподавателски опит, тъй като не се е случила под шапката на учебно заведение, тоест аз кандидатствам като начинаещ учител, на равни начала с (например) деца, току-що \"завършили бакалавър и/или магистратура в консерваторията с общ успех не по-нисък от 4.50\". \r\n\r\n 2. Моята кариера по световните оперни сцени не може да бъде зачетена, затова аз трябва да се изправя пред комисия и да изпълня ПЕТ ПРОИЗВЕДЕНИЯ под съпровод на пиано, за да се види, годна ли съм да преподавам пеене на деца на възраст между 13 и 18 години. \r\n\r\n Отделете от 3 до 5 минути да поразсъждавате върху това. На мен ми отне малко повече, за да не избухна. \r\n\r\n Целият професионален (и не само) свят знае, че аз не пея. Знае и защо не пея. Знае и, че ако все още пеех, нямаше да го правя пред комисия в музикалното училище, а по световните сцени, както съм го правила допреди инцидента, който преобърна живота ми. Всеки мой ученик знае, че в кабинета ни, въпреки травмата, аз пея и показвам технически примери, необходими, за осмислянето на разликата между правилното и неправилното пеене- разлика, която учениците на малко педагози в България знаят да правят. Но аз не пея. \r\n\r\n Ако някой иска да изнеса програма от 5 произведения пред която и да е комисия, трябва да поеме отговорността да се свърже с мой агент, да ми плати хонорар или да поеме финансовата и правна отговорност пред съдебната власт на Белгия, където водя 13-годишно дело срещу лекаря, осакатил моя инструмент (нека го наречем така, може би ако на китарист, пианист или тромбонист обясним, че ЧОВЕШКИЯТ ГЛАС Е МУЗИКАЛЕН ИНСТРУМЕНТ, на който обаче струните, клапите и клавишите не могат да бъдат заменени с по-нови или по-здрави, ще проумеят, че певците не са \"втора класа музиканти\", както обичат да се шегуват още на консерваторско ниво и явно този манталитет си им остава завинаги). \r\n\r\n Аз не пея. От 12 години. Това е най-тежкият факт, който ми се е налагало да приема през целия си съзнателен живот. По-тежък от смъртта на най-близки хора. По-тежък от загубата на каквото и да било материално или нематериално притежание. Не пея. Не защото не искам, не и защото не мога, а защото не мога да го правя така, както съм го правила на сцената на Миланската скала, Ковънт гардън и Метрополитън. Ако не пея така, няма да пея никак. Моята най-голяма сила е моят безкраен морал към това изкуство. Затова и стоя като независима фигура на Истината, изправена срещу една АДОВА СИСТЕМА на демагогия и посредственост.  \r\n\r\n По целия цивилизован свят артисти като мен биват канени да предават безценния си опит без да бъдат подлагани на унизителни конкурси наравно със случайни кандидати. За тези световни музикални институции присъствието на артист с кариера е въпрос на престиж и чест.  \r\n\r\n Пожелавам успех на хората, които ще се изправят пред комисия, за да пеят 5 произведения под съпровод на пиано.  \r\n\r\n Дано някой ден стигнат и до голяма публика в голям театър. \r\n\r\n   \r\n \n\t\t\t\t\t\t", "date": "2019.08.24", "title": "Известната оперна певица Дарина Такова в челен сблъсък с директорка! Вижгте на какво унижение я подложиха! "}
{"url": "http://www.bnews.bg/article/263033-velizar_enchev_diplomaticheski_skandal_s_miris_na_milioni_pravitelstvoto", "text": "\n Публикация от 21 април 2018. Днес, след арестите в Скопие, тя е крещящо актуална! Заради гузната си съвест двама български вицепремиери избягват да коментират името Орце Камчев. В МВнР на Екатерина Захариева и на \"Пиротска\" оглушително мълчат за почетния ни консул в Македония. И за стотен път питам: Кой в София предложи и кой назначи олигарха Орце Камчев за български дипломат? \r\n\r\n ДИПЛОМАТИЧЕСКИ СКАНДАЛ С МИРИС НА МИЛИОНИ ПРАВИТЕЛСТВОТО НАЗНАЧИ МАКЕДОНСКИ ОЛИГАРХ ОТ ПАНАМСКИТЕ ДОСИЕТА ЗА НАШ ПОЧЕТЕН КОНСУЛ В МАКЕДОНИЯ \r\n\r\n България е назначила Йордан (Орце) Камчев за почетен консул в Македония и очаква да бъде одобрен от македонското Министерство на външните работи, съобщи скопският сайт „Сакам да кажам“. Сайтът се позовава на източник в министерството, като публикува изпратена на 13 април вербална нота на посолството ни в Скопие до МВнР на Република Македония с искане за неговото одобрение. \r\nПочетният консул ще е със седалище в Щип, като в обсега на неговата дейност ще са районите на Щип, Кочани, Делчево, Зриновци, Карбинци, Македонска Каменица, Пехчево, Берово, Пробищип, Чешиново-Облешево, Виница, Радовиш. \r\nКой е този македонец, удостоен с високата чест да е наш почетен консул в Република Македония и на практика да е вторият български посланик, но със седалище в Щип? \r\nСпоред класацията на списание „Форбс“ за 2015 г., която никой не оспорва, той е най-богатият македонец, с капитал от 228 млн. евро. 48-годишният бизнесмен е собственик на „Орка холдинг“, в който работят над 3000 души. Притежава и дялове в болницата „Аджъбадем Систина“, в „Стопанска банка – Битоля“, в най-големия селскостопански комбинат ЗИК Пелагония, в строителната компания „Бетон Щип“, в хотел „Ибис“ и в десетки други компании. \r\nС две думи – оправно момче! Което ще е лице с дипломатически статут и ще отговаря за голям район в Република Македония, където съвсем случайно са негови селскостопански комплекси и строителни компании. \r\nОрце бе собственик и на медийната къща МПМ, която фалира и 400 журналисти бяха изхвърлени на улицата с неизплатени заплати. Интересното тук е, че МПМ бе най-сериозният донор на падналата от власт ВМРО-ДПМНЕ. На местните избори през 2013 г. медийната къща дари 253 000 евро на партията на тогавашния премиер Груевски. След като през 2017 г. социалистът Зоран Заев дойде на власт, прокуратурата започна разследване за ролята на МПМ при манипулиране на изборите. \r\nИ сега да видим черешката на тортата, която трябва да взриви българското външно министерство, съгласило се точно такава персона да е почетният ни консул в Македония. Камчев отдавна е клиент на македонската прокуратура заради съмнения за укриване на данъци и финансови машинации. През 2006 г. бе арестуван, но излезе на свобода срещу гаранция от 60 000 евро. Преди две години името му „изплува“ от т. нар. Панамски досиета заради негова офшорна компания на Бахамските острови. \r\nВ МВнР се мълви, че кандидатурата на Орце е лансирана от заинтересовани лица на „Пиротска“, където е централата на управляваща партия, претендираща за доживотен лиценз върху българската кауза в Македония. Това са същите овластени лица, за които френският „Нувел Обсерватьор“ разкри, че са замесени в криминална търговия с български паспорти, продавани на космически цени на албанци в Косово и Македония. \r\nЗащо външният министър Екатерина Захариева е одобрила това скандално назначение, е въпрос за милиони, колкото са милионите на Орце. \r\nЗащо точно тази персона е пленила сърцето на вожда на \"Пиротска\", който лансирал тази номинация, е въпрос с лесен отговор. \r\nЗащото македонският олигарх и македонстващото ни вице са сродни души, еднакво обичащи трапезите, аферите и далаверите. \r\nИ защото парите не миришат, особено ако са офшорни. \r\n\r\n 21 април 2018 \r\n\r\n ВЕЛИЗАР ЕНЧЕВ \r\n\r\n https://sdk.mk/…/ortse-kamchev-da-bide-pochesen-konzul-sed…/ \r\n\r\n \r\n\r\n   \r\n \n\t\t\t\t\t\t", "date": "2019.08.24", "title": "Велизар Енчев: ДИПЛОМАТИЧЕСКИ СКАНДАЛ С МИРИС НА МИЛИОНИ ПРАВИТЕЛСТВОТО!"}
{"url": "http://www.bnews.bg/article/263035-smrazyavashti_podrobnosti_za_klaneto_v_petrich", "text": "\n 54-гoдишният Вacил Вacилeв, кoйтo eдвa нe уби жeнa cи днec oкoлo oбяд в Пeтрич, вeчe e в пoлициятa. Вceки мoмeнт щe бъдe рaзпитaн прeд cъдия, зa дa дaдe пoкaзaния oкoлo кървaвия инцидeнт в дoмa му, cтaнaл днec в дoмa му. \r\n\r\n C нoж нa някoлкo мecтa Вacил нaръгa Нeвeнa Тeгoвa и я oкървaви жecтoкo, ocтaвяйки я пoтънaлa в кръв нa зeмятa в дoмa им. \r\n\r\n Пиcъцитe ѝ cъбрaли cъceдитe, кoитo извикaли eкип нa Cпeшeн цeнтър. Cлeд прeглeд в бoлницaтa в Пeтрич, Нeвeнa e зaкaрaнa в бoлницaтa в Caндaнcки, къдeтo лeкaритe я oпeрирaт и дo мoмeнтa нямa пoдрoбнocти oкoлo cъcтoяниeтo ѝ. \r\n\r\n Кacaпинът, кoйтo e инвaлид, труднo пoдвижeн, пoдпирa ce c двe пaтeрици, рaзкaзвa прeд пoлициятa прeз cълзи coбcтвeнaтa cи вeрcия зa cтaнaлoтo. Cкaрaли ce, тaкa кaктo прaвили чecтo. Нeвeнa e c 12 гoдини пo млaдa oт нeгo и нeпрeкъcнaтo му прaвилa зaбeлeжки. Тaкa и днec избухнaл cкaндaл мeжду двaмaтa, тя зaпoчнaлa дa гo зacипвa c удaри пo глaвaтa и дa гo блъcкa. Нe издържaл, тoй грaбнaл нoжa oт мacaтa и зaпoчнaл дa я ръгa дa пocoки, нe миcлeл кaквo прaви, зaщoтo бил cилнo aфeктирaн oт нeйнoтo пoвeдeниe. Тoвa e вeрcиятa нa Вacил, кoйтo нe e криминaлнo прoявeн и дo мoмeнтa пoлициятa нe e имaлa инфoрмaция зa пoдoбни тeжки cкaндaли в дoмa им. \r\n \n\t\t\t\t\t\t", "date": "2019.08.24", "title": "Смразяващи подробности за клането в Петрич"}
{"url": "http://www.bnews.bg/article/263030-gotov_li_e_kastratora_dzhambazki_za_reshitelna_kastratsiya_v_sobstvenoto_si_vmro", "text": "\n  За Джамбазки стана постоянство да се изказва по всяка тема. Особено активен е евродепутата когато става въпрос за цигани и убийства извършени от цигани! Така де, те са най-удобни за манипулиране на обществото, а телевизионните водещи от казионните медии не се затрудняват със задаването на удобните въпроси. Дали е готов обаче Джамбазки за решителна кастрация в собственото си ВМРО? Защо Джамбазки никога не коментира смъртта на 25-годишния Даниел Тасев, който загина при странни и все още неразкрити обстоятелства по време на работа в семейната фирма на неговата съпартийка Султанка Петрова, която е и зам.министър на труда и социалната политика. Защо например Джамбазки не коментира жестокия убиец-българин Викторио Александров, който по най-жесток начин уби съпругата си Дарина Министерска и невръстната си дъщеричка ( още бебе) Никол Александрова. Припомняме на \"загрижения\" Джамбазки, че вече почти година срещу Викторио Александров няма повдигнато обвинение, а запознати със случая коментират, че над същия има разперен полицейски чадър и се опитват да го изкарат невменяем. Естествено най-сериозния въпрос към Джамбазки е готов ли е да се самокастрира политически при положение, че е свързан с партията, която извърши най-ужасното национално предателство, чрез търговията с българско гражданство. Колко пъти Джамбазки отговори на въпроса как хиляди македонци получиха адресна регистрация на ул.\"Пиротска\" №5, където се помещава и неговата партия ВМРО? Каква кастрация трябва да получи самия Джамбазки и неговите съратници от ВМРО , с които заедно е управлявал фирмите, които дължат десетки хиляди лева от невнесени данъци и за капак обявени в ликвидация или несъстоятелност. Та нали точно по същите въпроси лицето Джамбазки е толкова непримирим, когато тези упражнения са правени от фирми прехвърлени на някой циганин, но е толкова мълчалив когато става въпрос за фирмите на ВМРО, които са източвали държавен ресурс чрез неплащане на данъци? Интересно каква кастрация ще поиска Джмбазки да бъде направена на неговия вожд за съдружието му с Миню Стайков? Припомняме, че Миню Стайков вече почти година е в ареста с куп повдигнати обвинения, а Каракачанов е вицепремиер! Странно, но Джамбазки е толкова мълчалив по тези въпрос, а и журналистите от казионните медии не смеят дори да засегнат тези шикотливи теми! Всичко това може да бъде определено само като политическо лицемерие, което Джамбазки демонстрира без задръжки!  \r\n \n\t\t\t\t\t\t", "date": "2019.08.24", "title": "Готов ли е кастратора Джамбазки за решителна кастрация в собственото си ВМРО?"}
{"url": "http://www.bnews.bg/article/263029-kakvo_vreme_ni_ochakva_dnes", "text": "\n В съботния ден ще има много слънчеви часове, а на отделни места се очакват превалявания. \r\n\r\n Още през нощта ще бъде ясно и почти тихо с изключение на черноморското крайбрежие, където ще има умерен вятър от север и североизток. \r\n\r\n Денят се очертава слънчев, в низините дори горещ в обедните и следобедните часове. През втората половина на деня на места над планинските райони ще има краткотрайни валежи с гръмотевици. \r\n\r\n Вятърът ще бъде слаб, до умерен в северните и в източните райони, ориентира от изток и североизток. \r\n\r\n Максималните температури са в интервала 32-37 градуса. Нощните температури са между 16 и 22 градуса. \r\n\r\n Температурата на морската вода: 26-27 градуса. Вълнението ще бъде 2-3 бала. \r\n \n\t\t\t\t\t\t", "date": "2019.08.24", "title": "Какво време ни очаква днес? "}
{"url": "http://www.bnews.bg/article/263034-katastrofa_zatvori_magistrala_trakiya", "text": "\n Временно е ограничено движението при км 255 на АМ \"Тракия\" в посока София поради ПТП. Въведен е обходен маршрут при път II-53 през път I-6 до път II-55 за Нова Загора, съобщиха от Агенция \"Пътна инфраструктура\". \r\n\r\n Шофьорите е необходимо да карат с повишено внимание и съобразена скорост. \r\n\r\n Всички граждани и транспортни фирми могат да получават информация за актуалната пътна обстановка в страната от интернет страницата на АПИ – api.bg, както и по всяко време на денонощието на тел. 0700 130 20 в АПИ. \r\n \n\t\t\t\t\t\t", "date": "2019.08.24", "title": "Катастрофа затвори магистрала \"Тракия\""}
{"url": "http://www.bnews.bg/article/263026-otbelyazvame_142_godini_ot_shipchenskata_epopeya", "text": "\n Днес България отбеляза 142 години от Шипченската епопея. Годишнината ще бъде отбелязана с национално честване на историческия връх. \r\n\r\n В 12:00 часа президентът и върховен главнокомандващ Въоръжените сили Румен Радев ще приеме на връх Шипка почетния строй на Националната гвардейска част. След това ще бъде отслужена заупокойна молитва за загиналите герои. Държавният глава ще произнесе слово и ще положи венец пред Паметника на свободата. \r\n\r\n От 13:00 часа ще се състои възстановка на шипченските боеве. \r\n\r\n В 20:45 часа държавният глава ще приеме почетния строй на Националната гвардейска част на площад \"Възраждане\" в Габрово, където също ще произнесе слово. В 21:05 ч. ще започне тържествена заря-проверка. \r\n \n\t\t\t\t\t\t", "date": "2019.08.24", "title": "Отбелязваме 142 години от Шипченската епопея"}
{"url": "http://www.bnews.bg/article/263031-rumen_radev_skandalite_sa_v_pravitelstvoto_te_sa_mnogo_i_unishtozhitelni", "text": "\n „Шипка не е мястото да коментирам интригите на министър-председателя, защото тук възкръсва България, която неговото управление закотви на дъното на Европа.“ Това заяви днес държавният глава Румен Радев на връх Шипка пред журналисти, след като участва в тържественото отбелязване на 142 години от шипченските боеве, съобщиха от прессекретариата на президента. \r\n\r\n Президентът беше помолен да коментира вчерашните твърдения на министър-председателя за причините за освобождаването на началника на НСО ген. Данчо Дяков. „Скандалите са в правителството, те са много и унищожителни“, добави президентът. \r\n\r\n Запитан дали ще иска консултации за назначаването на новия началник на КПКОНПИ, след като досегашният беше изпратен на дипломатическа служба, Румен Радев напомни, че назначението на Пламен Георгиев за консул е изцяло решение и отговорност на министър-председателя. \r\n\r\n „Него трябва да питате какви са вътрешнополитическите и личните мотиви и как те кореспондират с интересите на българската дипломация и на българите зад граница, както и кое налага на министър-председателя да крие толкова далеч г-н Георгиев“, коментира още държавният глава. \r\n \n\t\t\t\t\t\t", "date": "2019.08.24", "title": "Румен Радев: Скандалите са в правителството, те са много и унищожителни\r\n"}
{"url": "http://www.bnews.bg/article/263025-kevork_kevorkyan_kanalat_e_zapushen_skapa", "text": "\n КАНАЛЪТ Е ЗАПУШЕН, СКЪПА \r\nРеката заляла Белозем и една женица се вайкаше, клетата: „Абе, няма канализация, затова е цялата работа“. \r\nГорката, тя не знае, че и в Бояна няма - като изключим улица „Секвоя“ и нещо край нея. Същото е и в останалите лъскави крайградски квартали, всички са оставени на милостта на „ла.нарките“, които почистват септичните ями. \r\n\r\n А там има имоти общо за милиарди евро. Само дето, на общината и през ум не й е минавало, когато някой поиска да си направи къща за три милиона евро, примерно, да бъде така добър да ремонтира и улицата, където е имота му. Сам никой няма да се сети. \r\n\r\n Горката женица - да се върнем към Белозем – макар че тя можеше да е отвсякъде. \r\nЗащото Народа не се наситиха да го давят. \r\nИ вече изобщо не се притесняват от поредния потоп. София да бъде залята, няма да им мигне окото. Само да не пострадат старините под Ларгото, че там ни е главната гордост. \r\n\r\n Вече са освободени от всякакво състрадание, това чувство предвидливо са си го ампутирали. След Аспарухово, където загинаха 13 души, дори още след Бисер, съчувствието им започна да загноява. \r\n\r\n Тогавашният фигурант в президентството Плевнелиев цъфна с бронетранспортьор в удавеното село Бисер - и демонстрира някакъв маймунджилък, който трябваше да минава за съпричастие. \r\nСъпричастност за нуждите на фотографите, нищо друго, на тия хорица дори и до трупове да се снимат им е приятно, те без никакво усилие успяват да си закачат тъжна физиономия. Макар че, при въпросния човечец едно несдържано хилене винаги избива изпод всичко. \r\nИ, да – той отдавна е забравил Бисер и клетниците там. \r\n\r\n Хубаво е да мечтаем от време на време. Например, как качват женицата от Белозем на един Ф-16 – да види как този най-прекрасен самолет осигурява сигурността на мизерния й животец. \r\nА и да види, каква цигания избива отвсякъде пред погледа й. \r\nЗа колко ли секунди ще се сети за поговорката за голия тумбак, накичен с чифте пищови, сега пък с осем самолета – красивата фльонга, която ще забучат върху цялата ни дивотия. \r\n\r\n Всъщност, представяте ли си, какво ще се случи с Общия ни Живот до 2023 година, когато ще ни доставят фльонгата? \r\nКолко войни ще сме спечелили - освен онази, която все не започваме: със собствените ни маниящини и фантазии - най-наложителната война на хартиените Кралимарковци с куркащи черва. \r\n\r\n И на края какво се оказа – ще получим по една ракета на самолет, за да пазим вятъра с тях. \r\nИ още една екстра: ще се фукаме по време на Гергьовденските паради - някой ден, ако още ни има. \r\nВсичко, което отричаха гаргите, се оказа вярно - и разсрочено плащане няма да има, както се надяваха, понеже Америка още не е стигнала до този рахатлък. \r\n\r\n Сделката ще остави мръсна лига след себе си, сякаш е правена от невнятни типове, които искат на всяка цена да бъдат харесани, макар вътрешно да се убедени, че никой пет пари не дава за тях. \r\n\r\n Пак да си припомним безсмъртната фраза на Никита Хрушчов, по-добра още дълго няма да бъде измислена: „Българските политици все гледат да надплюят всички“ – а сетне да оближат собствената си плюнка, да допълним ние. \r\n\r\n И сега, какво - дори след като спазариха фльонгата, от телевизиите продължават да канят Поптодорова. \r\nТе, изглежда, просто я ненавиждат и искат спомена за откраднатото от нея кремче да не увехне никога. \r\nКанят я като адвокат на сделката - макар да е най-неподходящият човек за тази цел. \r\n\r\n При едно свое телевизионно участие наскоро тя се похвалила, че е била три дни и половина в завод на „Локхийд Мартин“ – не уточнила, коя бурма от \r\nФ-16/блок 70 е завъртала, макар и на хартия. \r\nСега очаквайте друг слагач да се яви и да каже, че е бил четири дни в същия завод и му дали да отвива бурмата на Поптодорова. \r\n\r\n Ето на какви хора е поверила държавата експертизата за Ф-16/70 – и е напълно спокойна, въпреки че някои от тях се нуждаят от спешна експертиза, за да научат какво, всъщност, представляват самите те. \r\n\r\n В случая с Поптодорова човек най-сетне си казва, че като няма лустрация за големите крадци/героите на приватизацията, нека да има поне лустрация за малките крадци. \r\n\r\n Но някои телевизионни предавания предпочитат да ги гушкат - и едните, и другите. \r\nХей, стига сте се правили на гламави, подбирайте си гостите – не си мислете, че когато се лигавите с един едър или дребен крадец, нищо не полепва и по вас самите. \r\n\r\n До там я докарахме, че безподобни галфони се държат като носители на новите „цивилизационни“ стандарти – а са си просто кърлежите на криминалната приватизация. \r\nКрал някакъв, а вие го зяпате като глупаци в кривата уста. \r\nДа не мислите, че когато дойде в студиото ви някой такъв хубавец, не прихващате нещо от него – от лъжливите му „стандарти“ имам предвид, не от далаверите, от тях нищо няма да има за вас. \r\n\r\n Ще си останете бедните мишки в грешната църква, окаяните клисари, дето разлиствате „евангелията“, от които сричат лъжите си ония. \r\n\r\n Освен, че изглеждате в такива случаи като абсолютни балами, постепенно ще направите и занаята ни баламурски – вече всеки от пътя може да стане телевизионен водещ. \r\n\r\n Питате, кого тогава да каните – много е просто: ония, на които съзнателно им запушвате устите, почнете оттам, няма да избодете очите на Властта, може дори и да й изпишете една крива вежда. \r\n\r\n Ако бяхте канили хора, които имат какво да кажат, примерно, за Цветанов, щяхте да помогнете на ГЕРБ навреме да се пречисти. \r\nЩяхте да станете теляците на ГЕРБ, чест превелика, и да свалите кирта от партията - ама не смеете. \r\n\r\n Но поне Поптодорова не канете, че то е смехория и позор. \r\nИли искате да ни внушите, че до такава степен е изтънял хумуса в българското общество, та сте опрели до тия. Има ли кой да повярва на подобна дивотия? \r\n\r\n Женицата от Белозем заслужава да й кажем: Вие нямате и няма да имате канализация, но и Големият Канал също е запушен. \r\nДо такава степен, че доста често изобщо не функционира. \r\nИ Черна Вода се излива навсякъде и потапя всичко. Отпушването му никак няма да е лесно. \r\n\r\n Но колкото повече ни залива Черната Река, сякаш толкова повече свикваме с нея. След Бисер и Аспарухово това е естествено – обикновеният човек се е примирил, че е изоставен на нейната стихия. \r\n\r\n Дори да ни отнася вече Черната Вода, ние няма да се опитаме да схванем, в какво, всъщност, бъркаме. \r\nИ женицата от Белозем няма да ни каже. \r\n\r\n \r\n\r\n   \r\n \n\t\t\t\t\t\t", "date": "2019.08.24", "title": "Кеворк Кеворкян: КАНАЛЪТ Е ЗАПУШЕН, СКЪПА"}
{"url": "http://www.bnews.bg/article/263024-lyavo_liberalnata_imperiya_se_razpada_pred_ochite_ni", "text": "\n \r\nВ една гореща августовска нощ през 1969 г. се случва едно от най-разтърсващите престъпления в Холивуд. \r\nТо шокира не просто елита и обикновените хора отвъд океана, но и целия свят. \r\nХипита на Чарлз Менсън убиват по особено жесток начин филмовата звезда Шарън Тейт и нейни приятели. \r\nТейт е не просто съкровището на американската филмова индустрия, но и съпруга на вече изгрялата мегазвезда Роман Полански. \r\nА и най-важното – Шарън Тейт е в напреднала бременност. Тази история и до ден днешен е една от болезнените рани на Холивуд. За нея става дума и в най-новия филм на Куентин Тарантино – „Имало едно време в Холивуд“. \r\nТипично в свой стил Тарантино прави алтернативен прочит на събитията. Което щеше да бъде много добре прието от статуквото, ако режисьорът не правеше две неща във филма – тотален игнор на политическата коректност и брутална подигравка с хипи културата. \r\nТези две неща превърнаха Тарантино в обект на атаки от целия либерално-прогресивен елит. Да нямаш нито един главен чернокож или гей герой в днешно време се счита за ерес. \r\nА да се подиграваш с бащиците на днешния левичарски мейнстрийм – хипитата – се разглежда като светотатство. \r\nВ друга, наглед несвързана с първата история, главен герой е оперният великан Пласидо Доминго. „Асошиейтед прес“ оповести свое разследване, в което се твърди, че Доминго е подложил на сексуален тормоз 9 жени преди няколко десетилетия. Какво се разбира под „сексуален тормоз“? \r\nДържал ръцете им на обяд. Целунал едната по устните. На друга сложил ръка на коляното. Разбира се, от тези 9 жени само една е споделила името си, другите са анонимни. Още не изсъхнало мастилото под статията и няколко опери побързаха да отменят концерти на тенора. \r\nЛовът на вещици е в пълна сила – обичайният оперен певец се превръща в „брутален сексуален хищник“ само с една статия. Без имена, без доказателства, без справедлив процес, без отчитане на това има или няма нарушение, без давност. Осъден без съд и присъда, разжалван от ефрейторите на американската ляво-либерална журналистика. Защото държал ръката на неназована жена преди 30 години по време на работен обяд. \r\nОтново различна история, която обаче има досег с втората. В български условия по HBO се върти един сериал на американската компания Showtime. „Решаващият глас“ разказва една (изкривена до неузнаваемост) история – тази на огромната консервативна и медийна фигура на Роджър Ейлс. Той е по същество създателят на Fox News – най-голямата телевизия в американския ефир. В „Решаващият глас“ Ейлс е представен като селянин, насилник, агресор и откровен тъпанар. Нещо повече – той е кулминацията на сексуалните хищници. Дефинитивно зло. Усещането, което сериалът оставя, е, че Fox News е някакъв бъг в системата, грешка в главата на Роджър Ейлс. Телевизия, създадена, за да манипулира и изкривява общественото мнение, а не да „информира“, както, видите ли, правели другите големи телевизии. Истината, разбира се, е съвсем различна. Просто Showtime (собственост, впрочем, на мейнстрийм телевизията CBS) взе на въоръжение фрустрацията на ляво-либералния американски лигльо, който не може и не може да проумее как консервативният Fox News е най-гледаният тв-канал в Америка, докато Clinton News Network, известна и като CNN, е едва 15-та по рейтинг. За да даде на този ляво-либерален лигльо обяснителна матрица, „Решаващият глас“ представя Роджър Ейлс като един отвратителен човек, който е създал Fox News едва ли не случайно. Толкова – лошите хора успяват, а добряците от CNN губят. Горките те. Роджър Ейлс е противоречива фигура, няма спор. Но дали е моралният изрод, както ляво-либералите искат да внушат? Дали наистина е еманация на злото? Или просто е успял там, където те са се провалили? Има ли шанс да е конкурент, който като не може да бъде победен на терена на телевизията, бива победен като се премести бойното поле в личния му живот? Дали не е лесно към днешна дата да се играе ръченица върху гроба на човек, за когото не смееха да шукнат приживе? Нека всеки си преценява сам. \r\nКакво е общото между истерията срещу последния филм на Тарантино, който има „наглостта“ да избере белите мъже Леонардо Ди Каприо и Брад Пит за главни роли, а не две чернокожи жени (по примера на избирането на чернокожа да играе Джеймс Бонд), пропагандата срещу Fox News в шумно рекламиран ляво-либерален сериал и превръщането на държалия женска ръка на обяд преди 30 години Пласидо Доминго в „сексуален хищник“? Просто – идеологията на прогресивно-либералните елити. Хипитата от борци срещу елитите се превърнаха в елити. Постепенно и едва забележимо прогресивните либерали първо завзеха културата, после медиите, накрая и партиите. Изолираха се и се превърнаха в каста от самодоволни мрънкачи. Типично като в култ те започнаха да изолират всеки външен на тях, запушваха си ушите за чуждото мнение и обругаваха всеки, който си позволи да мръдне и на милиметър от догматичното им виждане за света. Превърнаха се в инквизиция, която изгаря на обществената клада всеки, който не вярва в мултикултурализма, транснационалния капитал и неолибералния глобализъм. Няма значение, че Тарантино беше обичана от тях фигура – как така ще прави филм без чернокожи главни герои в него? Как така ще има свобода на изразяване? Откъде-накъде Пласидо Доминго ще държи ръката на неназована жена преди 30 години? Как не го е срам? И не – Fox News не е най-големият тв-канал, защото дава глас на безгласните и отритнатите от елитите, а защото основателят му е бял хетеросексуален хищник и мръсник. Всеки, който е на страната на ляво-либералите, е целият в бяло, а всеки, който е консервативен или умерен, е целият в черно. Светът на прогресивните либерали е свят, в който хората се делят на две категории – добрият Люк Скайуокър и лошият Дарт Вейдър. Не може да си нищо по средата, не може да си като в Елинпелинова творба – изтъкан от бели и черни бобчета. Не. Или си добър, т.е. прогресивен либерал, или си лош, т.е. нещо различно от прогресивен либерал. \r\nТози политически далтонизъм е брутален сигнал за разпадането на неолибералния глобалистки консенсус. Доминацията на една гледна точка и обругаването на всяко различие е най-явният знак, че този режим си отива. Точно, както партийните секретари вярваха в светлото бъдеще на партията, така и днешните перодръжки из разните прогресивно-либерални американски и български медии вярват, че светът ще продължи да марширува под ритъма на техните барабани. Вярват с ръка на сърцето и буря в погледа, че Доналд Тръмп е грешка на системата, че той ще си иде опозорен и някоя нова клинтовица ще се възкачи на властовата пирамида. Ама така упорито го вярват, че някогашните партийни номенклатурчици биха се изчервили в момински свян, като сравнят своята тогавашна любов към правата партийна линия с днешната ляво-либерална вяра в статуквото. \r\nОбречени са. Май още не са го разбрали, милите, но са обречени. Никой, който така брутално отказва да съзре, че се е превърнал в тиранин, докато уж се бори с тираните, не е прокопсал. Високомерието, непокритото самочувствие, назидателният тон и хунвейбинският пламък в очите са края на една епоха. Доминацията на прогресивно-либералните елити е към края си. Не може да си еманация на несправедливостта, отрицание на балансираното и нормално разбиране за света и да искаш всички да те следват. Щом вече и Холивуд започна да прави филми, подигравайки се на мулти-култи истерията, щом все повече и повече умерени и консервативни медии завладяват обществения дебат, щом президент на САЩ е човек като Доналд Тръмп, който е отрицание на ляво-либералния консенсус, значи цялата им властова конструкция е в състояние на неудържим разпад. При втори мандат на Тръмп има реален шанс тази армия от ляво-либерали да изпадне завинаги от голямата игра. Дали ще стане – ще видим. Но едно е сигурно – с тази брутална шайка от соросоидни културни революционери е свършено. \r\nНе може да си толкова откровен в пропагандата си, толкова прозрачен в намеренията си, толкова брутален в отрицанието на другия и да продължиш да държиш властта. Просто не става така. Намираме се в последния стадий от живота на една империя – моралното разложение. След него ще дойде време за ново начало. От нас зависи то да е по-добро. \r\n \r\nПетър Кичашки \r\n  \r\n \n\t\t\t\t\t\t", "date": "2019.08.24", "title": "Ляво-либералната империя се разпада пред очите ни "}
{"url": "http://www.bnews.bg/article/263010-obama_kupuva_imenie_za_15_miliona_dolara", "text": "\n Барак и Мишел Обама купуват голямо имение на остров Мартас Вайнярд, съобщи сайтът TMZ. \r\n\r\n Според информацията, бившият президент и първата дама са сключили предварителен договор за покупката на имота - парцел на плажа с площ от 29 акра и къща с площ 6 892 квадратни метра. Семейство Обама първоначално наемали къщата със седем спални и 8 бани за лято 2019, но явно са я харесали толкова много, че са направили оферта за покупката й. \r\n\r\n Имението беше пуснато за продажба наскоро, като продавачите искат 14,85 милиона долара, но Барак и Мишел Обама вероятно ще платят по-малко. \r\nИмотът, собственост на шефа на \"Бостън Селтикс\" - разполага с хол със сводести тавани и каменна камина, модерна кухня и официална трапезария с гигантски прозорци, според брокера на имота. \r\n\r\n Бившето първо семейство ще се настани в основната къща, която разполага с камина, тераса за слънчеви бани, частен басейн, както и частен плаж, на който има кей за яхти. \r\nПрез 2017 година семейство Обама плати 8.1 милиона долара за къща с девет спални в столицата Вашингтон. \r\n\r\n През миналата година, състоянието на Барак Обама е възлизало на около 40 милиона долара,получени от продажба на книги, изнасяне на речи и пенсията му в размер на шестцифрена сума като бивш президент на САЩ. Със сумите от продажбата на биографичната книга „Моята история“ на Мишел Обама, приходите на бившето първо семейство възлизат на повече от 135 милиона долара. \r\n \n\t\t\t\t\t\t", "date": "2019.08.24", "title": "Обама купува имение за 15 милиона долара"}
