{"url": "http://www.bnews.bg/article/243162-albena_mihova_zasnela_klipove_kak_obshtuva_s_duhove", "text": "\n Вечно усмихнатата Албена Михова изпитва влечение към мистиката и това въобще не я притеснява.Блондинката не крие, че обича мистериозното и не се страхува от необичайните ситуации, в които нерядко попада. Повечето от тях са странни и необясними, но е факт, че колкото повече се случват в живота й, толкова по-интересно се чувства тя в него. \r\n\r\n Когато родителите й си отиват, сенки минавали в дома й. „Само човек, който се е сблъсквал с някакъв тип усещане, действие или нещо друго, може да те разбере, всички останали по-скоро биха те сметнали за луд, за изперкал човек“, жалва се Албена, цитира „Шоу“. \r\n\r\n Според нея сенките на родителите й толкова ясно са се откроявали, че не може да отрече, че не ги е видяла и се е заблудила. Майка й умира, когато Михова е на 12, а две години по-късно си отива и баща й. И двамата са покосени от рак. След тяхната кончина Албена остава съвсем сама, а останалите от фамилията й обръщат гръб. Едва на 20-годишна възраст е свикнала с факта, че е сама.  Малко по-късно родителите на нейната най-добра приятелка й станали попечители. \r\n\r\n Преди време Албена репетирала в Разград за пиеса и й се наложило да отседне в стара, но обновена къща. „Оставиха ме да спя там само за една нощ, но се оказа нощ, в която аз не спах… В стаята преминаха разни жълти енергии, които все едно ме докосваха. Усещах го по врата, по лицето, много ясно. Помислих си даже за миг, че откачам. Увих се в някакъв чаршаф и така и не мигнах цялата нощ“, споделя актрисата. Интересното е, че не усетила грам страх. Вместо това решила да документира необяснимите енергии. Направила е в тъмното 16 клипа с телефона си, в които всичко се вижда ясно – как жълти кръгове се движат наоколо и минават отвсякъде. \r\n\r\n  „Имам много случки с духове“, добавя блондинката и пояснява, че вече ги приема просто като среща с приятели. Признава също, че бившият й приятел Тома също е преживял сходни ситуации от мистичен характер. Докато са били заедно са улавяли нетипични звуци нощем, докато се опитват да спят. Тежка тенджера необяснимо се стоварила от само себе си от най-горния рафт на земята в един от случаите. \r\n \n\t\t\t\t\t\t", "date": "2018.06.05", "title": "Албена Михова заснела клипове как общува с духове"}
{"url": "http://www.bnews.bg/article/243185-gramnah_gi_i_dvamata_nyama_da_se_vidim_poveche", "text": "\n \"Не знам какво ми стана. Отворих вратата и стрелях няколко пъти. След това видях Симона, която идваше към мен и не зная какво съм направил. Тя е любовта на живота ми, не мога да си обясня защо го направих! Качих се в колата, не знам накъде съм карал. Опомних се някъде извън Несебър.” \r\n\r\n Това обяснение е дал пред разследващите 37-годишният Михаил Станчев за екзекуцията на хазартния бос Коста Николов – Миджурина и стрелбата по любимата си Симона Тодорова, съобщава \"Флагман\". Според източници красивата дряновка се запознала с Михаил в началото на май, малко след като започнала работа в едно от казината на Николов в Слънчев бряг. 22-годишната щерка на шефа на полицията в Дряново имала кратка интимна връзка с ямболията, като около седмица живяла в неговата квартира. След това обаче Симона се изнесла и се преместила в един от апартаментите на шефа си. Тя започнала да излиза и с двамата, разкриха техни познати. \r\n\r\n Това явно е отключило ревността на Михаил и се стигнало до фаталната вечер на 2-ри юни. Тогава девойката имала уговорка за вечеря с Коста и двама негови познати – семейство от Сливен. Мерцедесът на бизнесмена стоял на аварийни пред „Сън Вилидж” около 20 минути, тъй като чакали Симона да се приготви. Красавицата обаче се забавила, защото се карала с полуделия от ревност Михаил. Станчев се появил изневиделица пред апарт хотела, отворил вратата на немското возило и стрелял в главата на хазартния бос. След това се обърнал, опрял дулото на пистолета в слепоочието на любимата си и дръпнал спусъка още веднъж.  Според балистичната експертиза, Коста Николов е убит със служебния пистолет „Макаров” на ямболията. \r\n\r\n Бизнесменът е поразен с три куршума в главата, но в колата са намерени още 2 проектила. Експертите са категорични, че Михаил е изпразнил почти цял пълнител – на местопрестъплението са открити 6 гилзи. След екзекуцията Михаил се качил на колата си и отпрашил към границата. Преди това обаче се прибрал в квартирата си, където презаредил оръжието и се запасил с още един пълнител за пистолета. Тогава взел и международния си паспорт. \r\n\r\n По пътя към границата е провел един единствен телефонен разговор – със своя брат Николай. Думите му категорично отхвърлят защитната му теза, че не е искал да бяга, развита днес по време на мярката за неотклонение. „Гръмнах ги и двамата! Ще оставя някъде колата, в нея има пари. Няма да се видим повече!”, казал Мишо на брат си, вече след като е бил някъде към Елхово. След това изключил телефона, явно за да не го проследят. \r\n\r\n Пред разследващите Станчев разказал още, че бизнесменът тормозел Симона, натискал я да имат интимни отношения, постоянно канел красавицата на вечери. Твърдял, че младата жена само е излизала с шефа си. Той обаче не можел да обясни защо момичето е напуснало неговата квартира и се е преместило в апартамента на шефа си, както и какво точно го е накарало да застреля „любовта на живота си”.  Със сигурност обаче е ясно, че жертва и убиец са се познавали много добре. Михаил дори работел за Коста като охрана в едно от казината му в Пампорово. Това заяви братът Михаил – Николай Станчев. Загадка остава и какво точно е накарало ямболията да консумира алкохол преди престъплението. Неговите близки свидетелстват, че той изобщо не пие и не употребява наркотици. \r\nПрипомняме, че Бургаският окръжен съд остави Станчев зад решетките. \r\n  \r\n \n\t\t\t\t\t\t", "date": "2018.06.05", "title": "Гръмнах ги и двамата! Няма да се видим повече!"}
{"url": "http://www.bnews.bg/article/243142-bivshata_na_fiki_pokaza_silikonovite_si_bombi", "text": "\n С чисто ново деколте се фука бившата любов на Фики Стораро. Фолк певицата Джулия, която бе луда по наследника на Тони Стораро запали мрежата с буйно деколте.  Чалга звездата се пусна в социалните мрежи със снимки по бански и предизвика фурор. Досега Джулия разкриваше в клиповете си стегнато тяло, тъй като е маниачка на фитнес тематика. Голям проблем за нея бе малката пазва, а фолк почитателите обичат да гледат щедри деколтета, пише „България днес”. \r\nВ желанието си да стане по-популярна, Джулия инвестира солидни средства в бюста си и вече е с няколко размера на сутиена по-впечатляваща. Засега мадамата се ограничава само със снимки, но огромната придобивка вероятно ще „дефилира” скоро в някой неин клип. \r\n\r\n Джулия стана известна като гадже на Фики, когато той изгряваше на музикалната сцена. Лично с негово съдействие тя стана част от музикална компания „Пайнер”. Певческата й кариера започна слабичко, но постепенно започна да прави хитове и се наложи. \r\nСлед като Фики я заряза, за да се ожени за Гюлджан, Джулия доста страда. Изпълнителката прие тежко раздялата им, като и до днес избягва да се засича с него, дори по служебни срещи. „Джулия беше лудо влюбена във Фики. Обожаваше го, но той реши да я разкара. Тя не можеше да повярва, че голямата й любов я е изоставила. Депресира се и реши да вложи всичките си сили в музиката. \r\nСтана работохоличка и в момента е успешна изпълнителка”, коментират близки до съдбата на изпълнителката. Певицата вече има дори международни изяви, като през почивните дни гостува в Германия, където забавлява местната българска диаспора. \r\n \n\t\t\t\t\t\t", "date": "2018.06.05", "title": "Бившата на Фики показа силиконовите си бомби "}
{"url": "http://www.bnews.bg/article/243184-lazhkinyata_koyato_prati_8_dushi_v_bolnitsa_e_izcheznala_mvr_ya_izdirva", "text": "\n 27-годишната психоложка от пловдивското село Калояново Антония Лукова, която сътвори мелето на пътя Труд-Граф Игнатиево, е обявена за национално издирване, научи БЛИЦ от източници на разследването. \r\n\r\n Днес Лукова е била призована на разпит в полицията, но не се е явила. „Имаме основателни данни да смятаме, че именно тя, а не мъжът, е шофирала лекия автомобил „Мазда”.  \r\n\r\n Лукова е била призована на разпит в полицията, за да се изясни какво точно се е случило и защо е опитала да заблуди органите на реда. Има свидетели, които са категорични, че тя, а не мъжът, е карала фаталната кола. Според БЛИЦ „Маздата”, която е карала младата психоложка, не е нейна, а на фирма, регистрирана в София, където Лукова работи. \r\n\r\n Припомняме, че след катастрофата часове по-късно стана ясно, че именно , която причини катастрофа с три автомобила на пътя между селата Труд и Граф Игнатиeво, а не младежът, употребил наркотици. \r\n\r\n Това стана ясно от разследването на прокуратурата и полицията. \r\n\r\n Опитът за подмяна на шофьора е преустановен, след като пострадалите в катастрофата дадоха гласност кой е истинският водач на колата. \r\n\r\n Вината пое мъж, който пристигнал с такси от Пловдив.  \r\n\r\n Младата жена първоначално е заявила, че е била само пътник. \r\n\r\n   \r\n \n\t\t\t\t\t\t", "date": "2018.06.05", "title": "Лъжкинята, която прати 8 души в болница, е изчезнала! МВР я издирва!"}
{"url": "http://www.bnews.bg/article/243186-bozhinkata_kato_tramp_informira_za_sebe_si_prez_sotsialnite_mrezhi", "text": "\n Валери Божинов използва Инстаграм, за да оповести подновяването на контракта си с Риека. Божинов премина в състава на хърватския шампион през 2017 година. \r\n\r\n “Радвам се, че и през следващия сезон ще играя за Риека. Вярвам, че ще завършим на първо място. Имаме много добри момчета и през следващия сезон заедно ще можем да постигнем отлични резултати”, споделя в социалната мрежа Божинов. \r\n \n\t\t\t\t\t\t", "date": "2018.06.05", "title": "Божинката като Тръмп - информира за себе си през социалните мрежи"}
{"url": "http://www.bnews.bg/article/243182-golyama_naglost_dzhigiti_kato_na_pista_v_dvora_na_rusensko_uchilishte", "text": "\n 3-метрова ограда вдигат в двора на основно училище „Никола Обретенов“ в Русе, за да предпазят учениците от рискови шофьори. Дворът на учебното заведение се е превърнал в писта, където редовно се организират автогонки. Преди месеци директорът на училището Емил Тюлеков е засякъл по записите от охранителните камери шофьори на автомобили, които си организират състезания в двора на училището. Автогонките ставали между 21.00 часа и полунощ, а за тях напомняли следите от автомобилни гуми, които преподавателите намирали по асфалта на сутринта.  \r\n\"Много често се случва - явно млади хора от квартала, идват по никое време. Тук се правят дрифтове. Веднъж бях свидетел как една от колите се удари в пилона на спортното игрище. Разрушава се и асфалта. Създават се хиляди опасности. Има възможност колите да катастрофират\", заяви Емил Тюлеков пред БНТ. Освен нощем, шофьори не спират да минават през училищния двор на път към близката вилна зона и през деня. \r\n\r\n \"Нещо по лошо - по време на часовете по физическо възпитание шофьори, които преминават през игрището към вилната зона, нервно свирят на учениците, сякаш те са им виновни и им пречат, за да преминат нормално през спортната площадка\", каза още той.  Строителството на оградата, която струва пет хиляди лева, ще започне едновременно с изграждането на нов физкултурен салон към училището. Освен това ръководството на учебното заведение е кандидатствало с проект и чака да му бъдат отпуснати пари за класна стая на открито и за игрище за минифутбол. \r\n  \r\n \n\t\t\t\t\t\t", "date": "2018.06.05", "title": "ГОЛЯМА НАГЛОСТ: Джигити като на писта в двора на русенско училище!"}
{"url": "http://www.bnews.bg/article/243183-kray_zakrivat_mini_bobov_dol_kovachki_izhvarlya_400_minyori_na_ulitsata", "text": "\n 400 миньори в мини \"Бобов дол\" ще бъдат съкратени заради закриване на обекти за подземен добив на въглища в дружеството, съобщиха експерти. Закрива се последният рудник за подземен въгледобив в страната - \"Бобов дол\". \r\n\r\n \r\nТова се случва след години на редовни стачки заради неплатени трудови възнаграждения и лоши условия на труд – най-вече около избори. Огромни дългове за над 200 млн. лв. към държавата, банки, доставчици и работници. Това е равносметката от над десетгодишното частно управление на рудници в мини \"Бобов дол\" от свързвани със скандалния бизнесмен Христо Ковачки фирми. \r\n  \r\n\r\n Първото съкращение е планирано за 16 юли, а окончателно дейността на рудника ще спре до 31 декември тази година. По преценка на ръководството на мините съкращението може да стане и преди посочената дата при спазване на процедурите по трудовото законодателство и с предварително уведомяване на Инспекцията по труда в Кюстендил.  \r\n\r\n Днес Община Бобов дол даде пресконференция, за да изрази опасенията си за драстично увеличение на безработицата в миньорския град, след като миналата година затвори и най-големияj рудник на Балканите \"Бабино\" и 650 миньори бяха изпратени на борсата.  \r\n\r\n Една част от съкратените миньори се изнасят в чужбина, а други веднага започват работа на метрото в столицата, като пътуват всеки ден в двете посоки.  \r\n\r\n Все пак в \"Бобов дол\" ще продължи да работи рудникът за надземен добив \"Христо Ботев\", предаде БНР. \r\n \n\t\t\t\t\t\t", "date": "2018.06.05", "title": "Край! Закриват мини Бобов дол! Ковачки изхвърля 400 миньори на улицата!"}
{"url": "http://www.bnews.bg/article/243149-proveryavat_orhan_ot_zakrila_na_deteto_dokato_suzanita_fuchi_s_200_km_ch_i_razvyava_pistolet_pred_novite_si_tsitsi", "text": "\n Крехката възраст на Сузанита, за сметка на ултра голямото й провокативно и скандално поведение, нанесоха нова порция главоболия на баща й Орхан Мурад. Най-голям скандал предизвика видеото към дуетното й парче с фолк певеца Ангел, в което русокоската пуши трева, а в сценария е заложена и сцена, в която тя му прави орална любов. По този повод той бе потърсен за коментар по темата и отсече, че „Закрила на детето“ са проверявали единствено дали малката ходи с придружител – родител на участия. Колкото до дейностите й в скандалния клип, Орхан смята, че щерка му просто показва живота такъв какъвто е. \r\n\r\n На въпрос от репортер на в-к „Шоу“ дали самият той е опитвал даден вид наркотик, Мурад признава, че в миналото, когато е пеел на богати хора, са се опитвали да го черпят, но е отказвал. Никога не е пробвал, нито пък има намерение да го прави и в бъдеще. Не пуши дори цигари, а всичко по-сериозно от тях го ненавижда. \r\n\r\n Таткото на Сузи споделя, че си говорят с нея редовно и открито за капаните на живота. Категоричен е, че много неща, които й е споделил, ще й останат в главата. \r\n\r\n Колкото до новото му парче „Де бре де“, в което възрастният музикант възпя секса с девственици, сводници и калугери, той заяви, че то е своеобразен протест-псувня срещу ненормалността в държавата. Заради това, че на хубавите песни не им се обръща внимание. Протест, заради това „че се толерира опростачаването на народа чрез целенасочени политики“. \r\n\r\n Да се върнем отново на скандалната му дъщеря, която, между другото, се е сдобила със силикон в гърдите. Сузи сама си се похвали и размаха пистолет, най-вероятно собственост на гаджето й, на видео, публикувано в социалната мрежа Инстаграм. Меломаните и този път коментираха остро поведението на 15-годишното момиче. Част от тях се чудят как така родителите й не желаят да вземат строги мерки, за да я вкарат в правия път, писа „Телеграф“. \r\n\r\n Шофьорското място е заето от гаджето й, а зад тях стои техен близък приятел. Това е сюжет в друго нейно клипче, което всъщност се оказва по-големият проблем. В него е заснет километража на возилото, което поддържа 190 км/ч и ако скоростта се променя, то е само към нарастване. \r\n\r\n Макар че е предизвикателна и често си позволява да отправя сексуални намеци с поведението си, според майка й Шени Мурад Сузи е „прекрасно дете с амбиции“, което няма нужда от строг контрол и допълнителни житейски напътствия. \r\n \n\t\t\t\t\t\t", "date": "2018.06.05", "title": "Проверяват Орхан от „Закрила на детето“ докато Сузанита фучи с 200 км/ч и развява пистолет пред новите си цици "}
{"url": "http://www.bnews.bg/article/243180-prevozvachi_dzhambazki_i_novakov_lazhat_prieha_mnogo_po_tezhak_variant_za_prevozvachite", "text": "\n \r\nПревозвачи разобличиха евродепутатите Джамбазки и Новаков в лъжа! \r\n\r\n Двамата евродепутати  представиха като пълна победа вчерашното гласуване в транспортната комисия  на Европейския парламент на законопроекта \"Макрон\". Оказва се, че същите са гласували за много по-тежки условия за превозвачите ни, които ще ги докарат до фалит. \r\n\r\n В законопроекта на Макрон се предлагаше  един път в месеца шофьорите да се прибират в страната си. Това предложение е отхвърлено и сега е прието много по-тежко: двамата ни умника - евродепутати са гласували един път в месеца да се прибира камиона при това с товар, което ще превърне хиляди български шофьори в безработни! \r\nДвамата евродепутати Джамбазки и Новаков обявиха през всички баджак медии тези си действия като победа над Макрон! \r\n\r\n Единствено евродепутатът Николай Бареков предупреди хората да не се  радват и да не вярват на баджак медиите! \r\n  \r\n \n\t\t\t\t\t\t", "date": "2018.06.05", "title": "Превозвачи: Джамбазки и Новаков лъжат! Приеха много по-тежък вариант за превозвачите!"}
{"url": "http://www.bnews.bg/article/243156-parvi_snimki_ot_tretata_svatba_na_richard_giar", "text": "\n Наскоро стана ясно, че Ричард Гиър отново е застанал пред олтара. За сватба между Гиър и 35-годишната Алехандра Силва се заговори още през декември миналата година, когато стана ясно, че двамата са се сгодили тайно. Ричард и Алехандра са заедно от 2014 г.Това бе трети брак за актьора, който бе женен за супермодела Синди Крауфорд между 1991 и 1995 г. Гиър се раздели с втората си съпруга Кери Лоуъл през септември 2013 г. след продължил 11 години брак. От нея актьорът има 15-годишен син - Хоумър. \r\n\r\n Булката също е била омъжена - за канадски бизнесмен, от когото също има момче. Алехандра Силва е дъщеря на бизнесмена Игнасио Силва, бивш финансов вицепрезидент на футболния клуб Реал (Мадрид). \r\n\r\n \r\n\"Аз съм най-щастливият човек на света. И как да не съм?! Женен съм за красива жена, която е умна, чувствителна, отдадена, забавна, търпелива, която знае как да прощава, която е невероятна готвачка и прави най-добрите салати на света\", похвали съпругата си Гиър по адрес на новата си съпруга. \r\n \n\t\t\t\t\t\t", "date": "2018.06.05", "title": "Първи снимки от третата сватба на Ричард Гиър"}
{"url": "http://www.bnews.bg/article/243171-vrashtame_nash_svodnik_izdirvan_ot_frantsiya", "text": "\n Окръжната прокуратура в Добрич задържа за срок до 72 часа издирван с ЕЗА от Република Франция българин за изтърпяване на присъда за сводничество \r\nОкръжната прокуратура в Добрич е задържала за срок до 72  часа издирван с ЕЗА от прокуратурата във френския град Марсилия. 41-годишният български гражданин Д.Я. е бил обявен за издирване като осъден по наказателно производство за сводничество. Френският съд му е наложил 4-годишна ефективна присъда, съобщиха от прокуратурата. \r\n\r\n \r\nИздирваният Д.Я. е знаел, че има влязла в сила присъда. Той се е укривал и от българската полиция. Срокът на личната му карта е изтекъл на 16 юли миналата година, но не се е явил да я поднови, защото знаел, че ще бъде задържан под стража. \r\n\r\n \r\nД.Я. е променял три пъти имената, с които се представял във Франция. ЕЗА е издадена от френските власти по имената, които носил до 19 юли 2001 г.  \r\nВ същото наказателно производство, водено в Република Франция, на 4 години лишаване от свобода са били осъдени брат му и неговата съпруга.  \r\nОкръжната прокуратура в Добрич внесе искане в Добричкия окръжен съд за определяне на постоянна мярка за неотклонение „Задържане под стража“ спрямо 41-годишния българин. Предстои производство по допускане на изпълнението на ЕЗА.   \r\n\r\n   \r\n \n\t\t\t\t\t\t", "date": "2018.06.05", "title": "Връщаме наш сводник, издирван от Франция"}
{"url": "http://www.bnews.bg/article/243165-andzhelina_dzholi_praznuva_chrd_na_vlakche_na_uzhasite", "text": "\n Анджелина Джоли навърши 43 години вчера и за разлика от повечето знаменитости, отпразнува рождения си ден по доста необичаен начин. Актрисата, която в момента е в Лондон за снимките на втората част от Господарка на злото, бе заснета да се забавлява с част от децата си в увеселителен парк. \r\nВ социалните мрежи се появи нейна снимка, на която е на влакче на ужасите, но на лицето ѝ няма изписан ужас. Имаше и кадри, на които се виждаше как се реди на опашка, за да се качи на влакчето. \r\n\r\n С нея бяха 12-годишната Шайло и 9-годишната Вивиан, както и Нокс и Захара. Заедно с нея обаче не бяха Пакс и Мадокс. \r\n \n\t\t\t\t\t\t", "date": "2018.06.05", "title": "Анджелина Джоли празнува ЧРД на влакче на ужасите"}
{"url": "http://www.bnews.bg/article/243177-i_vse_pak_osven_ako_tramp_ne_izmisli_neshto_v_poslednata_sekunda_sreshtata_s_kim_ima_dori_nachalen_chas", "text": "\n Дългоочакваната среща между американския президент Доналд Тръмп и севернокорейския лидер Ким Чен-ун вече има насрочен час. \r\n\r\n Двамата ще се срещнат в 9 ч. сутринта местно време в Сингапур на 12 юни (21 ч. вашингтонско време на 11 юни, 4 ч. наше време на 12 юни, бел. ред.), обяви говорителката на Белия дом Сара Сандърс, цитирана от световните агенции. \r\n\r\n Подготвяме се активно за тази среща на върха. Подготовката върви добре, заяви тя и отбеляза, че е постигнат значителен напредък в дискусиите с Пхенян. \r\n\r\n Пълният дневен ред на срещата все още не е оповестен, отбелязва АП. \r\n\r\n Сандърс определи писмото, което висшият севернокорейски представител Ким Йон-чхол предаде от името на Ким Чен-ун на Тръмп в петък, като „интересно“, но допълни, че няма да коментира съдържанието му. \r\n\r\n Запитана за евентуално смекчаване на американската позиция спрямо Пхенян след неотдавнашния отказ на Тръмп да използва израза „максимален натиск“, който дълго време се употребяваше, Сандърс каза, че няма никаква еволюция в американската позиция, предаде АФП. „Нашата политика не се е променила. Няма да намалим натиска, докато няма денуклеаризация“, увери тя. \r\n \n\t\t\t\t\t\t", "date": "2018.06.05", "title": "И все пак, освен ако Тръмп не измисли нещо в последната секунда, срещата с Ким има дори начален час"}
{"url": "http://www.bnews.bg/article/243178-podkupniyat_katadzhiyski_shef_ot_blagoevgrad_skoro_nyama_da_vidi_slantseto", "text": "\n Състав на Софийския апелативен съд е потвърдил мярката за неотклонение спрямо Данаил Стоицов, привлечен в качеството на обвиняем за извършени от него четири престъпления – вземане на подкуп, използване на служебно положение, незаконно държане на огнестрелно оръжие и превишаване на правата си, чрез осигуряването на полицейски конвой за движението на тежкотоварна машина с извън габаритна техника. Другият обвиняем по делото - Бойко Шарков, е участвал като помагач в престъпление по чл. 301, извършено от Стоицов, заемащ отговорно служебно положение, съобщиха от държавното обвинение. \r\n\r\n Относно катаджийския  началник съдът се е съгласил с доводите на прокуратурата, че има опасност той да извърши престъпление, да укрие доказателства по разследването, както и да въздейства на свидетели. От показанията на множество разпитани полицейски служители от КАТ „Пътна полиция“ се установява, че С. многократно е упражнявал давление върху тях при изпълнение на служебните им задължения. \r\n\r\n С определение на САС мерките за неотклонение остават за Стоицов – „задържане под стража“, за Шарков – парична гаранция в размер на седем хиляди лева. \r\n \n\t\t\t\t\t\t", "date": "2018.06.05", "title": "Подкупният катаджийски шеф от Благоевград скоро няма да види слънцето"}
{"url": "http://www.bnews.bg/article/243181-balgarskiyat_frodo_syada_na_stola_na_manchenko_v_bnt", "text": "\n Витомир Саръиванов ще наследи Методи Манченко като шеф на спортната редакция на Българската национална телевизия дни преди старта на Световното първенство по футбол в Русия. \r\n\r\n Новината все още не е обявена официално от БНТ, но според източник на Sportcafe, смяната е на път да стане факт. \r\n\r\n Досега Вито бе част от спортния екип на bTV, но договорът му е бил прекратен около 10 часа сутринта във вторник. \r\n\r\n Саръиванов ще се завърне в БНТ, откъдето тръгна спортната му кариера. В момента постът главен редактор на спорта се заема временно от Боряна Тончева. \r\n\r\n За последно, Саръиванов коментира, заедно с Борис Касабов, финала на Шампионската лига тази година между Реал Мадрид и Ливърпул, спечелен от „кралете“ с 3:1. \r\n\r\n Витомир Саръиванов има над 20-годишен телевизионен опит. Повече от 10 години e спортен коментатор и водещ в БНТ. Бил е основно лице на българския филиал на Евроспорт. Работил е още за ТВ7 и Нова телевизия като водещ и продуцент на някои от най-успешните предавания в техния ефир. \r\n\r\n В последните 2 години работи като един от шефовете в спортната редакция, консултант и коментатор в \"Би Ти Ви медия груп\". \r\n \n\t\t\t\t\t\t", "date": "2018.06.05", "title": "Българският Фродо сяда на стола на Манченко в БНТ"}
{"url": "http://www.bnews.bg/article/243176-kuzov_se_opita_pak_da_blesne_i_barzo_barzo_ugasna_dps_go_natiri_ot_partiyata_kabil_podade_ostavka_i_oshte", "text": "\n Владимир Кузов вече не е член на ДПС, книжката му е обявена за невалидна. Това става само седмица, след като той беше приет в областната структура на партията в столичния район Оборище. \r\n\r\n Това обяви председателят на ДПС Мустафа Карадайъ на извънредна пресконференция. \r\n\r\n Централното оперативно бюро (ЦОБ) на партията е решило да изключи от ДПС досегашният председател на структурата в Оборище Антон Тепавичаров, който е приел документите на Кузов.  \r\n\r\n Областният председател на ДПС - София Нихат Кабил пък сам е депозирал оставката си след случая. Тя е била приета от ръководството на партията. \r\n\r\n \"Ние изповядваме човешки ценности. С ценностите компромиси не правим\", каза Карадайъ. \r\n\r\n Карадайъ обяви, че от ЦОБ са разбрали за случая от медиите. \"Става въпрос за приемане на човек за член на партията - лице, който е осъждано за педофилия\", каза Карадайъ и малко след това подчерта, че партията му изповядва \"човешки ценности, а с ценностите компромиси не правим\". \r\n\r\n Направили проверка и се оказало, че при приемането на Кузов са били нарушени и условията и реда за приемане на нови членове в партията. Структурата на ДПС в Оборище още снощи взела решение, че партийната книжка на Кузов е невалидна.  \r\n\r\n \"Уставът на ДПС и всички програмни документи и решения на партията са задължителни за всички членове и следва да се спазват. При нарушение - се налагат наказания. С това този въпрос е приключен\", каза Карадайъ преди да излезе от залата за пресконференции в централата на партията. \r\n\r\n През 2005 година Кузов стана депутат от \"Атака\". Той бе изключен от парламентарната група заради обвинения в педофилия. По-късно Кузов призна, че е с различна сексуална ориентация, но не е педофил. Делото приключи с осъдителна условна присъда. По думите му обаче делото срещу него е било политическо, а той е невинен, предаде OFFNews. \r\n \n\t\t\t\t\t\t", "date": "2018.06.05", "title": "Кузов се опита пак да блесне и бързо, бързо угасна. ДПС го натири от партията, Кабил подаде оставка и още..."}
{"url": "http://www.bnews.bg/article/243179-rabotodatelyat_ne_e_dlazhnik_ako_izplati_zaporirana_zaplata", "text": "\n ,Платилият трудовото възнаграждение на длъжника, въпреки наложения запор, без да удържи сумата по него, няма качеството на длъжник в изпълнителното производство.  \r\n\r\n Това заявява Висшият адвокатски съвет (ВАдС) в становището си по тълкувателно дело № 4/2017 г. на Общото събрание на Гражданската и Търговската колегии на Върховния касационен съд (ВКС). \r\n\r\n Въпросът дали платилият заплатата на длъжника, въпреки наложения запор и без да удържи сумата по него, има качеството на длъжник в изпълнителното производство или на трето за изпълнението лице, е само един от общо шест, по които се очаква да се произнесе ВКС. Всички те са свързани с принудителното изпълнение. \r\n\r\n Адвокатурата обосновава подробно и аргументирано позицията по всеки от тях. По отношение на това дали работодателят във въпросната хипотеза става длъжник по изпълнителното дело, ВАдС изтъква, че страни са само посочените като кредитор и длъжник в изпълнителния лист или прякото изпълнително основание. „Принудителното изпълнение не може да бъде предприето и осъществено срещу лица, които не са посочени като длъжници в изпълнителния титул или изпълнителния лист, освен в случаите, при които изрично е предвидено разпростиране на неговите предели съгласно чл. 429, ал.2 и ал. 3 ГПК(мотиви по т. 1 на ТР № 3/2015 от 10.07.2017 г. по тълк.д.№ 3/2015 г., ОСГТК на ВКС). Тези случаи са уредени в норми-изключения, които не подлежат на разширително тълкуване и прилагане“, се изтъква в становището. В него се обяснява, че при насочено изпълнение върху вземания на длъжника, с връчването на запорното съобщение третото задължено лице придобива качеството на пазач на вземането. \r\n\r\n „Третото задължено лице, членовете на управителните му органи, както и лицето, което плати трудово възнаграждение на длъжника, въпреки наложения запор, без да направи удръжки на сумата по него, носят солидарна отговорност заедно с третото задължено лице лично към взискателя за тази сума (чл. 452, ал. 3 ГПК и чл. 512, ал. 4 ГПК). Солидарната им отговорност е прогласена ex legе, но тя не включва възможност за конституирането им като длъжници във висящото изпълнително производство, образувано въз основа на издадения срещу длъжника изпълнителен лист“, посочват от адвокатурата. И обясняват, че принудителни действия спрямо работодателя в тази хипотеза може да бъдат предприети въз основа на изпълнителен лист, издаден срещу него в полза на взискателя. \r\n\r\n Постановлението за възлагане след проведена публична продан в случаите, когато имотът е бил възложен на привиден кредитор, не поражда вещно-прехвърлителен ефект, гласи становището на адвокатурата по друг от въпросите в тълкувателното дело. \r\n\r\n ВАдС обяснява, че изпълняемото право на взискателя спрямо длъжника е предпоставка за допустимост на изпълнителния процес и когато то не съществува, това отнема материалноправната основа на производството. „В този случай удовлетворяването на взискателя е лишено от правно основание и недължимо полученото подлежи на връщане. … Привидният кредитор дължи връщане не само на получените чрез плащане от осребряване суми, но и полученото вместо плащане“, пише в становището. Като се обяснява, че когато имотът е възложен на привиден кредитор, принудителното прехвърляне на вещта от съдебния изпълнител е недействително като лишено от правно основание. И специално се уточнява, че стабилизирането на публичната продан (чл. 496, ал.3 ГПК), не може да послужи като аргумент за запазване правата на привидния кредитор – купувач. „Целта на разпоредбата е осигуряване стабилитет на правата на третите лица, купувачи при проданта. Привидният взискател не е трето за изпълнителното производство лице“, пише ВАдС. \r\n\r\n „Има ли качеството на длъжник в изпълнителното производство или е трето за изпълнението лице този, който е дал своя вещ в залог или ипотека за обезпечаване на чужд дълг в хипотезата, при която изпълнението е насочено върху това имущество?“, гласи друг от въпросите по изпълнителното дело. И той получава следният отговор от адвокатурата: „Лицата по чл. 429, ал. 3 ГПК, върху които се разпростират субективните предели на издадения срещу длъжника изпълнителен лист в случаите, при които изпълнението е насочено срещу вещта, обект на предоставеното от тях обезпечение, имат качеството на страна-длъжник в изпълнителното производство“. \r\n\r\n В становището се посочва, че уеднаквяването на практиката за това какво е процесуалното качество на залогодателите и ипотекарните длъжници, за които изпълнителният лист има сила, когато взискателят насочва събирането на дълга към тази вещ, е от важно значение. „Тези лица са обвързани от субективните предели на издадения срещу длъжника изпълнителен лист, когато взискателят е насочил изпълнение върху заложената или ипотекирана вещ и са длъжни да търпят изпълнителните действия срещу своето имущество, предоставено като обезпечение за чужд дълг. Ето защо в тези случаи залогодателят – трето за изпълнението лице и ипотекарният длъжник имат идентични на длъжника в изпълнителното производство права и задължения  и процесуално качество. За тях следва да се прилагат ограниченията за допустимост и основания за обжалване, които важат за длъжника“, посочват от адвокатурата. \r\n\r\n Недействителността на публичната продан може да бъде релевирана както чрез самостоятелен установителен иск, така и инцидентно, като преюдициален въпрос по предявен иск за собственост на имота, предмет на проданта, гласи отговорът, който тя дава в становището си на следващия въпрос по тълкувателното дело. \r\n\r\n Тук противоречието в практиката е за това дали недействителността на продажбата (по чл. 496, ал. 3, изр. 1 ГПК) винаги следва да бъде предмет на самостоятелно установяване (чрез предявен установителен иск), или това може да бъде стане инцидентно – като преюдициален въпрос в рамките на предявен иск за собственост. ГПК казва, че ако възлагането не бъде обжалвано, действителността на продажбата може да бъде оспорвана по исков ред. Според адвокатурата в случая „исков ред“ трябва да бъде тълкувано разширително, т.е. не само като предявяване на самостоятелен иск, а като установяване в рамките на исков процес. В становището се посочва, че това установяване може да е извършено само в мотивите на решението (например като обсъждане на преюдициален въпрос при предявен иск за собственост), без задължително по въпроса да има произнасяне в диспозитива на решението и по него да се формира сила на пресъдено нещо. \r\n\r\n Според ВАдС няма правна и житейска логика засегнатият от продажбата да води един иск за установяване на недействителността ѝ и друг, за да установи правото си на собственост, когато то е засегнато именно от недействителната продажба. „Подобно разрешение не само би натоварило засегнатото лице с излишни процесуални разноски (за два иска, вместо за един иск), но би забавило развитието на производството, което като краен резултат е насочено към установяване на правото на собственост на засегнатото от недействителната продажба лице“, пише в становището. \r\n\r\n Предмет на тълкувателното дело е и въпросът дали е допустим иск за обявяване на недействителност на извършено от длъжника разпореждане със запорирана вещ или вземане, респ. разпореждане с имот след вписване на възбрана, предявен от лицето, в чиято полза е наложен запорът или възбраната. Според ВАдС такъв иск би бил недопустим поради липса на правен интерес. За взискателя, в чиято полза е наложен запорът или възбраната, извършеното след запора/възбраната разпореждане е недействително. Тази недействителност настъпва по право и законът не е предвидил ред. \r\n\r\n Последният въпрос по тълкувателното дело – може ли да бъде издаден обратен изпълнителен лист за разноските по изпълнителното производство в полза на взискателя от длъжника, срещу когото е било допуснато предварително изпълнение, вече получи отговор с последните промени в ГПК, които влязоха в сила на 30 октомври 2017 г. Тогава чл. 245, ал. 3, ГПК беше допълнена и вече предвижда, че в тази хипотеза изпълнителен лист се издава както за връщане на сумите и вещите, получени въз основа на допуснатото предварително изпълнение на отмененото решение, така „и за събраните от длъжника такси и разноски в изпълнителното производство“, съобщи Lex.bg. \r\n \n\t\t\t\t\t\t", "date": "2018.06.05", "title": "Работодателят не е длъжник, ако изплати запорирана заплата"}
{"url": "http://www.bnews.bg/article/243166-kitay_ne_se_otkazva_shte_prevrashta_yuana_v_svetovna_valuta", "text": "\n \r\nCлeд двyгoдишeн зacтoй Kитaй oтнoвo cъcpeдoтoчaвa ycилиятa cи дa пoвиши cтaтyтa нa юaнa в cвeтoвнaтa финaнcoвa cиcтeмa, пишe Вlооmbеrg. \r\n\r\n Цeнтpaлнaтa бaнĸa и пpaвитeлcтвoтo пpeдпpиeмaт peдицa инициaтиви, ĸaтo: пycĸaнeтo нa нoвa фaзa нa мeждyнapoднa плaтeжнa cиcтeмa c yдължeнo paбoтнo вpeмe; yлecнявaнe нa oтпycĸaнeтo нa зaeми в юaни oт чyждecтpaнни ĸpeдитopи, c ĸoeтo ce yлecнявaт чyждитe инвecтиции в ĸитaйcĸи aĸции и oблигaции; пoднoвявaнe нa възмoжнocттa зa инвecтитopи oт ĸoнтинeнтaлeн Kитaй дa ĸyпyвaт чyждecтpaнни aĸтиви c юaни (тя бeшe зaмpaзeнa oт 2015 г.). \r\n\r\n Юaнът дъpжeшe peĸopднитe 2.8% oт глoбaлнитe paзплaщaния пpeди 3 гoдини, нo зapaди peпpecиитe cпpямo изxoдящитe пoтoци cлeд дeвaлвaциятa пpeз 2015 г., дeлът мy ce cви дo 1.7% пpeз aпpил 2018 г. Πoдĸpeпeни oт нapacтвaщитe вaлyтни peзepви в Kитaй и ниcĸaтa вoлaтилнocт, ĸитaйcĸитe влacти oтнoвo ce вpъщaт ĸъм цeлтa нa Cи Дзинпин зa пo-гoлямa poля нa Πeĸин в глoбaлнoтo финaнcиpaнe. \r\n  \r\n \n\t\t\t\t\t\t", "date": "2018.06.05", "title": "Китай не се отказва: Ще превръща юана в световна валута"}
{"url": "http://www.bnews.bg/article/243168-chereshoproizvoditelite_iskat_nezabavna_namesa_ot_darzhavata_upravlyavashtite_da_si_napravyat_organizatsiya", "text": "\n Черешопроизводители от Старозагорско и Казанлъшко излязоха на протест срещу ниските изкупни цени и невъзможността за реализация на продукцията си. За около десетина минути по обяд те блокираха пътя към село Загоре, а главният пътен възел към автомагистрала \"Тракия\" остана свободен за преминаващите автомобили. На място, за да се запознае с исканията на хората от бранша, дойде заместник-министърът на земеделието Цветан Димитров.  \r\n\r\n Производителите са категорични, че има свръхпроизводство в сектора и в момента продават под себестойност. Те се надяват да бъдат компенсирани от държавата. Мнозина от тях заплашиха, че ще оставят вкусния плод по дърветата и няма да берат реколтата, ако няма решение на проблема им. \r\n\r\n Около 50 черешопроизводители и берачи изразиха недоволството от ниските изкупни цени на плода, като разсипаха касети с череши на отбивката за Старозагорското село Загоре.  \r\nНастояваме за намеса на държавата и защита на производството, съобщи Николай Атанасов от протестиращите: \r\n\"Искахме просто да бъдем чути от министъра и някой да вземе решение и да обърне внимание за тези ниски изкупни цени и евентуално да помислят за някаква компенсация, без значение по какъв начин\". \r\n\r\n Стойчо Шутов, овощар от Старозагорско, заяви по-рано днес:  \r\n\r\n \"Плащаме по 40 стотинки за килограм на берачите, а получаваме между 90 стотинки и 1 лев за продукцията. Държавата искаме да ни помогне. Ние не можем да наложим на търговеца да ни изкупува скъпо черешите. Не можем да кажем и на работника: \"Ще дойдеш да ни береш за 20 стотинки или за 10\". Даже в Русенска област мислят да блокират Дунав мост\".  \r\nСпоред заместник-министъра на земеделието Цветан Димитров, производителите трябва да направят своя собствена организация, за да бранят интересите си: \r\n\"Част от производителите нямат договори, което по никакъв начин не ги защитава. Второ, сред най-важното са тези организации на производители, за които говорим от години. Това е ангажимент на държавата и тя трябва да си свърши работата. Останалото - чисто пазарните взаимоотношения между производител и търговец, това е работа на всеки сам да си ги реши какъв договор ще подпише и каква цена ще има в този договор заложена\". \r\nПротестиращите обявиха, че ако исканията им не бъдат чути от държавата и не последват реални действия, ще има нови протести, предаде БНР. \r\n \n\t\t\t\t\t\t", "date": "2018.06.05", "title": "Черешопроизводителите искат незабавна намеса от държавата, управляващите: Да си направят организация!"}
{"url": "http://www.bnews.bg/article/243158-izraelski_medii_predotvraten_e_atentat_sreshtu_netanyahu", "text": "\n Израелската спец служба е неутрализирала терористи, които са подготвяли покушение срещу премиера Бенямин Нетаняху и кмета на Ерусалим Нира Барката. Това съобщи Jerusalem Post. \r\n\r\n Според информацията, спецслужбата е разкрила в Източен Ерусалим терористична група, чиито действия са били координирани от територията на Сирия. Разработен е бил план за атаки срещу премиера, кмета на Ерусалим, канадски дипломати и сградата, където се помещава консулството на САЩ. \r\n\r\n Ръководител на терористите е 30-годишният Мохамед Джамал Рашад, който е живеел в лагер за бежанци на територията на Израел. Той е провеждал предварителна работа, събирал е информация за целите на атаките и е организирал други съучастници. \r\n\r\n Освен Рашад, са арестувани още двама от терористите. Те са дали показания, с които потвърждават целта на готвените терористични нападения. \r\n \n\t\t\t\t\t\t", "date": "2018.06.05", "title": "Израелски медии: Предотвратен е атентат срещу Нетаняху!"}
{"url": "http://www.bnews.bg/article/243159-dzhendar_reshenie_sadat_na_evropeyskiya_sayuz_se_proiznese_za_gey_brakovete", "text": "\n Еднополовите партньори на граждани на ЕС, независимо от националността си, може да живее във всяка една страна от съюза, дори и в членки, които не са приели гей браковете, постанови днес Съдът на Европейския съюз, предаде АФП. \r\n\r\n Законите на ЕС за свобода на движение обхващат и неевропейските половинки на граждани на ЕС, като според съдът това включва и еднополовите им партньори. \r\n\r\n Базираният в Люксембург съд почва, че членките на ЕС „имат свободата да признават или не признават еднополовите бракове“. Но те „не могат да пречат на свободата на граждани на ЕС, като им отказват да дадат на партньора на гражданина право на пребиваване в територията, ако партньорът е от страна извън ЕС“. \r\n\r\n Съдът се произнесе по случая на румънеца Релу Коман и американския му съпруг Робърт Хамилтън, които сключиха брак в Брюксел през 2010 г. и две години по-късно поискаха да се преместят в Румъния. \r\n\r\n Но румънските власти отказваха на Хамилтън право на пребиваване над 3 месеца с аргумента, че не могат да го приемат за съпруг на Коман, тъй като законите в страната не признават еднополовите бракове. \r\n\r\n Двойката заведе дело за дискриминация на основата на сексуална ориентация. Случаят стигна до румънския Конституционен съд, който помоли Съда на Европейския съд да определи дали според законите на ЕС Хамилтън трябва да бъде смятан за съпруг на Коман. \r\n \n\t\t\t\t\t\t", "date": "2018.06.05", "title": "Джендър решение: Съдът на Европейския съюз се произнесе за гей браковете"}
{"url": "http://www.bnews.bg/article/243163-pravitelstvo_za_smyah_simeonov_iska_da_vlastva_ednolichno", "text": "\n Скандалите на Валери Симеонов превръщат правителството в пълен фарс! \r\n\r\n Симеонов явно желае еднолично да властва и да определя порциите. Поредният му  е явен показател за корупционния потенциал на тази порочна управленска коалиция. \r\n\r\n Видно е, че държавността е сведена до провинциален прамитивизъм, който е характерен за управлението на една бургаска кабеларка. Все по- ясно проличават причините за овладяването на Бургаския административен съд от един самозабравил се медиен бос. \r\n\r\n Видно е, че войната е безпощадна и докато Борисов се прави на миротворец на Балканите, има опасност да изгори управляваната от него държава! \r\n \n\t\t\t\t\t\t", "date": "2018.06.05", "title": "Правителство за смях! Симеонов иска да властва еднолично!"}
{"url": "http://www.bnews.bg/article/243160-ne_se_nahodiha_za_smetka_na_naroda_gerbadzhiyskite_obshtinari_ot_sliven_na_tur_do_frenskata_riviera", "text": "\n Скандална командировка на севлиевски общинари на Френската Ривиера. \r\n\r\n В края на април заместник-кметове, съветници и чиновници са \"обменили добри практики\" с представители на изпълнителната и на законодателната власт в Ница, съобщава \"България он еър\", предаде ПИК. \r\n\r\n От съобщение на страницата на Община Севлиево от 20 април става ясно, че всички заместник-кметове и 90% от общинските съветници ще обменят добри практики във френския град Ница между 27 и 30 април. \r\n\r\n На 8 май в друго съобщение става ясно, че визитата се е състояла, но не е била в Ница, а в Рокбрю́н-Кап-Марте́н - курорт на Френската Ривиера. \r\n\r\n Според съобщението от сайта на общината на посещението във Франция са обсъдени и въпроси, свързани с поддържането и подобряването на инфраструктурата по програма \"Еразъм\". \r\n\r\n Проверка показа, че програма \"Еразъм\" обхваща само образователната сфера. Не стана ясно и колко е платено за това посещение. \r\n\r\n Любопитното за курорта Рокбрю́н-Кап-Марте́н е, че бил любима дестинация на Коко Шанел и Едит Пиаф и е на 6 километра от Монако и Монте Карло. \r\n\r\n Председателят на Общинския съвет в Севлиево Здравка Лалева, която е от ГЕРБ, призна за цената на пътуването. Говорим за конгломерат Ница, който се състои от 33 общини, а въпросния курорт е с брой жители равен на този на Севлиевската община. Основно бяхме в Ница, за да се запознаем с развитието на тяхното културно наследство\", заяви Лалева. Пътуването пък струвало малко над 895 лв. на човек или малко над 25 хиляди лв. Това пък според председателят на общинският съвет било възможно най-ниската цена, която можели да ползват, а всеки един, който пожелал нещо като екстра си го платил сам. \r\n \n\t\t\t\t\t\t", "date": "2018.06.05", "title": "Не се находиха за сметка на народа! Гербаджийските общинари от Сливен на тур до Френската Ривиера!"}
{"url": "http://www.bnews.bg/article/243155-simeonov_i_angelkova_se_hvanaha_za_gushite_smeshnata_im_koalitsiya_e_prodanena_otvsyakade", "text": "\n Поредният скандал тресе смешната, но опасна за народа коалиция между ГЕРБ и патреотите. Войната този пъти на втори фронт се води между холивудската туристка Николина Ангелкова и тоалетния министър Валери Симеонов. \r\n\r\n След като тя опроверга твърденията му, че заведенията в Какао бийч не са незаконни, той отвърна на удара, като я обвини в участие в корупционна схема. \r\n\r\n Според WC вицето, колежката му в Кабинет №3  на Борисов, че лично подготвя продажбата на 20 декара плаж на Слънчев бряг в интерес на частен бизнес. \r\n\r\n Според Симеонов става дума за пясъчни терени около хотелите на Елена Иванова - шефка на “Съюза на собствениците на Слънчев бряг”, както и за асфалтирания път и паркинг до скандалния хотел „Оазис“ на самия бряг на морето.  \r\n\r\n По достоверна информация, Министърът на туризма е поискала писмено от Министерството на регионалното развитие и благоустройството да извади 20 декара плаж от изключителна държавна собственост и да бъде прекатегоризирана като частна. Така обикновено се подготвя продажбата на държавни парцели. \r\n\r\n Става дума за пясъчни терени около хотелите на Елена Иванова - шефка на “Съюза на собствениците на Слънчев бряг”, както и за асфалтирания път и паркинг до скандалния хотел „Оазис“ на самия бряг на морето. \r\n\r\n \"Миналата година подадох сигнал за незаконните обекти пред хотелите на Иванова „Амфора“ и „Империал“, съсипали десетки декари златен пясъчен плаж: паркинги, спортни площадки, детски площадки, незаконни заведения, пътища, огради, и други, които госпожата беше присвоила с пасивното съдействие на държавните и общински органи. \r\n\r\n В резултат от сигнала, обектите бяха премахнати, но апетитите останаха. \r\n\r\n Елена Иванова беше яростен поддръжник през 2017 г. на шумните заведения в курорта и публикуваше несъгласувани с организацията си позиции в тяхна защита. Явно лоялността й предстои да бъде осребрена. \r\n\r\n Когато в Министерски съвет бъде внесено това решение, ще протестирам и ще гласувам против! Защото, както е тръгнало, ще останем без плажове – х-л „Оазис“, х-л „Дюн“, „Какао Бийч“, Бургас – северен плаж, и много други.\", бие камбаната Симеонов и дори публикува карта на въпросното място. \r\n\r\n \r\n\r\n Вместо Ангелкова в нейна защита се включи строителният министър Николай Нанков, който обяви, че няма нищо нередно в искането на министъра на туризма Николина Ангелкова за прекатегоризация на 20 дка държавен имот в Слънчев бряг.  \r\n\r\n \"Нормална процедура по специализираната карта - да поиска министър Ангелкова нещо подобно. Имаме съответно възможност да променим кадастралната карта на база на специализираната, но вече имаме и промяна във вечните права. Така че отново ще изискаме от министър Ангелкова компетентно становище, но темата, която вицепремиерът Симеонов засегна - за приватизация, за съответно продажба на държавни имоти, не стои на дневен ред. Моля ви се!\". \r\n\r\n Министерството на туризма няма право да продава плажовете, а само да ги управлява, като ги отдава под наем или на концесия, съгласно закона. Това написа във Фейсбук ресорният министър Николина Ангелкова в отговор на обвиненията на вицепремиера Валери Симеонов.  \r\n\r\n Фейсбук закачки на гърба и винаги за сметка на народа. И никога в негов интерес. \r\n\r\n   \r\n \n\t\t\t\t\t\t", "date": "2018.06.05", "title": "Симеонов и Ангелкова се хванаха за гушите, смешната им коалиция е продънена отвсякъде!"}
{"url": "http://www.bnews.bg/article/243152-nyama_mardane_ubietsat_na_hazartniya_bos_i_strelets_po_simona_ostava_zad_reshetkite_momicheto_oshte_e_v_koma", "text": "\n Бургаският окръжен съд остави за постоянно в ареста Михаил Станчев – стрелеца, който уби бизнесмена Коста Николов и рани тежко приятелката му Симона Тодорова в курортния комплекс „Слънчев бряг“. Според съдът действията на Станчев са били целенасочени, въпреки несвързаните му обяснения пред магистратите. \r\n\r\n \"Не съм пътувал към Лесово, за да напусна страната, а за да се предам. Бях с оръжие, без служебната си карта и знаех, че не мога да мина границата така. Минах през Ямбол, но не исках да се предавам там, а ме беше страх да се върна в Бургас, защото не знаех какво ще ми се случи. Реших да стигна до границата, защото смятам, че е по-безопасно да се предам там.\" \r\n\r\n Така оправда бягството си от местопрестъплението 37-годишния Михаил Станчев пред състав на Бургаския окръжен съд.  \r\n\r\n Адвокатът му Красимир Кацарски Михаил пък го защити като каза, че подзащитникът му е действал в състояние на афект, а преди убийството е пил, въпреки че по принцип не употребява алкохол. \r\n\r\n В залата стана ясно още, че общо шест куршума са открити по колата и тялото на убития собственик на казина, който бе разстрелян в мерцедеса си пред комплекс \"Сън вилидж\" в Слънчев бряг. След убийството Михаил взел от сейф всичките си документи, включително и международния си паспорт, както и втория пълнител на законния си пистолет. Иначе не искал да бяга зад граница, а само да се предаде... \r\n\r\n В залата стана ясно още, че към пистолета - законно притежаван \"Макаров\", открит в колата на Станчев, е имало два пълнителя. Единият е бил с шест, а другият с осем патрона, което означава, че Михаил е презареждал оръжието. \r\n\r\n Той обаче не можа да отговори на въпроса на съдия Стефан Стойков кога точно е направил това - дали веднага след убийството или по време на пътуването си към границата. \r\n\r\n Според \"24 часа\" момичето не може да бъде събудено от лекарите и остава в кома. \r\n \n\t\t\t\t\t\t", "date": "2018.06.05", "title": "Няма мърдане: Убиецът на хазартния бос и стрелец по Симона остава зад решетките! Момичето още е в кома!"}
{"url": "http://www.bnews.bg/article/243154-shok_shumenets_iznasili_sobstvenata_si_dashterya_bilo_mu_retsidiv_s_shterkite", "text": "\n За срок до 72 часа в ареста с постановление на Районната прокуратура в Шумен е задържан 49-годишният Б.О. Мъжът е бил привлечен като обвиняем за изнасилване и блудствени действия с родната си дъщеря – престъпления по член 152, ал. 2, т. 2, във връзка с член 152, ал.1, т. 2 и по член 150, ал. 1 от НК, извършени като продължавано деяние, съобщиха от държавното обвинение. \r\n\r\n Сексуалното насилие над 20-годишната си дъщеря обвиняемият извършил на 24 май тази година. Сигналът бил подаден по-късно от близки на пострадалото момиче, което е освидетелствано. \r\n\r\n 49-годишният Б.О., който е баща на 6 деца, се е укривал, докато вчера на обяд  бил задържан. \r\n\r\n Районната прокуратура в Шумен ще внесе искане за вземане на постоянна мярка за неотклонение „Задържане под стража“ спрямо насилника. Той е осъждан през 2011 год. за извършване на блудствени действия с другата си дъщеря, но вече е реабилитиран. \r\n\r\n   \r\n \n\t\t\t\t\t\t", "date": "2018.06.05", "title": "ШОК: Шуменец изнасили собствената си дъщеря, било му рецидив с щерките!"}
{"url": "http://www.bnews.bg/article/243132-estradni_pevitsi_ot_sotsa_sasipaha_poli_genova_za_gafa_y_v_glasat_na_balgariya", "text": "\n По времe на една от пламенни си речи в „Гласът на България\" Поли Генова сътвори фрапантен гаф, който не остана незабелязан. \r\nПърва в мрежата я захапа певицата Нели Рангелова. А след нея това сториха Марги Хранова, Румяна Коцева, Кичка Бодурова и др. \r\n„Боже, Боже! Гледам „Гласът на България и се чудя! Бионсе, Марая и други, а треньорите не знаят авторите на най-изконните български песни! Еееее, жалко!!! Много въпроси напират в мен!!! Дали знаят и кой е композитор на „Вървят ли двама“... или ще си караме все така??? Браво Поли! Браво, Генова!!! Обичам ви, но се учете все пак!!!“, написа Нели Рангелова в личния си фейсбук профил, докато финалът на музикалното шоу беше в разгара си. \r\nПовод за възмущението й стана фактът, че Поли Генова обърка името на композитора на песента „Остани“ в изпълнение на Паша Христова. Неговото име не е Тончо Русев, а Николай Арабаджиев. Разбира се под поста й се изляха десетки коментари кой от кой по-гневни. \r\nМаргарита Хранова написа: „Нелка, като го чух, не можах да повярвам“.  Румяна Коцева също захапа Поли: „Като си некомпетентен не се изказвай“. Последваха гневни коментари и от други естрадни певици. \r\nЯвно усетила, че ще се вдигне страшен скандал Поли Генова побърза да се извини публично в своя фейсбук профил : \r\n“Остани” (1971 г.) - музика - Николай Арабаджиев, текст - Димитър Василев. Благодаря на авторите на песента и се надявам да ми простите грешката с объркването на името на композитора. Благодаря ви за подкрепата! Благодаря ти Виктория!“. \r\nБлизки до младата певица издават, че тази реакция в мрежата буквално я е съсипала след голямата емоция, която тя е вложила за своята кандидатка за победата Виктория Петрова, пише ШОУ. \r\n  \r\n \n\t\t\t\t\t\t", "date": "2018.06.05", "title": "Естрадни певици от соца съсипаха Поли Генова за гафа й в \"Гласът на България\""}
{"url": "http://www.bnews.bg/article/243167-bivshiyat_na_emanuela_natrovil_sina_si_sotsialnite_go_metnaha", "text": "\n Бившият на Емануела Митко Динев е натровил сина си Димитър. Това твърди HotArena, позовавайки се на социални работници. \r\n\r\n При тях е постъпил сигнал от майката на Мити. В него певицата описва изключително безотговорно поведение от страна на таткото. Ето и каква е историята. Миналата седмица наследникът на фамилията Диневи е взел при себе си малчугана. 3-годишният Митко имал непоносимост към няколко вида храни, сред които са яйцата. Майка му Емануела дори е удостоверила този факт, като е извадила медицински изследвания. Въпросните резултати, потвърждаващи проблема, са връчени и на бащата, за да е осведомен и да ги има предвид и да не позволява да попадат в устата на хлапето. На пръв поглед това е съвсем елементарна задача, но не и за Митко Динев.  \r\n\r\n След като върнал преди дни детето при неговата мама, се оказало, че всеки ден е тъпчел наследника си с яйца. Последствията са неприятни за малкото дете – Мити е започнал да повръща и е откаран спешно при лекар. Съвсем логично след случилото се е притеснената Емануела да подаде сигнал до социалните служби.  \r\n\r\n Митко Динев неведнъж е доказал неспособността си да бъде родител и да се грижи за сина си. През изминалите години почти всички пъти, в които е взимал малкия при себе си, нито една вечер не е прекарал с него, а го е оставял на специално наета за целта бавачка. Не е стоял над леглото му, за да го приспива като истински баща, а вместо това е предпочитал да си развява свободията из нощните заведения. \r\n\r\n Нещо повече – Мити неколкократно се е връщал болен след уикендите, прекарани със своя татко. Историята помни по-сериозен случай от миналата година, при който детето също е било прието по спешност в болницата. \r\n\r\n След като отново се стигна до това неприятно положение, на Емануела всеки път ще й се свива корема от притеснение, когато поверява любимото си същество в очевидно несигурните лапи на баща му Митко Динев, чието безотговорно отношение към невинното същество изобщо не се променя към по-добро. \r\n \n\t\t\t\t\t\t", "date": "2018.06.05", "title": "Бившият на Емануела натровил сина си! Социалните го метнаха"}
{"url": "http://www.bnews.bg/article/243161-grigor_priklyuchi_s_agentsiyata_na_federer", "text": "\n Седем месеца след като най-добрият ни тенисист Григор Димитров прекрати едностранно отношенията си с мениджърската агенция на Роджър Федерер – \"Team8\", хасковлията се сдоби с нов представител. \r\nТой подписа с \"TLA Worldwide\", която се грижи за бизнес отношенията и рекламните договори на шампионката от US Open Слоун Стивънс, Бо Джаксън - един от най-великите атлети в историята на спорта и единственият стигал до \"All Star\" и в американския футбол, и в бейзбола. \r\nГригор изкара три години в агенцията на Роджър Федерер. \"Team8\" бе създадена в края на 2013 година от рекордьора по титли от Големия шлем и неговия дългогодишен агент Тони Годсик с идеята да привлекат едни от най-добрите спортисти от целия свят, пише OFFNews. \r\n \n\t\t\t\t\t\t", "date": "2018.06.05", "title": "Григор приключи с агенцията на Федерер"}
{"url": "http://www.bnews.bg/article/243153-mnogo_tazhno_lekuvanata_v_braziliya_ot_rak_teodora_pochina", "text": "\n Онкоболната Теодора Маджарова, която през май бе транспортирана от Бразилия у нас с помощта на дарителска кампания, е починала вчера. \r\n\r\n Вестта за кончината на жената съобщи съпругът ѝ Александър Русанов във фейсбук профила си. \r\n\r\n Заболяването на 32-годишната жена бе в напреднал стадий, а състоянието ѝ според лекарите бе нелечимо. Тя бе попаднал в ръцете на \"лечителката\"  Кармен, за която стана ясно след проверка, че няма право да лекува и я грозяха   Какво се случи с нея обаче, здравното министерство мълчи... \r\n \n\t\t\t\t\t\t", "date": "2018.06.05", "title": "Много тъжно: Лекуваната в Бразилия от рак Теодора почина!"}
{"url": "http://www.bnews.bg/article/243151-zdravnata_kasa_pak_v_zadanena_ulitsa_100_mln_lv_defitsit_ogromen_prerazhod_za_onkolekarstvata", "text": "\n До 100 млн. лв. дефицит очаква Националната здравноосигурителна каса тази година по отношение на парите за лекарства. Най-големият преразход тук е при онколекарствата, обясни на семинар във Велинград д-р Галя Кондева от дирекция \"Лекарствени продукти\" в касата. Причината е, че 75 на сто от онколекарствата, които институцията заплаща, са предназначени за скъпа таргетна терапия, която е от висок клас и понастоящем не може да бъде ограничена. \r\n  \r\n„Имаме две пера – лекарствени продукти за домашно лечение и лекарствени продукти за солидни злокачествени заболявания и онкохематология. Тази година преразходът, който ще се очертае, е в областта на лекарствата за онкологични заболявания”, каза Кондева. При продуктите за домашно лечение ще бъде изпълнен определеният бюджет. Дефицитът, който се очаква след приспадане на отстъпките, договорени с притежателите на разрешенията за употреба е между 80 и 100 млн. лв., ако се запази тенденцията към момента за 32-33 млн. на месец за онколекарства, каза специалистът. \r\nПреразходът се формира от това, че 75 на сто от терапията, която се провежда на пациентите с онкозаболявания, е таргетна, висок клас терапия. „За щастие тези пациенти се подобряват, удължава се тяхната преживяемост, времето, свободно от заболяване, но това е скъпа терапия”, каза Кондева. Тя обясни, че се работи усилено в посока създаване на мерки най-подходящата терапия да отиде при подходящия пациент, предаде Дарик. \r\n \n\t\t\t\t\t\t", "date": "2018.06.05", "title": "Здравната каса пак в задънена улица: 100 млн. лв. дефицит, огромен преразход за онколекарствата!"}
{"url": "http://www.bnews.bg/article/243148-novo_razkritie_monika_valerieva_pravi_grupov_v_dubay_s_manekenka_i_64_godishniya_y_mazh", "text": "\n Моника Валериева за пореден път доказа, че може да се справя сама с живота, макар и с цената на „специфичен“ труд, изискващ интересни умения. \r\n\r\n Новината е, че бръмчалката от Дупница се отдава на ласки в компанията на световния топ модел Ксения Дели и дъртия й съпруг – милиардера Осама Фати Рабах Ал-Шариф, пише „Таблоид“. Близка приятелка на плеймейтката завистливо подшушна, че Моника прави сериозен кеш от любовните си разходки до Дубай, където скача в леглото със супермодела и мъжа й - собственик на холдинга „Амирал“ Осама Ал-Шариф. \r\nЕгиптянинът се ожени за 26-годишната красавица от Молдова през 2016г. в Санторини, като партито му струвало 1 милион евро. Младото семейство си падало по груповите изпълнения с жени и тук на помощ идва Моника Валериева, която се запознала със своята „работодателка“ в социалните мрежи. \r\nВ профила на Моника се вижда ,че брюнетката доста често коментира фотоси на сексапилната молдованка. \r\n“Виждат се в Дубай, в интерес на истината Мона не се фука, че е ескорт на семейство Шариф, но какво друго можеш да правиш в компанията на такава красавица като Ксения и приказно богатият й съпруг“, злобее уж близка приятелка на силиконовото чудо от Дупница. \r\nСлуховете за уменията на Моника Валериева вече се ширят далеч от пределите на Дубай, където тя е доста популярна сред мургавите богаташи там. Те пък я препоръчват на свои авери.  Запознати с професионалните ангажименти на Мона разкриват, че паралия от Дубай е препоръчал Валериева на свои приятели-араби в Лондон. Там тя се вихрила няколко дни и за усърдието си прибрала 5000 долара. За турнето й в Лондон се носят легенди в светските среди. \r\n \n\t\t\t\t\t\t", "date": "2018.06.05", "title": "Ново разкритие! Моника Валериева прави групов в Дубай с манекенка и 64-годишния й мъж! "}
{"url": "http://www.bnews.bg/article/243144-nomerat_ne_mina_mladata_zhena_e_vinovna_za_plovdivskoto_mele_a_ne_drogiraniyat_mazh", "text": "\n Млада жена е шофирала леката кола, която причини катастрофа с три автомобила на пътя между селата Труд и Граф Игнатиeво, а не младежът, употребил наркотици. \r\n\r\n Това стана ясно от разследването на прокуратурата и полицията. \r\n\r\n Опитът за подмяна на шофьора е преустановен, след като пострадалите в катастрофата дадоха гласност кой е истинският водач на колата. \r\n\r\n Вината пое мъж, който пристигнал с такси от Пловдив.  \r\n\r\n Младата жена първоначално е заявила, че е била само пътник. \r\n\r\n Тя също е била тествана на място за алкохол – пробата ѝ е отрицателна. \r\n\r\n От разпитите на свидетели на катастрофата и от видеокамери в района е установено, че именно жената е шофирала. \r\n \n\t\t\t\t\t\t", "date": "2018.06.05", "title": "Номерът не мина: Младата жена е виновна за Пловдивското меле, а не дрогираният мъж… "}
{"url": "http://www.bnews.bg/article/243097-iskate_da_prevarnete_mechtite_v_realnost_ima_nachin_vizhte_go", "text": "\n Представете си следната ситуация: имате среща с вашия екип, на която да дискутирате бъдещето на вашата организация. Оказва се, че срещата е изключително продуктивна и всеки опитва да даде предложения и иновативни идеи за развитието на компанията. Всички излизат от събранието ентусиазирани и с надежда за едно по-добро бъдеще. Въпреки всичко това, обещаните промени така и не се случват и всичко си остава постарому. Случвало ли се е нещо подобно във вашата компания? \r\n\r\n Макар че всички са били доволни от предложените промени и са се обединили около идеята, че те ще бъдат осъществени, това не е било достатъчно, за да се състави реален план, който да допринесе за тяхната реализация. В основата на този проблем е липсата на един фундаментален елемент - крайният срок. \r\n\r\n Ако вашият план няма краен срок и разпределение на задълженията, то той е незавършен, защото нямате конкретна цел и дата за предприемане на действия. Именно по тази причина, всеки план без краен срок е просто мечта. \r\n\r\n Когато си поставите цел и определите дата, до която трябва да завършите задачите, нужни за нейното постигане, вие получавате по-голяма яснота за това, което трябва да направите, за да стигнете дотам. Често ползвам когато опитвам да си представя къде искам да бъда във финансово, професионално и здравословно отношение в следващите три до пет години от моя живот. \r\n\r\n Чудесен пример за този подход към плановете дава мотивационния говорител Майк Ванс, който популяризира термина „мислене извън кутията“. Ванс, който е работил с Уолт Дисни и Стив Джобс, дава за пример правенето на филми, когато говори за използването на крайните срокове като инструмент за отчитане на напредък.   \r\n\r\n Ако целта ви е да направите филм за определен период от време, трябва да всеки ден да преглеждате сцените, които сте заснели, за да оцените вашия цялостен прогрес. Всеки един ден представлява част от по-голямата картина. Ако нямате краен срок за завършване на работата по-филма, няма начин да разберете дали се справяте добре, защото винаги можете да намерите причина да заснемете поредната сцена още веднъж, за да я направите перфектна. \r\n\r\n Същото важи и за вашите житейски цели. Колкото по-голям напредък постигате всеки ден, толкова по-големи са шансовете ви да постигнете крайните си цели. \r\n\r\n Помислите за това следващият път, когато отидете на среща с вашия екип или когато си поставите лични цели. Уверете се, че всички ще знаят кога трябва да бъде свършена работата и кои са хората, отговарящи за нея. Това е най-добрият начин да превърнете мечтите в реалност. \r\n\r\n Джим Шлексер, автор на книгата „Great CEOs Are Lazy“, за Inc.com \r\n \n\t\t\t\t\t\t", "date": "2018.06.05", "title": "Искате да превърнете мечтите в реалност? Има начин – вижте го! "}
{"url": "http://www.bnews.bg/article/243146-progres_ima_parvo_pozvolenie_za_kameri_v_detskite_gradini", "text": "\n Вече има зелена светлина за видеонаблюдението в ясли, детски градини и училища. Това обявиха от Инициативния комитет за качествена и иновативна образователна система. \r\n\r\n Комисията за защита на личните данни е излязла със становище по повод искане от Държавна  агенция закрила на детето. Становището на КЗЛД е категорично, че е достатъчно да бъдат поставени табели, че има видеонаблюдение в помещенията и друго съгласие не е необходимо. \r\n\r\n „ С влизането на новия европейски регламент за личните данни вече не е необходимо да се иска разрешението на всички родители и служители за поставяне на видеонаблюдение и настояваме доц. д-р Чобанов (зам.-кмет по образованието на Столична община) и г-жа Фандъкова (кмет на Столична община), които преди няколко месеца заявиха, че от Столична община ще финансират видеонаблюдение във всички столични ясли и детски градини, но спазвайки законодателството да го направят. Ето сега имаме становището на Комисията за защита на личните данни и затова настояваме да бъде използвано времето за летни ремонти и есента вече да има видеонаблюдение във всяка столично детско заведение. Като призоваваме това да се случи и в учебните зали на училищата, където видеонаблюдението все още не е фак“, казва инж. Васил Николов - председател на Национален инициативен комитет за качествена и иновативна образователна система. \r\n\r\n До искане за поставяне на камери в яслите и детските градини се стигна след многобройните сигнали за злоупотреба и погазване на правата на деца, на ученици и на учители, както и неадекватното разглеждане на подадените сигнали (поради липса на доказателства). \r\n \n\t\t\t\t\t\t", "date": "2018.06.05", "title": "Прогрес: Има първо позволение за камери в детските градини! "}
{"url": "http://www.bnews.bg/article/243136-nikoleta_i_megz_se_hvana_za_gushite_za_kitayski_banski", "text": "\n Най-недоволна от новата марка и линия бански костюми на Николета Лозанова - се оказа изявяващата се като дизайнерка Миглена Каканашева-Мегз, пише \"България Днес\". \r\n\r\n Двете старлетки са в люта война коя ще спечели сърцата на възможно повече дами и клиентки с моделите си бански и нападките между тях не закъсняха. \r\n\r\n Каканашева не издържа и тя избухна в социалните мрежи, предизвикана от новата си конкурентка на пазара: \r\n\r\n \"За 6 години доказах, че за мен не съществува думата невъзможно. Вдъхнових стотици жени и по мое подобие се създадоха десетки брандове, продукти, странички и бутици. И въпреки че всеки ден се намира кой да хвърли камък по мен и да ме залее с помия, аз винаги ще бъда първа в продаването и никога няма да спра да хвърлям усилията си в това да създавам и да ви заливам постоянно с новите си идеи\", написа гневно Мегз. \r\n\r\n Ни Ло и Каканашева не спират да публикуват полуголи снимки, чрез които рекламират продуктите си, а в отговор на Миглена Николета просто добави: „Когато не мога да открия най-доброто, тогава аз самата го създавам!“. \r\n\r\n Потребителки в интернет обаче заявяват, че не им пука какво се опитват да им продават сексбомбите, тъй като в колекциите и на двете няма нищо дизайнерско и реално им пробутват стоки от евтин китайски сайт чрез напудрени силиконови снимки, минали освен всичко и през стабилна обработка с фотошоп. \r\n \n\t\t\t\t\t\t", "date": "2018.06.05", "title": "Николета и Мегз се хвана за гушите за китайски бански "}
{"url": "http://www.bnews.bg/article/243147-sem_izklyuchi_mariya_stoyanova", "text": "\n Членовете на Съвета за електронни медии (СЕМ) единодушно прекратиха правомощията на Мария Стоянова като член на Съвета. \r\n\r\n Тя е подала заявление да бъде освободена заради изтичането на мандата ѝ на 1 юни. \r\n\r\n Медийният регулатор се състои от петима членове, от които трима се избират от Народното събрание, а двама от президента. \r\n \n\t\t\t\t\t\t", "date": "2018.06.05", "title": "СЕМ изключи Мария Стоянова!"}
{"url": "http://www.bnews.bg/article/243137-raeva_vsichki_ochakvaha_balgarskoto_zlato", "text": "\n Президентът на Българската федерация по художествена гимнастика Илиана Раева разкри в предаването \"Тази сутрин\" по bTV, че всички специалисти определяли родния ансамбъл за фаворит за европейската титла в многобоя. Грациите допуснаха груба грешка и останаха с бронзов медал, но бяха безапелационни във финала на топки и въжета, където грабнаха златото. \r\n\r\n \"Състезанието беше много трудно, защото още с пристигането, с подиум тренировките, на които присъстваха всички съдии, всички бяха категорични, че България е фаворит за европейската титла. Ние самите знаехме, че е така. Момичетата бяха много подготвени, вярваха в победата... но се оказа, че има и такива състезания\", започна Илиана Раева. \r\n\r\n \"Това е спортът. Те наистина бяха много подготвени и са в страхотна форма. Момичетата са много здраво стъпили на земята. Изключително умни, много трудолюбиви и мотивирани. Знаят за какво са в залата. Нищо страшно не се е случило. Направихме си много сериозен анализ и сме наясно какво трябва да се допълни към работата. Дотам се докарахме, че вече не се радваме и на три спечелени медала от три възможности\", добави тя. \r\n\r\n България завърши европейското първенство в Гуадалахара с общо 4 медала  - ансамбълът се прибра със злато за съчетанието с топки и въжета и бронз в многобоя, Татяна Воложанина спечели сребро за композицията с обръч при девойките, а българките се наредиха на трето място в отборното класиране. \r\n\r\n \"Не мисля, че бяхме пренавити. Наистина бяхме доста добре подготвени, но се случват и грешки. Надяваме се оттук нататък да се представяме все по-добре\", добави гимнастичката от ансамбъла Мадлен Радуканова. \r\n\r\n \"От много сложен елемент стана голямата грешка. Но никъде не съм виждала такава екзалтирана публика, беше нещо невероятно. Испанската публика взриви залата и буквално чакаше България. Този златен медал го чакаха и съдиите, и нашите конкуренти, и публиката. Когато го спечелихме, нямаше човек от най-големите ни конкуренти и специалисти, който да не дойде да ни поздрави\", каза президентът на БФХГ. \r\n\r\n \"И на това европейско първенство се видя, че има България и останалите отбори\", добави Раева. \r\n \n\t\t\t\t\t\t", "date": "2018.06.05", "title": "Раева: Всички очакваха българското злато! "}
{"url": "http://www.bnews.bg/article/243157-palen_fars_ivancheva_prodalzhava_da_protaka_i_da_razigrava_sada_bb_i_tsts_bili", "text": "\n Специализираният апелативен съд отложи за втори път решението си по искането на прокуратурата за отстраняване от длъжност на кмета на столичния район \"Младост\" Десислава Иванчева и заместника ѝ Биляна Петрова. \r\n\r\n Причината - нови доказателства по корупционната афера в общината, с които двете искат да се запознаят. \r\n\r\n Доказателствата се оказаха нови 4 тома, които прокуратурата е внесла тази сутрин срещу обвинената за подкуп кметица на столичния район “Младост” Десислава Иванчева и заместничката й Биляна Петрова. \r\n\r\n Както вече веднъж се възползваха от това си право, Иванчева и Петрова отново поискаха 3 дни да четат доказателствата. Те цитираха извадки от това, което са прочели до момента от записки, които са си водили. \r\n\r\n Двете отново сътвориха пълен цирк пред магистратите.  Те разказаха пред журналисти, че в специалните разузнавателни средства по тяхното дело са прочели диалог, в който са се появили инициалите Б.Б. И Ц.Ц.  \"В:(бизнесмена Александър Ваклин) ”Защо ББ и ЦЦ я търпят, щото накрая София ще се напълни с такива Иванчеви. Д: (посредника по подкупа Петко Дюлгеров): ш’ае появят, както си говорихме, а това в изключително опасно.  В: Ми ще СВ появят на държавно ниво, трябва да вземем мерки\".   \r\n\r\n Освен това Иванчева и Биляна Петрова показаха записки, в които според СРС-тата Дюлгеров и Ваклин са си говорили, че могат да ги сплашат като ги \"водят на Витоша\" и \"ще й пратим командоси\".  Друг инвеститор пък споделил с Ваклин, че прокуратурата му предложила оферта 15 000 евро, за да я няма Иванчева.  В началото на заседанието Биляна Петрова честити рождения ден на съпруга си с бележка, защото това бил по думите й единственият начин. Иванчева пък обясни, че преписката на Ваклин е бавена не от нея, а от Румен Русев, който вчера оглави общината, защото тя му я била резюлирала.  \r\n\r\n \r\n  \r\n \n\t\t\t\t\t\t", "date": "2018.06.05", "title": "Пълен фарс: Иванчева продължава да протака и да разиграва съда, ББ и ЦЦ били..."}
{"url": "http://www.bnews.bg/article/243145-geri_nikol_izdade_taynata_kak_vae_yakata_si_dupara", "text": "\n Гери — Никол издаде тайната как се вади яка дупара. Варненската изпълнителка се тъпче с боклуци почти всеки ден, вместо да яде салати и нискокалорични храни. Изпълнителката не е фен на диетите и не го крие. Участничката от „Капките” обожава мазни хамбургери и пържени картофи, пише \"България днес\". Храната, която Гери приема, е супер вредна и богата на калории, които, ако не се изразходят, се лепят по тялото.  \r\n\r\n „Много е лакома”, разкриват близки до изпълнителката \r\n  \r\n \n\t\t\t\t\t\t", "date": "2018.06.05", "title": "Гери-Никол издаде тайната как вае яката си дупара"}
{"url": "http://www.bnews.bg/article/243140-shofyor_blasna_i_ubi_chovek_v_invalidna_kolichka", "text": "\n 65-годишен шофьор е блъснал до Пловдив 78-годишен мъж в електрическа инвалидна количка. Тежкият инцидент е станал вчера преди обяд на кръстовището в хисарското село Старосел, съобщиха от полицията в града под тепетата. \r\n  \r\nВъзрастният човек в инвалидната количка е откаран в тежко състояние в болница, където по-късно е издъхнал. Местопроизшествието е запазено, извършен е оглед. Двамата участници в катастрофата са тествани с дрегер за употреба на алкохол, резултатите са отрицателни. \r\n  \r\nС полицейска заповед шофьорът е задържан за срок до 24 часа. Образувано е досъдебно производство. \r\n \n\t\t\t\t\t\t", "date": "2018.06.05", "title": "Шофьор блъсна и уби човек в инвалидна количка"}
{"url": "http://www.bnews.bg/article/243139-rumen_radev_za_koruptsiya_se_govori_mnogo_no_se_pravi", "text": "\n В България за корупция се говори много, но се прави малко. Необходимостта от фокусирането на общественото внимание върху проблемите на корупцията е особено актуално, защото това внимание е изтласкано почти изцяло в полето на външната политика, а всички знаем, че за корупцията няма почивен ден. Оставена без обществено внимание, тя се разраства като раково образувание. Когато искаме да се борим с дадено негативно обществено явление трябва да имаме ясна дефиниция за него. \r\n\r\n Това обяви президентът Румен Радев при откриването на международна конференция, посветена на европейските практики и възможностите за противодействие на корупцията. Форумът е под патронажа на държавния глава. \r\n\r\n \"Корупцията нанася огромна вреда и овладява основни лостове в законодателната, съдебната и изпълнителната власт\", каза още президентът в словото си. \r\n\r\n По думите му за България имало и още едно негативно явление, защото тя ставала основна спирачка за стратегически цели, тъй като усилията на бизнеса не се насочват към иновации, а към търсене на подходящия човек. Според държавния глава критерият за мястото в ядрото на интегрирана Европа ще бъдат резултатите, които ще постигнем в борбата с корупцията. \r\n\r\n \"Многократно съм призовавал за всеобхватен подход за борба с корупцията - широко-мащабни законодателни инициативи, концентрирани върху разследване на корупционни схеми в настоящето. Настоявал съм за единен и независим орган за разработване и прилагане на ефективни мерки за гарантиране на прозрачност на собственост, изразходване на публични средства и на вземане на управленски решения. Всяка държава развива свои собствен антикорупционен модел, базиран на политически и икономически и нормални норми и принципи\", допълни държавният глава. \r\n\r\n По думите му, ако искаме да сме пълноценно интегрирани в Европа, трябва да надскочим нашата ограда за прилагане на антикорупционни мерки и да черпим опит от добрите европейски практики; да излъчим печеливши принципи и стандарти. \r\n\r\n \"Основните цели на настоящата конференция са да очертае основните предизвикателствата и перспективите на антикорупционните действия в нашата страна\", каза още Радев. \r\n \n\t\t\t\t\t\t", "date": "2018.06.05", "title": "Румен Радев: За корупция се говори много, но се прави… "}
{"url": "http://www.bnews.bg/article/243111-mitove_i_lazhi_za_hranite_koito_yadem", "text": "\n Когато човек се почувства зле, нерядко си мисли, че това навярно се дължи на храната, която е поел, казва холандският експерт по здравословно хранене Мартейн Катан. \r\n\r\n От друга страна съществуват стотици теории за това кои са най-полезните храни, предпазващи от различни болести или алергии. Мартейн Катан е проучил най-разпространените твърдения и рекламни послания за храните и развенчава някои упорити митове: \r\n\r\n Мит № 1: Биохраните са по-полезни от другите \r\n\r\n Биологичното земеделие е например много полезно за почвата. Но за съжаление, биохраните не са по-полезни от останалите, произвеждани от традиционното земеделие. Количествата пестициди, съдържащи се в храните, са като цяло толкова малки, че не играят съществена роля. Вярно, биологичните зеленчуци съдържат по-малко нитрати от другите, но е много ясно дали това е предимство. Едно време се смяташе, че нитратите се превръщат в човешкото тяло в нитрити и нитрозамини, които причиняват рак. Днес обаче знаем, че това изобщо не е вярно. Даже е възможно нитратите да понижават кръвното налягане, което не би било никак лошо. И все пак има много други причини, поради които си заслужава да се подкрепя биологичното земеделие. Така например стопаните, които отглеждат своите животни по екологичен начин, използват по-малко антибиотици от обикновено. Прекаляването с антибиотици води до възникването на резистентни бактерии, които са опасни и за човека. \r\n\r\n Мит № 2: Яжте повече сурова растителна храна \r\n\r\n Зеленчуците не са прекалено богати на хранителни вещества. Те обаче съдържат много витамин C и фолиева киселина. При термичната им обработка, например при сваряване, се губи част от съдържанието на витамин С, но това не бива да ни безпокои, защото витамин С днес можем да и набавим по най-различни начини. Затова пък топлинната обработка на зеленчуците има редица предимства: при нея се унищожават някои опасни бактерии - например Ешерихия коли, която в момента създава големи проблеми на консуматорите на сурови зеленчуци и салати в САЩ. \r\n\r\n Мит № 3: Кравето мляко е нездравословно, причинява много алергии \r\n\r\n Млечните мазнини наистина не са полезни: те повишават холестерина в кръвта, т.е. увеличават риска от сърдечно-съдови заболявания. Затова е добре да купуваме мляко с по-ниска масленост. А иначе млякото съдържа ценни съставки: витамин B-12, йод, калий и цинк. Млякото също така е важен източник на белтъчини за вегетарианците. \r\n\r\n Между 1 и 2 процента от малките деца наистина са алергични към млечните белтъчини, но с напредването на възрастта този проблем отслабва. А млечната захар понякога не се понася добре от хората в Африка, Азия и от някои южноевропейци, което обаче се проявява само при усилена консумация на мляко. Един недостатък все пак има консумацията на мляко: възможно е при мъжете това да увеличава риска от рак на простатата, но само в минимална степен. Повече основания имаме да твърдим, че млякото помага да се предпазим от рак на дебелото черво. \r\n\r\n Мит № 4: От въглехидрати се пълнее \r\n\r\n Всяка диета ни въздейства, независимо дали тя се базира на намалената консумация на въглехидрати, мазнини или просто залага на приемането на по-малко храна. При диетичното хранене ядем по-малко, защото не можем да ядем всичко, които ни се иска. А това намалява приема на калории. \r\n\r\n За 3 милиарда години човешка еволюция организмът се е научил да не губи калории. Нищо от енергията, която получаваме при хранене, не се губи - независимо дали говорим за въглехидрати, белтъчини или мазнини. Прилича на спестовна сметка в банката: няма никакво значение в коя банка внасяме сумите, важно е само колко големи са те. Всичко постъпва по една и съща сметка, а в нашия случай - в корема ни. \r\n\r\n Мит № 5: Пшеничните продукти са вредни за здравето \r\n\r\n Има хора, които не понасят глутена и могат да се разболеят сериозно от пшеничните протеини. Такава е например цьолиакията - сериозно заболяване, което обаче е много рядко: развиват го не повече от 1 до 5 на хиляда души. Огромното болшинство от хората обаче нямат проблеми с пшеничните продукти. Напук на всички научни познания упорито се разгласява, че тези продукти причиняват много от здравословните ни проблеми. \r\n\r\n такива имаме всички: изпитваме болки, умора, отпадналост, депресии. Милиони хора по света страдат от стомашно-чревни проблеми, а те се влияят много силно от т.нар. ефект на плацебото. Затова пшеницата често бива уличавана като причинител на всички злини без да има доказателства, че тя би могла да разболява хората масово. \r\n\r\n Мит № 6: Витамин C помага срещу настинка - колкото повече -толкова по-добре! \r\n\r\n Тази теория е била основно проверена. Резултатът: витамин C не предпазва от настинка. Ако човек редовно (всеки ден) приема ударна доза витамин С, следващата настинка ще продължи вместо 5 дни - само четири и половина. За да се постигне обаче този ефект, той трябва ежедневно да пие по 1000 мг витамин С - което изобщо не е здравословно. \r\n\r\n Две обширни изследвания доказаха, че прекаленият прием на витамин С може да доведе до образуването на камъни в бъбреците. С други думи: не можем безнаказано да приемаме големи дози витамин С. \r\n\r\n Мит № 7: Захарта причинява хиперактивност при децата \r\n\r\n Теорията, че т.нар. Синдром на хиперактивност у децата се причинява от захарта, възниква преди 50 години в САЩ. Но междувременно е доказано, че тази теория не е вярна. По-късно се появи твърдението, че не захарта, а изкуствените оцветители причиняват заболяването. Но и това не е солидно доказано. \r\n\r\n Кои са действителните опасности? \r\n\r\n Истинските опасности за нашето здраве са тютюнопушенето, алкохолът и наднорменото тегло. Най-големият проблем в развитите индустриални държави е този, че храни се предлагат в изобилие. А наднорменото тегло причинява много болести, включително рак. \r\n\r\n *Мартейн Катан е професор по здравословно хранене в Свободния университет в Амстердам и автор на книгата \"Защо хлябът не ни вреди, а микровълновите печки не унищожават витамините\". \r\n \n\t\t\t\t\t\t", "date": "2018.06.05", "title": "Митове и лъжи за храните, които ядем! "}
{"url": "http://www.bnews.bg/article/243143-aktsiya_politsiyata_debne_za_piyani_i_drogirani_shofyori", "text": "\n Полицията започва акция срещу пияните и дрогирани шофьори на пътя. Проверките ще продължат до 10 юни в цялата страна. \r\n\r\n Освен за алкохол и наркотици, ще се следи и за застраховка „Гражданска отговорност“, технически прегледи и неплатени глоби. В последния случай е възможно водачите да останат без книжка до погасяване на задълженията. \r\n\r\n През декември миналата година по линия на TISPOL в ЕС бе проведена същата операция. Проверени бяха 403 хил. водачи, установено бе, че 1900 са шофирали след употреба на алкохол, а над 900 са били дрогирани. \r\n\r\n У нас при предишната акция са проверени около 19 хил. водачи, 246 са били пияни, а 51 – дрогирани. \r\n \n\t\t\t\t\t\t", "date": "2018.06.05", "title": "Акция: Полицията дебне за пияни и дрогирани шофьори! "}
{"url": "http://www.bnews.bg/article/243138-siya_ot_tonika_progovori_sled_smartta_na_dashterya_si_batlar_e_bil_bezumno_bezotgovoren_da_kara_v_takova_sastoyanie", "text": "\n „Нямам намерение да го съдя за наследството му. Нищо няма стойност за мен и няма да ми върне дъщеря ми. Той е бил безумно безотговорен да кара е такова състояние, ако това е така и не мога да скрия гнева си“. \r\n\r\n Това заяви пред „Телеграф“ певицата Анастасия Бинчева, позната като Сия от Тоника, за първи път след като дъщеря й Лия Владовски загина в автомобилна катастрофа заедно с приятеля си – баскетболист и бивша звезда на NBA Расуъл Бътлър на 1 февруари. \r\n\r\n Повод за коментарите й станаха публикации в американските медии, че влиза в съдебна битка за наследството му от 250 000 долара с дъщерята на Бътлър – Рейвън. Сия отрича писанията в медиите и пояснява, че двамата не са били нито сгодени, нито женени, нито той я е представял като съпруга. Нито са имали дете. \r\n\r\n „Не сме видели никакви официални документи с резултатите от токсикологията, нито рапорт от полицията след катастрофата и нищо не мога да коментирам какво е използвал или пил. И тук се пишат неща за сензация. Отвратена съм от пресата. Ще се боря да опровергая лъжите на пресата, след като видя с очите си някакви официални документи от полицията и знам повече подробности. Потресена съм и разочарована, че никой не се съобразява с това как се чувствам като майка, която е загубила детето си. Скърбя всеки ден и ме боли сърцето от мъка. Необяснимо е!“, сподели пред Телеграф още Сия. \r\n \n\t\t\t\t\t\t", "date": "2018.06.05", "title": "Сия от Тоника проговори след смъртта на дъщеря си: Бътлър е бил безумно безотговорен да кара в такова състояние!"}
{"url": "http://www.bnews.bg/article/243141-avtobusen_shok_tri_zheni_sa_postradali_v_gradskiya_transport_zashtoto", "text": "\n Три жени пострадаха в автобус на градския транспорт в Бургас, шофиран от 39-годишен служител на общинския превозвач „Бургасбус“. \r\n  \r\nПоради внезапно спиране на возилото на улица „Александър Георгиев Коджакафалията“, те паднали на пода на возилото. \r\n  \r\nНяма опасност за техния живот. Две са със сътресение на мозъка, а друга е със счупена ръка, освободена за домашно лечение. \r\n \n\t\t\t\t\t\t", "date": "2018.06.05", "title": "Автобусен ШОК: Три жени са пострадали в градския транспорт, защото…"}
{"url": "http://www.bnews.bg/article/243110-stefan_danailov_na_antidepresanti", "text": "\n Стефан Данаилов призна, че вече четвърта година живее на антидепресанти. Започнал ги малко след като съпругата му Мария напусна света на живите и така и не се решил да ги спре. „Сутрин първата ми работа е да си изпия „розовото хапче“. Без да съм си го взел, не излизам от къщи“, споделя Ламбо. \r\n\r\n Въпреки че в живота му отново имало надежда и хубави моменти, той предпочитал да не се отказва от лекарството, защото втори път не искал да изпада в дупка. „Не знаех какво е депресия, чувал съм, но не го усещах. В един момент усетих, че не искам да виждам никого, не исках да говоря с никого. Мълчах като пукал. Седях на диванчето с дни, забит в една точка. Даже викнах психиатър, даде ми съвети. Той ми предписа весело хапче“, връща лентата бившият депутат. Тогава взимал лекарството известно време, но имал неблагоразумието да прочете за страничните му ефекти. Притеснил се, когато видял, че ще получава световъртеж. „Казах си, че сега остава да се тропна и да падна и затова го хвърлих“, разкрива Данаилов. \r\n\r\n Периодът му без антидепресанти обаче се оказал кратък. Когато отишъл да му прегледат краката и ръката, лекарят му казал, че е в тежка депресия. Изписал му втори вид хапче, което артистът приемал и до ден днешен. „Може и психологически да действа, но вероятно има резултат, защото много хора го пият. Оказа се, че доста хора са в депресия“, коментира Ламбо и категорично заявява, че не го е срам, че трагедиите в живота му са го извадили извън строя. Сега по-големи тревоги му създавало зрението му. \r\n\r\n Не си спомнял откога не бил разгръщал вестник, защото шрифтът отдавна бил непосилно предизвикателство за него. Заради зрителния му проблем възпитаниците измислили креативно решение и си направили специални фланелки, с които влизали в клас. Отпред с огромни букви пишело „Мастер“, а отзад - името на студента. Така Ламбо успявал да ги различава и що-годе още се справял с ролята на преподавател. \r\n \n\t\t\t\t\t\t", "date": "2018.06.05", "title": " Стефан Данаилов на антидепресанти "}
{"url": "http://www.bnews.bg/article/243133-opasno_martvo_valnenie_po_chernomorieto_savetite_sa", "text": "\n Опасно мъртво вълнение имаше по Южното Черноморие. Трима души се удавиха през уикенда – двама братя в Поморие, и още един човек – в Лозенец. \r\n\r\n Обикновено мъртво вълнение има през август, но според спасителите не трябва да се разчита на това. Явлението може да се появи по всяко време и обикновено трае по 3 – 6 – 9 дни, като понякога е стигало дори и до 12 дни, съобщи БТВ. \r\n\r\n При мъртво вълнение морето изглежда спокойно на повърхността, но отдолу има вълна, която тегли навътре. \r\n\r\n Често плажуващите подценяват това и надценяват своите сили. Това може да се окаже много опасно, особено ако не са съвсем във форма след зимата, така че да му се противопоставят на вълната. \r\n\r\n Мъртвото течение може да се усети, като се влиза в морето – чувството е за „дърпане” навътре при краката. \r\n\r\n Спасители подчертават, че трябва да се спазват техните указания, но в много случаи плажуващите не го правят. \r\n \n\t\t\t\t\t\t", "date": "2018.06.05", "title": "Опасно: Мъртво вълнение по Черноморието! Съветите са… "}
{"url": "http://www.bnews.bg/article/243103-hari_stayls_s_zhiva_kokoshka_v_noviya_klip_na_gucci", "text": "\n Британската музикална звезда Хари Стайлс има нов домашен любимец – жива кокошка! Поне за видеото на Gucci, в което пернатото му партнира под звуците на „Michelle” на The Beatles. \r\n\r\n Филмчето, режисирано от Глен Лъчфорд, ни отвежда в Северен Лондон, в бистро за fish&chips. Заведението е отворено за пръв път през 1860 г. Известно е не само с кухнята си, но и като място, на което хората се събират и до днес на приказки, докато чакат рибата да се изпържи.Your browser does not support the video tag. \r\n\r\n Завръщането към традициите в мъжката мода е идеята, която Gucci лансира по оригинален начин в новата си кампания. Особено с избора на Хари Стайлс и екранния му домашен любимец. \r\n \n\t\t\t\t\t\t", "date": "2018.06.05", "title": "Хари Стайлс с жива кокошка в новия клип на Gucci"}
{"url": "http://www.bnews.bg/article/243099-na_koy_prodava_dannite_ni_feysbuk", "text": "\n За последните 10 години американската компания  Facebook е сключила договори с минимум 60 големи производители на телефони, смартфони и други електронни устройства, които им отварят достъп до личните данни в социалната мрежа. Повечето от тези договори продължават да са в сила, пише в неделя в сайта си вестник Ню Йорк таймс. \r\n\r\n Според информацията процесът е започнал, когато Facebook се опитва да заеме доминиращо място сред социалните мрежи и засяга такива компании като Apple, Microsoft, Amazon и Samsung. Както отбелязва изданието сключените договори поставят под съмнение спазването на собствените правила на компанията на Марк Зукърбърг и на изискванията на Федералната комисия по търговия на САЩ. \r\n\r\n Производителите на смартфони са получили достъп до данните не само на използващите социалната, но и до данните на техните приятели, при това без тяхното съгласие. Блокирането на функцията \"сподели\" не винаги помага, разкрива Ню Йорк таймс. \r\n\r\n Facebook ще продължи да събира информация не само от потребителите си, но и от лица, които не са част от социалната мрежа, но поне веднъж са ползвали услугите и приложенията на Facebook, включително и whatsapp, съобщи през май пресслужбата на Европейския парламент, след като ръководителите на Facebook отговориха на 18 въпроса на евродепутатите. Създателят на Facebook Марк Зукърбърг се яви пред Европейския Парламент (ЕП), за да бъде разпитан по въпроси, свързани с фалшивите новини, сигурността на потребителските лични данни в социалната мрежа и злоупотребите на \"Кеймбридж Аналитика\", пише Мениджър. \r\n\r\n Изслушването беше по повод скандала с \"Кеймбридж Аналитика\" – компания, работила по предизборната кампания на американския президент Доналд Тръмп – за нелегалното източване на данните на над 87 млн. Facebook потребители. Според данни на ЕП, почти 3 млн. от засегнатите са европейски граждани. Зукърбърг обаче потвърди, че Facebook ще се съобразява напълно с новия регламент за защита на личните данни в Европа (GDPR), които влязоха в сила на 25 май. \r\n\r\n По материали на Франс прес, ТАСС и БГНЕС \r\n \n\t\t\t\t\t\t", "date": "2018.06.05", "title": "На кой продава данните ни Фейсбук?"}
{"url": "http://www.bnews.bg/article/243134-otnovo_zhalt_kod_za_opasno_vreme_oblastite_sa", "text": "\n Днес времето ще се задържи нестабилно и на повече слънце ще се радваме преди обяд.  Около и след пладне отново ще се развива мощна купеста и купесто-дъждовна облачност и до вечерта на места ще превали и прегърми. Вероятността за градушки е по-голяма в източните райони. Максималните температури ще достигнат между 29 и 34 градуса, малко по-ниски по морския бряг. \r\nЖълт код за обилни валежи и гръмотевична активност е обявен за шест области на страната за 5 юни, вторник. Предупреждението е в сила за областите Смолянска, Кърджалийска, Хасковска, Сливенска, Ямболска и Бургаска. Синоптиците предупреждават, че след обяд на места в тези области ще има интензивни краткотрайни валежи от дъжд и гръмотевични бури. Има условия за градушки. Очакваните количества валежи са 20-35 л/кв.м, на отделни места и повече. \r\nВ сряда на много места, главно през втората половина на деня, отново ще превали и прегърми, по-съществено в планинските райони. Слънчеви часове ще има преди обяд. Вятърът ще бъде северозападен, предимно слаб. Преобладаващите максимални температури ще са около и над 30 градуса. \r\n  \r\n \n\t\t\t\t\t\t", "date": "2018.06.05", "title": "Отново ЖЪЛТ код за опасно време! Областите са… "}
{"url": "http://www.bnews.bg/article/243095-bil_klintan_pishe_kniga_za", "text": "\n Бил Клинтън пише книга, информира CNN. Бившият президент на САЩ работи в екип с най-продавания писател в света Джеймс Патерсън, за да напише политически трилър, разказващ за живота му в Белия дом. Той ще носи заглавие „Президентът изчезна“ (The President Is Missing). \r\n\r\n „Обичам този литературен жанр и съм изчел десетки книги. Не четях много до началото на 80-те години, но оттогава мечтая да напиша трилър“, разказва Клинтън, който е първият президент, решил да напише такъв. \r\n\r\n „От боулинг алея в мазето на Белия дом до монотоността в спалнята, наистина се опитахме да го напишем колкото е възможно по-точно“, казва Клинтън. \r\n\r\n Освен да разкрие подробности „кухнята“, книгата има за цел да покаже какво е да бъдеш президент при най-екстремни обстоятелства. \r\n\r\n Сюжетът на трилъра се върти около опустошителна кибер атака срещу САЩ, която заплашва да срине света. Точно в този тежък момент президентът изчезва. \r\n\r\n „Искам обществото да види, че това е истински хора, които вършат истинска работа. Те са важни за държавата и взимат решения, които засягат живота ни“, коментира Клинтън. \r\n\r\n Toй спомена и работата на Доналд Тръмп. \r\n\r\n „Колкото повече предизборният процес се превръща в цирк, толкова по-малко хората осъзнават, че това да си президент е изключително важна и тежка работа“, коментира Клинтън. \r\n\r\n Бившият президент коментира и един от нашумелите политически сериали в САЩ. \r\n\r\n „Наблюдавах няколко сезона на „Къща от карти“. Първият беше наистина добър, но не това се случва в Белия дом. Ако се съди по сюжета, всички там убиват свои колеги и хората си мислят, че това наистина се случва“, казва той. \r\n \n\t\t\t\t\t\t", "date": "2018.06.05", "title": "Бил Клинтън пише книга за… "}
{"url": "http://www.bnews.bg/article/243128-dimitar_bayraktarov_otgovori_na_napadkite_na_georgi_harizanov", "text": "\n Новината за новото предaване „Бареков и Байрактаров без цензура“ разбуни духовете в държавата. Хиляди подкрепят новия медиен проект и очaкват с нетърпение първите епизоди на предаването, което ще се излъчва на живо всяка събота от 9.00 ч. по телевизия \"Евроком\" от 16 юни. \r\n\r\n С много грозен и лишен от всякаква етика коментар, се прояви изпълнителният директор на телевизия \"Европа\" Георги Харизанов. \r\n\r\n \r\nТоку що се прибирам, часът е 22:11, преглеждам имейли и съобщения и разбирам, че сме създали с колегата Николай Бареков душевен дискомфорт на доста индивиди! \r\nПредставяте ли си, от какво са се превъзбудили милите? От факта, че от 16 юни – събота, в 9.00 ч. в ефира на ТВ \"Евроком\" ще се появят Бареков и Байрактаров, които не се притесняват да назовават нещата с истинските им имена! \r\n\r\n Измежду превъзбудилите се от този факт са: Изп. директор на ТВ \"Европа\"- Г. Харизанов, няколко бивши и настоящи министри и цял куп знайни и незнайни лица! А, още не сме започнали?! За предстоящите кошмари и безсънни нощи не носим отговорност! \r\n\r\n С поздрав: ББЦ „Бареков и Байрактаров без цензура“! \r\n\r\n   \r\n \n\t\t\t\t\t\t", "date": "2018.06.05", "title": "Димитър Байрактаров отговори на нападките на Георги Харизанов!"}
{"url": "http://www.bnews.bg/article/243127-tornado_po_325_lv_za_ostanalite_bez_pokriv_nad_glavite_vav_varna_sledva_i", "text": "\n Пороят във Варна е нанесъл сериозни щети в града - отнесени са покриви на къщи, прекършени са дървета, а на места асфалтът е разбит от водата.  \r\n\r\n По данни на областната управа общо около 40 къщи са останали без покриви в региона. \r\n\r\n \"20 къщи останаха без покриви на територията на община Аксаково, 12 къщи в Куманово и 8 в Климентово. И днес ще продължат да се описват щетите. Ще бъдат отпуснати еднократни помощи в размер на 325 лева. Само едно семейство е останало без жилище, но е осигурено място, където да пребивава. Така че към момента нямаме бедстващи хора\", каза областният управител на Варна Стоян Пасев пред NOVA. \r\n\r\n В околните села на Варна след пороя вчера вилня и торнадо. Там още има проблеми. \r\n\r\n Торнадото е вдигнало покрива на една от пострадалите къщи в село Куманово, строшило го е на две и го е хвърлило на 50-ина метра от сградата. За щастие собствениците й не живеели там постоянно и затова не са пострадали от фунията, разказаха местните жители. По думите им ламарини и керемиди са били вдигнати от вихрушката и са се въртели във въздуха над домовете им. \r\n\r\n \"Към 3 и половина следобед (15.30 ч. б.р.) стана тъмно като нощ. Трая минута и половина. Чух тътен, после видях, че оранжерията ми я няма\", казаха двама жители на селото пред bTV. \r\n\r\n Те бяха категорични, че за своите съответно 63 и 70 години живот такова чудо не са виждали. \r\n\r\n При бурята са засегнати и около 200 декара пшеница и около 100 декара слънчоглед. \r\n\r\n \"След всяко бедствие, има и криза. Създаде се кризисна ситуация. Но за да обяви областният управител криза, трябва да има бедствено положение на територията на поне две общини. Въпреки това общините могат да кандидатстват за помощи към Комисията за бедствия и аварии, ако има нанесени материални щети върху инфраструктурата или обществените сгради\", добави областният управител на Варна Стоян Пасев. \r\n\r\n Дъждът е причинил сериозни поражения върху инфраструктурата на българските железници. \r\n\r\n \"От огромното количество дъжд, което се изля вчера във Варна, проточният канал, минаващ под влаковите релси, не можа да побере цялата вода. Днес трябва да съберем щаба, за да се прецени как могат да се отточат дъждовните води. И може би трябва да се мисли за друг маршрут на канала\", каза още областният управител на Варна Стоян Пасев. \r\n \n\t\t\t\t\t\t", "date": "2018.06.05", "title": "Торнадо: По 325 лв. за останалите без покрив над главите във Варна! Следва и..."}
{"url": "http://www.bnews.bg/article/243130-vazhno_za_shofyorite_zatvoriha_magistrala_lyulin_vizhte_za_kolko_dni", "text": "\n Тапа на магистрала \"Люлин\" ще има отново днес и утре, обрушването на скатове продължава. Вчера се образуваха огромни задръствания, след като движението бе спирано през половин час. \r\n\r\n От 10 ч. до 18 ч. ще се спира движението на леките автомобили по АМ „Люлин“, в участъка от пътен възел „Даскалово“ до пътен възел „Мало Бучино“, за обрушването на скатове при 9-ти км, съобщи АПИ.  \r\n\r\n За пътуващите за София обходният маршрут е по път I-1 през Владая, а в посока Перник е по път I-1 през Владая и път III-1801 през Мало Бучино. \r\n\r\n Камионите над 12 тона, преминаващи по АМ „Люлин“, ще бъдат спирани на интервали от два часа и ще изчакват на място. Първото спиране е от 10 ч. до 12 ч. Движението на тежкотоварния трафик ще бъде пуснато за един час от 12 ч. до 13 ч. След това преминаването на МПС над 12 т отново ще бъде спряно за два часа. \r\n \n\t\t\t\t\t\t", "date": "2018.06.05", "title": "Важно за шофьорите: Затвориха магистрала „Люлин“! Вижте за колко дни... "}
{"url": "http://www.bnews.bg/article/243129-vnimanie_kradtsite_atakuvat_vtorite_etazhi_zapochnaha_ot_stolichniya_kvartal", "text": "\n Обитатели на апартаменти на вторите етажи в столичния квартал „Толстой“ са жертва на домашни кражби с един и същ почерк. \r\n\r\n „Това, което се знае до момента, са 14 обира от лятото на миналата година. Абсолютно всички обрани сме на втория етаж“, казва Албена Спасова, която е сред потърпевшите. \r\n\r\n Решетките, оковали почти всички апартаменти на първия етаж, служат като стълби на обирджиите.  \r\n\r\n „Влизат през прозореца, вземат дребни вещи, пари в брой, бижута, които след това лесно могат да препродават“, посочва Албена. \r\n\r\n Тя и приятелят ѝ спели, когато ги обрали. \r\n\r\n „На нас ни взеха пари в брой, ръчен компютър и часовник“, казва Албена. \r\n\r\n Преди да влязат през балкона, крадците са качили до входната врата на апартамента ѝ и били записани от камера. \r\n\r\n „От комшиите получихме видеозапис, от тяхната камера, която е насочена почти към входната врата – разказва младата жена. – Когато взехме клипа, разпознах един от извършителите. Той живее в квартала. Срещала съм го няколко пъти. Предадох клипа в полицията, след това го пуснах и в социалните мрежи, за да има повече гласност, най-малкото – за хората в квартала. В този момент на пускането на клипа ме заляха обаждания, есемеси, че още много хора са разпознали въпросното лице. След което по-странични хора ми се обадиха и за втория извършител и така предоставихме цялата информация на полицията. В квартала абсолютно всички ги познават и ги знаят кои са“. \r\n\r\n Съседите се обединяват и започват да помагат на полицията в разследването.   \r\n\r\n „Обаждат ми се приятелки и хора от квартала, които ми казват: „Въпросното лице се намира тук и тук“. Даже намерихме номер на кола, с която той се движи. Опитах да я предоставя на полицията, те не пожелаха. Казаха, че не е необходимо на този етап“, казва Албена и добавя, че мъжът си е в квартала и може да извърши следващ обир. \r\n\r\n От полицията заявиха за bTV, че са задържани и двамата извършители, повдигнати са им обвинения.  Отказаха коментар пред камера с мотива, че са свършили работата си и извършителите са установени и ще бъдат съдени.  \r\n\r\n Но Албена и съседите ѝ не са спокойни, защото продължават да срещат предполагаемите крадци. \r\n\r\n „Последния обир, за който чухме, е от началото на май месец. Отново блок до нашия“, казва Албена. \r\n \n\t\t\t\t\t\t", "date": "2018.06.05", "title": "Внимание! Крадците атакуват вторите етажи, започнаха от столичния квартал… "}
{"url": "http://www.bnews.bg/article/243100-15_godishno_momiche_se_paralizira_vreme_e_da_pomognem", "text": "\n 15-годишната Моника Неделчева е с диагноза мускулна атрофия, поставена ѝ е преди 4 години. \r\n\r\n Момичето прогресивно се парализира, а за лечението ѝ са необходими 40 000 долара. \r\n\r\n „В България деца с такива заболявания, нищо не им се помага. Единствено, което е –   рехабилитация”, коментира Дияна Демирева, майка на момичето. \r\nМоника ежедневно се бори със заболяването, но от два месеца аминокиселините, които пие спират да действат и детето започва да се влошава с всеки изминал ден. \r\n\r\n я много обича да рисува, но е спряла, защото напоследък ръката ѝ много бързо се изморява. \r\n\r\n От клиника в Турция дават надежда за възстановяване на момичето с вливания на стволови клетки. 40-те хиляди долара, нужни за процедурите, обаче са непосилни за семейството, а от фонда за лечение на деца не финансират подобно лечение. \r\n\r\n До момента за лечението на Моника са събрани едва около 1500 лв. \r\n\r\n \r\n \n\t\t\t\t\t\t", "date": "2018.06.05", "title": "15-годишно момиче се парализира, време е да ПОМОГНЕМ! "}
{"url": "http://www.bnews.bg/article/243135-i_chereshoproizvoditelite_shte_protestirat_nedovolni_sa_ot", "text": "\n Производители на череши от региона на Стара Загора днес излизат на протест. Причината е в ниските изкупни цени за продукцията им. От 12:00 до 16:30 ч., има планирани протестни действия на производителите. В рамките на четири часа и половина ще бъде блокиран изходът на „Тракия” от град Стара Загора. \r\n  \r\nВ началото на кампанията изкупните цени били лев на килограм, а сега намаляват до 70-80 стотинки. Миналата година черешите се изкупували на 1.40 лева за килограм. Оказва се, че колкото по-добра е реколтата, толкова повече са проблемите, коментираха производители пред БНТ. Тази година черешите са ситни, прекупвачите не искат да купуват, берачите искат висока цена, допълват те. \r\n  \r\nПри запазване на тенденцията за понижаване на цените, би трябвало да има фалити и да останат черешите по дърветата, каза пред БНТ производител от Старозагорско.   \r\n  \r\nТой и колегите му се надяват държавата да вземе мерки да ги подпомогне. \r\n \n\t\t\t\t\t\t", "date": "2018.06.05", "title": "И черешопроизводителите ще протестират! Недоволни са от… "}
{"url": "http://www.bnews.bg/article/243131-obezlyudyavane_nad_500_sela_sa_bez_naselenie_ili_s_ednotsifren_broy_zhiteli", "text": "\n Общо 571 села в страната са без население или с едноцифрен брой жители, показва справка на БТА, направена в Националния регистър на населените места на НСИ за броя на жителите по селища към 31 декември 2017 година. \r\nКъм 31 декември 2017 година в страната има общо 5256 населени места, от които градовете са 257, селата - 4 997, а два са манастирите със статут на населено място - Клисурски и Рилски. От всички 4 997 села в България точно 571 са без население или с едноцифрен брой жители или с 5 повече в сравнение с предходната 2016 година, сочат данните. \r\nОбщият брой на селата с едноцифрен брой жители е 409, а 162 са населените места, в които няма нито един постоянен обитател. Селата без население се увеличават с 5 пет в сравнение с 2016 година. \r\nС един жител в страната са точно 71 села. По двама души население има в 61 населени места, а по трима - в 49 села. 48 населени места в България са с по четирима жители. С по пет души постоянно население са 47 села, а с по шестима жители - 40 села. Общо 27 села имат по седем жители, други 35 са с по осем обитатели, а 31 села са с деветима души население. \r\nСелата без население са разположени в 11 области на страната, а тези с едноцифрен брой жители са пръснати в 22 области. Справката в регистъра показва, че най-много села без жители /61/ и най-много с едноцифрен брой на населението /112/ има в Габровска област - общо 173. В Габровска област има общо 349 населени места, което означава, че почти половината от тях са или необитаеми, или с едноцифрен брой на жителите. \r\nСлед Габровска област се нарежда област Велико Търново /общо 336 населени места/ с 58 села без постоянно население и 85 села с едноцифрен брой на обитателите. В двете области са разположени повече от половината от селата в разглежданата група. В област Кърджали има 11 села без жители и 25 с едноцифрен брой население. В Смолянска област има 8 села без население и 32 села с едноцифрен брой на населението. Седем населени места в област Хасково са без нито един жител, а други 20 с едноцифрен брой на жителите. В областите Стара Загора и София са разположени по четири села без население и съответно 7 и 25 населени места с едноцифрен брой на жителите си. Три села в Кюстендилска област нямат нито един жител, а други 25 са с население под 10 души. В Благоевградска, Бургаска и Търговищка област са разположени по две села без жители и съответно 19, 2 и 11 населени места с едноцифрен брой на населението. \r\nС различен брой на селата с едноцифрен брой на населението са областите Перник /15 села/, Добрич /13 села/, Видин /5 села/ и Варна /3 села/. По две села с едноцифрен брой жители са разположени в областите Монтана, Пазарджик и Силистра. Във Врачанска, Пловдивска, Сливенска и Шуменска област има по едно село с едноцифрен брой жители, показва справката. \r\n \n\t\t\t\t\t\t", "date": "2018.06.05", "title": "Обезлюдяване:  Над 500 села са без население или с едноцифрен брой жители! "}
{"url": "http://www.bnews.bg/article/243101-zhestok_udar_po_simeonov_dj_stancho_podozira_chuzhdi_interesi_zad_aktsiite_na_toaletniya_ministar", "text": "\n След ”Акция шум”, с която вицепремиерът Валери Симеонов даде старт на сезона в Слънчев бряг, DJ Станчо, който миналата година стана ”една от жертвите” на среднощните хайки, изрази своята гледна точка. \r\n\r\n Той осъди държавата за ареста си миналото лято. DJ Станчо беше задържан при акция в \"Слънчев бряг\", ръководена лично от Симеонов. Бе иззета озвучителната техника в дискотека в курорта, а DJ Станчо попадна в ареста за 24 часа, защото не съдействал на органите на реда. \r\n\r\n \"Актовете, които ми бяха съставени през лятото на 2017 г. бяха незаконни. А това, което се случи тогава, се повтаря и сега. Въпросите, които си задавам са много, но най-важният от тях е дали аз съм този, който трябва да коментира действията на вицепремиера Симеонов. Не се използват никакви уреди за измерване на шума. Във всяка нормална държава има закон, в който е посочено кой може да извършва подобни проверки\", коментира DJ Станчо пред Bulgaria ON AIR. \r\n\r\n Според него е вероятно зад акциите на Симеонов да се крият чужди политически интереси. \r\n \n\t\t\t\t\t\t", "date": "2018.06.05", "title": "Жесток УДАР по Симеонов! DJ Станчо подозира чужди интереси зад „акциите“ на Тоалетния министър! "}
{"url": "http://www.bnews.bg/article/243112-dzhenifar_lopes_vpechatlyava_s_tyalo_na_25_godishna", "text": "\n Дженифър Лопес е от жените, които сякаш се подмладяват и разхубавяват с годините. И изглежда това не е само външно и благодарение на козметика и разкрасителни процедури. Певицата работи усилено за формите си и гордо приема комплименти, че тялото ѝ е като на 25-годишна, разкри самата тя. \r\n\r\n В новия брой на сп. Emmy латината сподели: „Вижте, в даден момент ще остарея. Ще казват за мен: тя изглежда стара! Но сега удържам нещата. Онзи ден Алекс беше на двора и ме помоли да му донеса нещо. И аз изтичах да го направя. Той ми каза: „Тичаш като 25-годишна“. \r\n\r\n „Не съм намалявала темпото от години и предполагам затова тялото ми е във форма. Когато то започне да се уморява и се появят болки, нещата ще са различни“, добави 48-годишната звезда. \r\nЗа някои Лопес може да изглежда егоцентрична и прекалено суетна, ала дивата твърди, че не се нуждае от постоянно внимание и светлината на прожекторите. \r\n„Добра съм на сцената, в правенето на снимки и фотосесии. Трябва да съм добра, защото такава е работата ми. Знам как да я върша и го правя. Но не изпитвам нужда да бъда в центъра на вниманието. Предпочитам да не говоря с всички хора на парти. Не съм такъв човек“, коментира Дженифър. \r\n\r\n Как се справя с динамичното си ежедневие, в което влизат и ангажиментите ѝ като продуцент на шоуто World Of Dance: \r\n„Карам го ден за ден, защото напрежението е голямо и се опитвам да не се тревожа за всичко. Когато се прибера вкъщи, си правя вечеря, после си взимам гореща баня. Хапвам шоколадови бисквитки с мляко и гледам телевизия. И съм щастлива. Утрешният ден отново ще е пълен с работа“. \r\n \n\t\t\t\t\t\t", "date": "2018.06.05", "title": "Дженифър Лопес впечатлява с тяло на 25-годишна"}
{"url": "http://www.bnews.bg/article/243125-ura_borisov_zavi_makron_s_odealo_i_nashite_tiradzhii_shte_spyat_po_kamionite", "text": "\n Не съм съгласен, че сме победили президента Макрон. Когато бяха в София, до два и половина през нощта с президента Макрон и с канцлера Меркел сме обсъждали тази тема: кое ни притеснява и какви загуби ще понесем. \r\n\r\n Така премиерът Борисов коментира днешното гласуване в Комисията по транспорт на Европарламентa, с което бяха  удовлетворени исканията на българските превозвачи. Изказването си Борисов направи на Летище София, след завръщане от посещение в Албания. \r\n\r\n В нашето голямо европейско семейство не стават нещата с чукане по масата и с изхвърляне какво ще стане и какво няма да стане. Начинът, по който се гарантира успех, това е диалогът, убеждението, работата, заяви премиерът. \r\n\r\n Ако някой си мисли, че може да пребори Франция, Германия, Австрия, Холандия заедно, значи е наивник на средна възраст, констатира той. \r\n \n\t\t\t\t\t\t", "date": "2018.06.05", "title": "Ура! Борисов зави Макрон с одеало и нашите тираджии ще спят по камионите!"}
{"url": "http://www.bnews.bg/article/243096-germaniya_s_noyer_no_bez_sane_na_mondiala", "text": "\n Капитанът Мануел Нойер беше включен в окончателната група на германския национален отбор, въпреки че не е играл от доста време насам. И докато това не се приема като изненада, селекционерът Йоахим Льов не взе на световното първенство Лерой Сане от \"Манчестър Сити\". \r\n\r\n Нойер пропусна по-голямата част от сезона за \"Байерн\" Мюнхен заради фрактура в стъпалото, а първият му мач от септември насам беше контролата между Германия и Австрия в събота. Той ще бъде титуляр в груповата фаза, в която световните шампиони ще срещнат Мексико, Швеция и Република Корея. \r\n\r\n Освен Сане, с разбити сърца у дома ще се приберат още вратарят Бернд Лено, защитникът Джонатан Та и нападателят Нилс Петерсен. \r\nГрупата на Германия: \r\n\r\n - вратари: Мануел Нойер (\"Байерн\" Мюнхен), Марк-Андре тер Щеген (\"Барселона\"), Кевин Трап (\"Пари Сен Жермен\"); \r\n\r\n - защитници: Жером Боатенг (\"Байерн\" Мюнхен), Матияс Гинтер (\"Борусия\" Мьонхенгладбах), Йонас Хектор (\"Кьолн\"), Матс Хумелс (\"Байерн\" Мюнхен), Йошуа Кимих (\"Байерн\" Мюнхен), Марвин Платенхард (\"Херта\" Берлин), Антонио Рюдигер (\"Челси\"), Никлас Зюле (\"Байерн\" Мюнхен); \r\n\r\n - халфове: Юлиан Бранд (\"Байер\" Леверкузен), Юлиан Дракслер (\"Пари Сен Жермен\") Леон Горецка (\"Шалке 04\"), Илкай Гюндоган (\"Манчестър Сити\"), Сами Кедира (\"Ювентус\"), Тони Кроос (\"Реал\" Мадрид) Томас Мюлер (\"Байерн\" Мюнхен), Марко Ройс (\"Борусия\" Дортмунд), Себастиан Руди (\"Байерн\" Мюнхен), Месут Йозил (\"Арсенал\"); \r\n\r\n - нападатели: Марио Гомес (\"Щутгарт\") и Тимо Вернер (\"РБ Лайпциг\"). \r\n \n\t\t\t\t\t\t", "date": "2018.06.05", "title": "Германия с Нойер, но без Сане на Мондиала"}
{"url": "http://www.bnews.bg/article/243109-razchistiha_novi_nezakonni_bezhanski_lageri_v_parizh", "text": "\n Френската полиция започна днес евакуацията на още два незаконни бежански лагера в Париж, след като миналата седмица вече евакуира един, предаде Ройтерс. \r\n\r\n Това са последните два големи бежански лагера във френската столица. Хигиенните условия в тях са лоши, отбелязва Франс прес, цитирана от БТА. \r\n\r\n Операцията е част от най-новия опит на френското правителство да се справи с наплива на мигранти в страната през последните три години. \r\n\r\n Тя започна в 6.30 ч. сутринта (7.30 ч. българско верме) в лагера при канала Сен Мартен в Северен Париж, където живеят 550 души. \r\n\r\n Другата евакуация бе проведена в близост до Порт дьо ла Шапел, също в северната част на френската столица, където се бяха настанили около 450 души. \r\n\r\n Миналата седмица властите евакуираха около 1000 души от по-голям лагер в Североизточен Париж. Тези мигранти впоследствие бяха отведени в различни центрове за настаняване в столицата. \r\n\r\n Ситуацията в лагерите от няколко седмици създаваше притеснения във връзка със здравеопазването и социалното напрежение. \r\n\r\n През май мигрант се удави в лагера край канала Сен Мартен, а бежанец пострада тежко при сбиване в евакуирания миналата седмица лагер. \r\n\r\n Европа се изправи през 2015 г. пред мигрантска криза, последвала войните в Либия и Сирия. Повече от един милион души от Африка и Близкия Изток, а също така и от Афганистан, достигнаха континента през Турция или по море. \r\n \n\t\t\t\t\t\t", "date": "2018.06.05", "title": "Разчистиха нови незаконни бежански лагери в Париж "}
{"url": "http://www.bnews.bg/article/243126-metroto_shte_hodi_do_novi_7_rayona_v_sofiya", "text": "\n Проект за разширение на метрото, който налага промяна на Общия устройствен план, е публикуван за обсъждане на сайта на НАГ. \r\n\r\n Мнения и предложения се депозират до 22 юни, а обществената дискусия ще се проведе в сградата на Направление „Архитектура и градоустройство“ на 28 юни от 18,30 часа.  \r\n\r\n Разклонението на линия № 1 засяга ж. к. Люлин. В комплекса при постоянно  население над 120  000  души,  в момента функционира  относително  късо  трасе  и само три метростанции.  Голям контингент  от жителите  не  е  обхванат от  съществуващата линия, особено запад – югозападните части на Люлин.  \r\n\r\n В  действащия  ОУП  е  заложено  продължаване  на  бул.  „Царица  Йоанна“  като транспортен  гръбнак  на  територии  за  нова  урбанизация  западно  от Околовръстен  път,  включващи  части  от  вторичен комплексен  обслужващ  център  на  София. Функционално  свързана  с  това  е развиващата се голяма Индустриална зона Божурище, със значителен и все по‐нарастващ  брой  работещи  там,  които  живеят в София и СО.  \r\n \n\t\t\t\t\t\t", "date": "2018.06.05", "title": "Метрото ще ходи до нови 7 района в София! "}
{"url": "http://www.bnews.bg/article/243108-bg_shofyorski_knizhki_shte_sa_validni_za", "text": "\n България и Обединените арабски емирства подписаха Меморандум за взаимно признаване и подмяна на шофьорски книжки, съобщиха от външното министерство. \r\nС документа се уреждат изискванията за подмяна на свидетелствата за управление на МПС, като се регламентира взаимното признаване и подмяна на шофьорските книжки от категория \"В\" с еквивалентната категория в ОАЕ. Това ще доведе до облекчаване на българските граждани, които посещават или пребивават постоянно в ОАЕ. \r\nСънародниците ни ще могат да използват своите български свидетелства, което ще спести финансови разходи за допълнителен курс и практически изпит. \r\nПодписването на Меморандума стана възможно след близо 8-годишни преговори между правителствата на България и ОАЕ. \r\nДокументът, подписан на 3 юни 2018 г., влиза в сила до един месец от датата на подписване. \r\n \n\t\t\t\t\t\t", "date": "2018.06.05", "title": "БГ шофьорски книжки ще са валидни за… "}
