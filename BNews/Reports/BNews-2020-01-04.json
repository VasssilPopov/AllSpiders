{"url": "http://www.bnews.bg/article/265100-na_praga_na_treta_svetovna_voyna_otnosheniyata_eskaliraha_sled_ubiystvoto_na_gen_syuleymani", "text": "\n Иранският върховен лидер Аятолах Али Хаменей се зарече да отмъсти за смъртта на генерала \r\n\r\n Нова ескалация на напрежението между Съединените щати и Иран. При американски ракетен удар в Багдад е бил убит командващият елитните ирански бригади \"Ал Кудс\" - генерал Касем Сюлеймани. \r\n\r\n Съединените щати призоваха днес гражданите си в Ирак да напуснат незабавно страната. Иранският върховен лидер Аятолах Али Хаменей се зарече да отмъсти за смъртта на генерала. Страната обяви тридневен национален траур. \r\n\r\n  „По всичко личи, че годината няма да е мирна. Изявленията на иранските лидери сочат, че ответен удар ще има. Генерал Сюлеймани не е обикновен човек, той не е терорист. Терорист е този, който ООН обяви за такъв. По популярност в Иран той е на второ място. Всички проучвания сочат, че ако в Иран имаше президентски избори той щеше да ги спечели”, заяви в ефира на „Плюс-минус. Коментарът след новините” Мохамед Ибрахим, международен анализатор. \r\n\r\n „Сюлеймани се счита за архитект на всички отряди за съпротива срещу САЩ в целия регион. За много хора той е герой”, допълни Ибрахим. \r\n\r\n „Аз по-скоро бих обърнал внимание не върху самия акт -Тръмп да таргетира Сюлеймани, а дали моментът бе подходящ. В следствие на този удар ще се случат неща, които по-скоро биха имали негативен ефект върху самите американци”, изрази мнение Мартин Табаков, международен анализатор. \r\n\r\n „Все по-видими обаче стават разминаванията между целите и средствата, които използва Доналд Тръмп в своята политика в региона. Едно е да искаш да сключиш „сделката на века” – разрешаването на конфликта между Израел и Палестина, а в следващия момент да обявиш израелския суверенитет върху Голанските възвишения”, допълни Табаков. \r\n\r\n „Сюлеймани беше герой не само за Иран, а за Ирак, Йемен, Ливан и Сирия”, заключи Мохамед Ибрахим. \r\n \n\t\t\t\t\t\t", "date": "2020.01.04", "title": "НА ПРАГА НА ТРЕТА СВЕТОВНА ВОЙНА: Отношенията ескалираха след убийството на ген. Сюлеймани"}
{"url": "http://www.bnews.bg/article/265091-nov_vazdushen_udar_v_irak_ima_zhertvi", "text": "\n Иракските \"Сили за народна мобилизация\" (бел. ред - организация шапка на паравоенни групировки) обявиха, че при въздушни удари в района на лагера Таджи са убити шестима души, а трима са тежко ранени. Иракската държавна телевизия съобщи, че ударите идват от страна на САЩ. \r\n\r\n Атаката се случва около 24 часа, след като при нападение с безпилотен самолет САЩ ликвидираха лидера Касим Солеймани, който е една от най-влиятелните фигури сред съюзниците на Иран в Близкия изток. \r\n\r\n Късно в петък Вашингтон обясни убийството на иранския ген. Солеймани като нужна стъпка за сигурността, а Тръмп поясни, че е искал да спре война.  \r\n\r\n Американският президент заяви, че е разпоредил ликвидирането на ключов ирански военен командир, за да \"спре война\". Тръмп описа Солеймани като \"терорист номер едно в света\". \r\n\r\n \"Солеймани превърна смъртта на невинни хора в своя извратена страст, допринасяйки за терористични заговори на отдалечени места като Ню Делхи и Лондон\", каза Тръмп. \r\n\r\n Държавният глава коментира, че акцията в петък е трябвало да бъде извършена преди доста време. Тръмп също каза, че Америка не цели смяна на управлението в Иран. \r\n\r\n   \r\nСпоред Вашингтон Солеймани е бил убит, докато е бил в процес на планиране на \"кампания от насилие\" срещу американци. \r\n\r\n Заместник-говорителят на генералния секретар на ООН Фархан Хак отказа да даде оценка за съответствието с международното право на въздушния удар на САЩ по летището в Багдад, в резултат на който загина иранският генерал Касем Солеймани, предаде ТАСС. \r\n\r\n Оглавяваната от САЩ международна коалиция срещу \"Ислямска държава\" заяви днес, че не е нанасяла никакви въздушни удари в района на лагера Таджи северно от Багдад, предаде Ройтерс. \r\n\r\n \"Коалицията не е нанасяла никакви въздушни удари около лагера Таджи (северно от Багдад) през последните дни\", посочи в Туитър говорител. \r\n\r\n Малко по-рано генералният секретар Антониу Гутериш публикува изявление, в което лидерите във Вашингтон и Техеран бяха призовани да проявят максимална сдържаност. Гутериш също така изрази и \"сериозно безпокойство от повишаването на напрежението\". \r\n\r\n Вчера специалният докладчик на ООН по извънсъдебните екзекуции Анес Каламар заяви в Туитър, че убийството на иранския генерал \"най-вероятно е незаконно\", предаде ДПА. \r\n\r\n Хак коментира това изказване на Каламар. \r\n\r\n \"Тя е говорила в своето лично качество на независим експерт\", заяви той. Убийството от САЩ на най-видния ирански командир Касем Солеймани е равносилно на започване на война, \"отговорът на военни действия са военни действия\", заяви вчера иранският постоянен представител в ООН, цитиран от Ройтерс. \r\n\r\n Постоянният представител, Маджид Тахт Раванчи, заяви в интервю за Си Ен Ен, че като са \"убили\" Солеймани, САЩ са започнали нов етап, след като преди това са започнали \"икономическа война\" с налагането на санкции на Иран през 2018 г. \r\n\r\n Повтаряйки позицията на иранското ръководство, той заяви, че ще има сурово отмъщение. \r\n\r\n \"Отговорът на военни действия са военни действия\", каза дипломатът. Вчера по-рано през деня Раванчи заяви на Съвета за сигурност на ООН и на генералния секретар на световната организация Антониу Гутериш, че Иран си запазва правото на самозащита съгласно международното право. \r\n\r\n Междувременно две близкоизточни авиолинии заявиха, че прекратяват полетите си към и от Багдад. Националната йорданска авиокомпания \"Роял Джорданиън\" заяви днес, че спира всички полети между Аман и Багдад \"предвид обстановката в областта на сигурността в иракската столица и на международното летище в Багдад, мишена на удара, при който беше убит ген. Касем Солеймани\". \r\n\r\n \"Роял Джорданиън\" има 18 полета между Багдад и Аман всяка седмица. Авиолинията добави, че редовните полети до Наджаф, Басра, Ербил и Сулеймания ще се провеждат по график. Бахрейнската национална авиокомпания \"Гълф еър\" спира временно полетите до и от градовете Багдад и Наджаф. \r\n \n\t\t\t\t\t\t", "date": "2020.01.04", "title": "Нов въздушен удар в Ирак, има жертви"}
{"url": "http://www.bnews.bg/article/265097-romkata_rifka_bie_vsichki_babi_po_sveta", "text": "\n Ромска жена oт Румъния вeчe пoчти дeceтилeтиe държи рeкoрдa зa нaй-млaдa бaбa в cвeтa, съобщава fakti.bg. \r\n\r\n Въпрeки чe нe e признaтa oфициaлнo oт Книгaтa нa рeкoрдитe нa Гинec, Рифкa Cтaнecку ce cмятa зa нaй-млaдaтa жeнa, cдoбилa ce c внуци. Тя билa eдвa 23-гoдишнa, кoгaтo нeйнaтa дъщeря я нaпрaвилa бaбa. \r\n\r\n Рифкa бягa нa 12 гoдини oт дoмa cи зaрaди любимия cи. Бaщaтa нa мoмичeтo ce ядocвa ceриoзнo и зaпoчвa дa ги прecлeдвa, зaщoтo нe e пoлучил иcкaнaтa cумa зa нeя. \r\n\r\n Въпрeки тoвa, млaдoжeнeцът нe e мнoгo пo-възрacтeн oт Рифкa – eдвa 13-гoдишeн. Двoйкaтa рeшaвa дa узaкoни връзкaтa и ce жeни. Cлeд 9 мeceцa в ceмeйcтвoтo им ce пoявявa дъщeря им Мaрия. \r\n\r\n Cлeд рaждaнeтo нa Мaрия, бaщaтa нa Рифкa ocтaвил двoйкaтa нa мирa. Нe пocмял дa рaздeли рoдитeлитe нa внучкaтa cи. Рифкa и cъпругът ѝ oтглeдaли Мaрия, кoгaтo дъщeрятa пoкaзaлa хaрaктeр и зaявилa, чe oбичa някoгo и щe ce oмъжи. \r\n\r\n Пo тoвa врeмe Мaрия e caмo нa 11 гoдини. Cтaвa яcнo, чe тя e брeмeннa и cкoрo Рифкa щe cтaнe бaбa. \r\n\r\n 22-гoдишнaтa тогава жeнa cпoдeля, чe e билa мнoгo нaтъжeнa, чe Мaрия, кaтo нeя, нямa дa пoлучи oбрaзoвaниe, зaщoтo cлeд рaждaнeтo нa бeбeтo изoбщo нe мoжeлa дa учи. \r\n\r\n Cлeд 9 мeceцa Мaрия рaждa cина cи Йoнa, a Рифкa cтaвa бaбa нa 23-гoдишнa възрacт. \r\n\r\n Прeз 2011 г. Рифкa нeoфициaлнo e oбявeнa зa нaй-млaдaтa бaбa в cвeтa. Тoвa ce cлучвa 2 гoдини cлeд рaждaнeтo нa първия ѝ внук. \r\n\r\n   \r\n \n\t\t\t\t\t\t", "date": "2020.01.04", "title": "Ромката Рифка бие всички баби по света"}
{"url": "http://www.bnews.bg/article/265094-tri_darzhavi_razsledvat_smartta_na_moryatsite_ni_v_norvezhko_more", "text": "\n До 14 ч. в петък продължи издирването на двамата български моряци, които 9-метрова вълна изхвърли фатално зад борда на кораба “Стара планина” в Норвежко море. Трагедията е станала в 8.30 ч сутринта в четвъртък, когато бълкерът е плавал от Мурманск в направление Констанца. Веднага след сигнал за бедствието е била извършена спасителна операция с 2 хеликоптера на Норвежката брегова охрана, която е прекратена късно вечерта без резултат. \r\n\r\n Кап. д. п. Александър Калчев, изпълнителен директор на Параходство-БМФ, собственик на кораба, е разпоредил съдът да остане и на другия ден до обяд в района на инцидента с надежда да бъдат евентуално намерени телата на двамата моряци. \r\n\r\n Водят се разследвания от полицията в Норвегия, както и от страна на Администрацията на флага, в случая Малта. \r\n\r\n Тепърва ще събираме свидетелски показания и ще водим собствено разследване, каза за “Труд” кап. Калчев. Компанията е сезирала и Варненска окръжна прокуратура. \r\n\r\n Двамата български моряци от 19-членния екипаж изчезнаха при много тежки метеорологични условия, духал е постоянен вятър със скорост 20-25 м/сек, имало е 9-10-метрови вълни, температурата на водата е била 5-6 градуса. Вълните са били толкова големи, че забавяли движението на кораба до човешки ход, обясни изпълнителният шеф на БМФ. \r\n\r\n Норвежкото издание Nettavisen съобщи, че двамата моряци не са имали спасителни жилетки, когато вълна залива палубата и те падат зад борда на бълкера. “Обичайно при такива условия не би трябвало да има хора на палубата, защо двамата са били там, предстои да разберем. Възможно е да е имало сериозна причина за това”, каза още кап. Калчев. \r\n\r\n В деня на трагедията са информирани семействата и близките на изчезналите моряци. Засега няма публична информация за тяхната самоличност. Сезирането на Варненска окръжна прокуратура, а не на Софийска градска прокуратура в случая, е по местоживеене на двамата. \r\n\r\n През октомври 24-годишен български моряк загина, пометен от вълна на плаващ под Малтийски флаг гръцки ферибот при преход от Каляри до Порто Торес. Бяха тежко ранени още трима от екипажа, сред които и българин, пострадал със счупени крака, съобщиха тогава италианските медии. \r\n \n\t\t\t\t\t\t", "date": "2020.01.04", "title": "Три държави разследват смъртта на моряците ни в Норвежко море"}
{"url": "http://www.bnews.bg/article/265092-kakvo_vreme_ni_ochakva_v_sledvashtite_dni", "text": "\n Ще имаме слънчева събота. Утрото ще е сравнително студено с температури между минус 6 и минус 1 градуса. През деня обаче ще се затопли и максималните температури ще достигат от 7 до 12 градуса. \r\nВ събота времето над страната ще бъде предимно слънчево, като следобед от северозапад облаците ще се увеличат. Валежи обаче все още не се очакват. През втората половина на деня вятърът ще се усили, най-вече в Дунавската равнина. Поривите на вятъра там привечер ще достигат 50-60 км/ч \r\n\r\n  В планините до обяд ще бъде слънчево, но по-късно от запад ще се заоблачи. И тук следобед вятърът ще се усили, така че по-подходящо за зимни спортове ще бъде през първата половина на деня. Температурата на 2000 метра ще е минус 2 градуса, а снежната покривка в курортите е между 15 и 140 сантиметра. \r\n\r\n През следващите дни обаче зимата в страната ще се завърне.  В края на седмицата от северозапад през страната ще премине студен атмосферен фронт, придружен от силен вятър и бързо понижение на температурите. \r\n\r\n Ще е облачно и с превалявания от сняг. По-значителни ще са валежите в Предбалкана, където новата снежна покривка ще е около 5-10 см. С умерен и силен северен вятър, ще нахлува студен въздух и ще застудее чувствително.  Във вторник валежите спират и слънцето се завръща, а до вечерта и вятърът ще стихне. \r\n \n\t\t\t\t\t\t", "date": "2020.01.04", "title": "Какво време ни очаква в следващите дни? "}
{"url": "http://www.bnews.bg/article/265096-dete_chudo_momichentse_na_5_godinki_nauchi_5_ezika_v_internet", "text": "\n Само на 5 години е момиченце от Монтана, което вече се е научило да пее песни на пет езика. Малката Микаела  е готова за голямата сцена, твърдят родителите й в репортаж на Нова телевизия. \r\n\r\n Тя е само на 5 години и е самоука. Когато била на две години и половина изненадала родителите си като запяла на няколко езика. \r\n\r\n „Чувам отзад, че пее стара българска песен с такива думи и й казах да повтори отново и тя отново я изпя. Вече като свърши песента продължи да скролва с пръстите и започна да пее и на албански, и на сръбски и на английски, на руски“, каза майка ѝ Теодора Пелова. \r\n\r\n „Тя като повечето деца е постоянно с телефона в YouTube и сама прояви желание към музиката“, каза още баща ѝ Бисер Пелов. \r\n\r\n Микаела има и любима песен, но на албански език. Досега малката госпожица не се е занимавала професионално с пеене, нито пък е учила чужд език. \r\n\r\n Истинска изненада за всички била, когато момиченцето проявило таланта си на сватбата на нейните родители. Тогава била само на 4 години. \r\n\r\n „Всички бяха удивени и с отворени уста, защото не можеха да повярват, че това малко дете пее по този начин и е самоуко“, заяви майка ѝ. \r\n\r\n Родителите вече са се насочили към музикален педагог, който да развие таланта й. \r\n\r\n „Нито искаме да я притискаме, нито да изоставим дарбата й. Каквото е писано, това е и най-важното е, че тя има желанието да пее\", заяви майка ѝ. \r\n\r\n Копирано от standartnews.com \r\n \n\t\t\t\t\t\t", "date": "2020.01.04", "title": "ДЕТЕ ЧУДО! Момиченце на 5 годинки научи 5 езика в интернет "}
{"url": "http://www.bnews.bg/article/265099-kadirov_predupredi_za_nepredskazuemi_posleditsi_sled_ubiystvoto_na_syuleymani", "text": "\n Главата на Чечения Рамзан Кадиров коментира убийството на генерала от Корпуса на стражите на ислямската революция Касем Сюлеймани в Багдад. \r\n\r\n „Действията на САЩ могат да доведат до непредвидими последици в Близкия изток. Това не може да остави никого равнодушен“, написа Кадиров в своя Telegram. \r\n\r\n Той отбеляза, че «много политици, включително служители на ООН, са осъдили атаката на Вашингтон». \r\n\r\n „Особено внимание се обръща на методите на Съединените щати, които подлагат на атака територия на суверенна държава“, добави главата на Чечения. \r\n\r\n По-рано съветникът на президента на САЩ по националната сигурност Робърт О’Брайън заяви, че целта на убийството на генерала от Корпуса на стражите на ислямската революция генерал Касем Сюлеймани в Багдад е била да се предотврати «по-нататъшното кръвопролитие». \r\n\r\n Постоянният представител на Иран към ООН Маджид Тахт-Раванчи заяви, че убийството на Сюлеймани в Багдад е равносилно на разпалване на война. \r\n \n\t\t\t\t\t\t", "date": "2020.01.04", "title": "Кадиров предупреди за “непредсказуеми последици” след убийството на Сюлеймани \r\n"}
{"url": "http://www.bnews.bg/article/265093-pernichani_blokiraha_paten_vazel_zaradi_nova_avariya", "text": "\n Жители на пернишкия квартал „Църква” блокирахаснощи пътен възел „Даскалово”, съобщава БНР. Сред протестиращите е бил и кметът на района Радослав Динев. \r\n\r\n По думите му хората, те тръгнали спонтанно, тъй като голяма част от квартала е останала без вода заради авария. Напрежението се изострило, след като от ВиК заявили, че в петък вечерта няма да работят по отстраняването ѝ. “Няма чуваемост, няма търсене на отговорност, а напрежението расте,” коментира Динев. \r\n\r\n Протестиращите имали намерение да затворят автомагистрала „Струма”, но не били допуснати от полицията. \r\n \n\t\t\t\t\t\t", "date": "2020.01.04", "title": "Перничани блокираха пътен възел заради нова авария"}
{"url": "http://www.bnews.bg/article/265098-amerikanski_gvardeytsi_letyat_kam_balgariya", "text": "\n Батальон на Националната гвардия на САЩ ще бъде изпратен в Европа, предаде БТА. \r\n\r\n Около 70 войници от щата Невада ще преминат едномесечно допълнително обучение във Форт Худ, щата Тексас, след което те ще бъдат изпратени в Полша и в редица други страни от Източна Европа, включително в България, Естония, Латвия, Литва, Румъния и Унгария. \r\n\r\n Това е първият случай, при който национални гвардейци от щата Невада ще бъдат разположени в Европа в период на мир, отбелязва АП. Те ще работят заедно с други роти, включени в 757-и логистичен батальон, в рамките на усилията на САЩ и НАТО да гарантират сигурността на Източна Европа след руската намеса в Украйна преди шест години. \r\n\r\n   \r\n \n\t\t\t\t\t\t", "date": "2020.01.04", "title": "Американски гвардейци летят към България!"}
