{"url": "http://www.bnews.bg/article/242093-ostanaha_samo_flanelkata_i_meditsinskite_prinadlezhnosti_snimka", "text": "\n Спасителният екип, ангажиран с издирването на Боян Петров, обяви края на операцията, без да го намери. От екипа показаха откритата в лагер 3 негова фланелка и медицински принадлежности. \r\n\r\n \r\n\r\n От екипа посочват още, че са имали разрешение за продължаване на операцията до днес, но сега се чака решението на българското правителство – дали се налагат допълнителни дейности. \r\n\r\n С Боян Петров няма връзка от 3 май. Операцията по издирването му беше сложна за организиране заради отношенията между Китай и Непал. \r\n\r\n „Направихме всичко, което беше в рамките на разрешеното ни, не казваме, че сме свършили работата си. Изпратихме всички доклади на българското правителство. Сега те ще вземат решение дали да продължим търсенето на изчезналия алпинист. Имахме разрешение за издирвателни операции до днес”, написаха във „Фейсбук” от спасителния екип и обобщиха действията си така: \r\n\r\n „В 7:51 ч. непалско време излетяхме заедно с двама българи в издирвателна и спасителна операция за българския ветеран катерач Боян Петров. Отново прелетяхме над Шишапангма и бавно прелетяхме до базовия лагер с надеждата да намерим някаква следа. Изкачихме се по-нагоре, претърсихме и по-ниско в планината. Целият издирвателен полет над Шишапангма продължи 1 час и 30 минути. За съжаление не намерихме никаква следа от Боян. \r\n\r\n Освен това шерпите достигнаха на 10 метра по-близо до върха по земя, след което се върнаха в базовия лагер. Те са намерили някои от вещите на Боян – инсулин, медицински комплект с няколко енергийни гела и неговата фланелка в лагер 3. \r\n\r\n Бихме искали да благодарим на посолството на България в Ню Делхи, Индия, Пекин, Китай и звеното в Непал, на  гражданско въздухоплаване на Непал, Министерство на вътрешните работи на Непал и „Макалу Анденчър”, които координираха цялата издирвателна мисия, подготвяха документи и всички формалности по разрешенията. \r\n\r\n Специално бихме искали да благодарим на двамата българи – Кирил Петков и Петко Кирилов Петков, които бяха в Непал от 10 май 2018 г., за да улеснят тази мисия. Техните непрекъснати усилия, комуникация и координация по време на спасителната операция за Боян са достойни за похвала. \r\n\r\n Бихме искали да благодарим на българския народ, на медиите и на онези, занимаващи се с операцията за търсене на Боян. С посланията и думите на подкрепа бяхме уверени и мотивирани да вървим напред в тази мисия. \r\n\r\n Благодарни сме на нашите пилоти, спасителни специалисти, техници и всички членове на екипажа, които се опитаха да потърсят катерача ветеран Боян Петров”. \r\n\r\n \r\n\r\n   \r\n \n\t\t\t\t\t\t", "date": "2018.05.16", "title": "Останаха само фланелката и медицинските принадлежности… (СНИМКА)"}
{"url": "http://www.bnews.bg/article/242091-detsata_sas_svastikite_razmardaha_mozatsite_v_agentsiyata_za_zakrila_na_detsata_vizhte_kakvo_gotvyat", "text": "\n Държавната агенция за закрила на детето (ДАЗД) ще предложи нормативни промени за повишаване на контрола при присъствието на деца на спортни мероприятия. Това стана ясно на проведена работна среща в Агенцията с представители на Българския футболен съюз, Столична община, СДВР, Агенцията за социално подпомагане, охранителни фирми и др., във връзка с последния случай на деца с изрисувани свастики по време на футболната среща Левски - Славия. \r\n\r\n Промените ще включват забрана за символи на насилието и свастики, защита на децата на спортни мероприятия, санкции за родителите. \"Целта няма да бъде да спрем децата да ходят на спортни събития, а да няма повече подобни ситуации, обединиха се представителите в срещата. В момента върху двете момчета от футболната среща се оказва негативно влияние и са сочени като примери за лошо поведение, което им оказва психически тормоз. Реално вината не е тяхна, а на родителите\", обясниха специалистите. \r\n\r\n Предстои да бъдат изготвени информационни материали, които да се разпространяват на гражданите преди спортни мероприятия за правата на децата. ДАЗД разработва идея за клип, който да се пуска на таблата преди всяка спортна среща и да призовава публиката за толерантност заради присъствието на непълнолетни и малолетни. Малките момчета, които гонят топките по терена, да излизат с тениски „Не на насилието“. Експертите се разбраха още да бъде организирана национална среща между ДАЗД, БФС, АСП, МВР със спортните и фен клубове и федерации във връзка с насилието на деца по време на спортни събития. \r\n \n\t\t\t\t\t\t", "date": "2018.05.16", "title": "Децата със свастиките „размърдаха“ мозъците в Агенцията за закрила на децата! Вижте какво готвят! "}
{"url": "http://www.bnews.bg/article/242059-mara_otvarachkata_tragna_s_evtinite_partsali_na_shivachkata_megz", "text": "\n Мегз не крие, че отдавна е в добри отношения с Мария, а скандалът в къщата на Биг Брадър е в миналото \r\n\r\n „Тя много често ми се обажда за дрехи. Във формата каза, че дрехите ми са евтини, защото искаше да ме уязви. Това всъщност е най-смешното. Тогава тя каза, че роклите ми са по 70 лева и аз веднага скочих: Мария, как по 70 лева? Роклите са ми по 30“, смее пишман дизайнерката. \r\n \n\t\t\t\t\t\t", "date": "2018.05.16", "title": "Мара Отварачката тръгна с евтините парцали на шивачката Мегз"}
{"url": "http://www.bnews.bg/article/242092-uzhas_mnimi_politsai_nahluha_v_doma_na_zhena_i", "text": "\n Четирима мними полицай са нахлули вчера в дома на бизнесмен от Павликени, след което вързали жена му и отарашили жилището. Там била и 81-годишната майка на бизнесмена, която се уплашила от \"акцията\" на измамниците. \r\nМъжете били с черни дрехи и без маски, не са показали служебни карти или други отличителни знаци на МВР, но обяснили че са от полицията и трябва да извършат обиск в дома на един от производителите на ядки в града. \r\nПосле завързали с тиксо ръцете и залепили устата на съпругата, пише \"24 часа\". \r\nСлед това извадили тухлите от трите акумулиращи печки в апартамента, за да търсят скрити пари. Не намерили нищо, взели ключовете на фирмения бус и телефона на вързаната жена и си тръгнали. \r\nСкоро, след като грабителите напуснали апартамента, жената успяла да се освободи и се обадила на съпруга си, който извикал полиция. \r\nНа мястото се стекли искински полицаи от Павликени и Велико Търново. По случая се води разследване за грабеж. \r\n\"Работим по различни версии, свързани с бизнеса и личния живот на потърпевшия. Жените нямат телесни повреди. Бусът не е отнет, само ключовете и телефона. Целенасочено е търсено само в акумулиращите печки, вероятно по предварителна информация\", каза прокурор Атанас Филипов от Районната прокуратура в Павликени. \r\nДвете жени са дали описание на мъжете. Бандитите се издирват. \r\n \n\t\t\t\t\t\t", "date": "2018.05.16", "title": "Ужас: Мними полицаи нахлуха в дома на жена и… "}
{"url": "http://www.bnews.bg/article/242074-nikol_i_grisho_razdeleni_na_rozhdeniya_mu_den", "text": "\n Днес нашата гордост Григор Димитров навършва 27 г. и любимата му Никол не пропусна да отбележи този важен за него ден. Въпреки че в момента двамата влюбени са разделени, тъй като тя е на кинофестивала в Кан, а той - на турнир в Рим, Шерцингер посрещна подобаващо рождения ден на Гришо. Снощи в Инстаграм бе споделено видео, на което горещата красавица се развихря на дансинга под съпровода на латино ритми. Не се съмняваме, че духом тя е била до Гришо и че двамата ще отпразнуват рождения му ден, макар и със закъснение. Междувременно Никол не спира да радва околните с красивите си тоалети, които демонстрира в Кан. \r\n \n\t\t\t\t\t\t", "date": "2018.05.16", "title": "Никол и Гришо разделени на рождения му ден "}
{"url": "http://www.bnews.bg/article/242086-ryadak_sin_diamant_s_krushovidna_forma_be_prodaden_za_6_7_mln_dolara", "text": "\n Рядък син диамант с крушовидна форма и 300-годишна кралска история беше продаден на търг в Женева за 6,7 млн. долара. \r\n\r\n Диамантът е намерил купувач само 4 минути след началото на наддаванията. Колекционерът, който се е сдобил със скъпоценния камък, е предпочел да остане анонимен. \r\n\r\n Диамантът „Фарнезе блу”, с тегло малко над 6 карата, беше изложен на търг за пръв път. Той е бил открит през 1715 година в диамантеното находище Голконда в Индия. \r\n\r\n През август същата година италианката Изабела Фарнезе го получила като сватбен подарък за венчавката ѝ с испанския крал Филип V (1683-1766). \r\n\r\n Поколения наред е предаван между кралски фамилии в Испания, Франция, Италия и Австрия. \r\n\r\n По данни на аукционната къща дори е бил част от короната на френската кралица Мария Антоанета. \r\n \n\t\t\t\t\t\t", "date": "2018.05.16", "title": "Рядък син диамант с крушовидна форма бе продаден за... 6,7 млн. долара!"}
{"url": "http://www.bnews.bg/article/242089-eh_grisho_nishikori_otstrani_balgarina_ot_rim_na_lichniya_mu_praznik", "text": "\n Най-добрият български тенисист - Григор Димитров, приключи рано участието си на \"Мастърс\" турнира в Рим - още във втория кръг. Той отстъпи с 1:2 сета (7:6/4/, 5:7, 4:6) на Кей Нишикори (Япония) в оспорван двубой, продължил близо 3 часа. \r\n\r\n Гришо започна мача с гейм на 0, а двубоят беше равностоен до 2:2. В петата част Нишикори поведе с 40-0, но успя да пробие едва с шестия си брейкбол. Впоследствие и двамата печелеха подаванията си, преди Димитров да пробие на 0. Първата ни ракета взе нов \"чист\" гейм, но японецът се добра до тайбрек, който Гришо спечели със 7:4. \r\n\r\n Димитров проби пръв - в седмия гейм на втория сет, но не успя да затвърди. Стигна се до 5:5 и се задаваше нов тайбрек. Нишикори обаче проби Григор при 6:5 и изравни сетовете. \r\n\r\n Двамата си размениха по един пробив в третия сет, но Гришо се пропука в края и Нишикори затвори частта с 6:4. \r\n\r\n Така Григор, който днес става на 27 години, развали личния си празник, записвайки четвърта загуба от пет мача срещу първата ракета на Япония. \r\n \n\t\t\t\t\t\t", "date": "2018.05.16", "title": "Ех, Гришо… Нишикори отстрани българина от Рим на личния му празник "}
{"url": "http://www.bnews.bg/article/242066-snahata_na_anya_pencheva_podkara_zvyar_za_150_bona", "text": "\n Истински звяр сред автомобилите подкара снахата на Аня Пенчева – Ива Русинова. Дали родната актриса е помогнала финансово на красавицата да се сдобие със свръх скъпата кола, не се знае. Но сумата със сигурност е непосилна за гаджето на Ангел Караньотов. \r\n\r\n С тунинговано Audi Rs5 за 150 000 лева се фука Ива Русинова в социалната мрежа и раздвоява мъжката аудитория – на колата ли да се радват, на жената ли… \r\n\r\n Както „Галерия“ писа, гаджето на сина на Аня Пенчева е професионален дрифтър, шампионка в не едно и две състезания, а паралелно с това има онлайн бутик за спортни дрехи. И въпреки разнообразните сфери, в които се развива, сама не би могла да си позволи кола за 150 бона. \r\n\r\n Като четирикратен европейски шампион по супермото Ангел Караньотов също не може да се похвали със стабилни доходи и чак такива възможности. Според запознати Ива просто се е снимала с тузарската кола на някой от колегите си и е решила да се изфука „за заблуда на противника“. \r\n\r\n Други не отхвърлят възможността именно Караньотов да й е закупил Audi-то. „Той си пада малко луд. Като нищо да пръсне всичките си пари по една фуста“, клатят глава негови авери. \r\n \n\t\t\t\t\t\t", "date": "2018.05.16", "title": "Снахата на Аня Пенчева подкара звяр за 150 бона"}
{"url": "http://www.bnews.bg/article/242080-marsh_za_legalizirane_na_trevata_v_sofiya", "text": "\n Традиционен марш за легализиране на притежанието и отглеждането на малки количества трева ще се проведе в неделя в София. \r\nШествието под наслов \"Свобода за конопа\" ще тръгне в 15:30 часа в събота от столичния площад \"Света неделя\", съобщи \"Дарик\". \r\nСпоред Българското либертарианско общество законът, който криминализира употребата на канабис, не действа. Доказателството е, че за последните 15 години българите, опитвали в живота си трева, са се увеличили пет пъти. \r\n\"От друга страна, ако падне забраната за отглеждане на трева, ще бъдат пресечени дилърите, които я продават\", убеден е един от организаторите Димитър Карагегов. \r\nТой обясни, че маршът е традиционна демонстрация с 15-годишна история. Той припомни, че това е времето, през което се практикува тоталната криминализация на притежание, дори и на малки количества незаконни вещества. \r\n\"Това означава, че ако в джоба ви намерят една единствена цигара с трева, вас ви грози затвор от 1 до 3 години. Това е основното желание на демонстрацията\", каза още Карагегов. \r\nТой обяви, че първото основно искане на марша е да се спре вкарванего хора в затвора заради това, че притежават малки количества трева в себе си. \r\n \n\t\t\t\t\t\t", "date": "2018.05.16", "title": "Марш за легализиране на тревата в София"}
{"url": "http://www.bnews.bg/article/242064-lekari_spryaha_seksa_na_milyankova", "text": "\n Лекарите изрично са забранили на Ирена Милянкова да има полови контакти, научи „Галерия“.  Моделката кара своята шеста бременност, която не протичала никак безпроблемно. \r\n\r\n Красавицата влезе в 7-ия месец и постоянно се оплаква от контракции. За този период от бременността те са очаквани, но Милянкова усещала неразположение още от 5-ия месец. За да я предпазят от преждевременно раждане, лекарите я предупредили да прекрати всякакви полови контакти. \r\n\r\n Така вече два месеца съпругът на Ирена – Николай Чолаков, стои на сухо, жертвайки се заради здравето на жена си и бъдещото им дете. Бременността на Милянкова била рискова най-вече заради 5-те раждания преди това. Само преди 2 години на бял свят се появи малката Виктория – първото общо дете на Чолаков и Ирена. \r\n\r\n Преди това моделката роди 4 деца на съдения за сводничество Росен Чолов – Чолата. Всичките бременности на Милянкова протичали гладко, но шестата се оказала проблемна. Все пак лекарите я успокоили, че ако спазва предписанията, всичко ще е наред. \r\n \n\t\t\t\t\t\t", "date": "2018.05.16", "title": "Лекари спряха секса на Милянкова"}
{"url": "http://www.bnews.bg/article/242085-siderov_tsafna_pri_konservatorite_v_iran", "text": "\n Гледате и не вярвате на очите си, нали? Председателят на ПГ на Обединени патриоти и лидер на \"Атака\" Волен Сидеров бе на посещение в Иран. \r\n\r\n \r\n\r\n По времена на визитата си в Иран пък, Сидеров е разговарял с първия вицепрезидент на Иран Есхак Джахангири за потенциала за развитие на търговско-икономическите взаимоотношения. Сидеров гостува и в иранския парламент. Там е бил посрещнат от председателя на групата за приятелство с България г-н Али Бейги. Двамата са обсъдили отношенията между двете страни. \r\n\r\n \"За първи път съм в Иран. Позицията на партията ни е за по-широко сътрудничество, но и по-голям суверенитет във външната политика. Ние сме член на ЕС и НАТО, но не пречи да поддържаме приятелски отношения със страни извън Евросъюза. За нашата партия е важно да развиваме икономически отношения с Русия, Иран, Китай. Сега сме част от управляващата коалиция в България и ще се опитаме да влияем в тази посока\", заяви Сидеров пред иранския депутат от консерваторите. \r\n\r\n Той е поканил Бейги и негови колеги от консерваторите от иранския парламент в България. Сидеров е изтъкнал, че е от особено значение да се открие директна въздушна линия София-Техеран и трябва да се работи за по-скорошното осъществяване на връзката. \r\n\r\n \r\n \n\t\t\t\t\t\t", "date": "2018.05.16", "title": "Сидеров цъфна при “консерваторите”... в Иран!"}
{"url": "http://www.bnews.bg/article/242056-abiturientkata_tita_suche_yaki_gyobetsi_pod_ritmite_na_barabani_brutalno_video", "text": "\n С мазни гьобеци, под ритмите на барабани, Тита се сбогува с училището. Младата изпълнителката реши да бъде ексцентрична по време на завършването си. \r\n\r\n Облечена с широк розов панталон и бял прилепнал потник, Тита раздруса цялото си тяло. От друсането, огромните гърди на певицата, едва не хвръкнаха. \r\n\r\n Поп изпълнителката въртя мазен гьобек пред всичките си съученици, все едно се намира в чалга клуб, а не в в двора на школото, пише \"България днес\". \r\n\r\n \"Защото животът е прекрасен. Радвайте му се\", признава Тита, след като вече има средно образование. Видеото вижте \r\n \n\t\t\t\t\t\t", "date": "2018.05.16", "title": "Абитуриентката Тита суче яки гьобеци под ритмите на барабани (БРУТАЛНО ВИДЕО)"}
{"url": "http://www.bnews.bg/article/242057-mis_pinokio_razdelena_s_gadzheto", "text": "\n Актуалната Мис България Тамара Георгиева, която нарекоха мис Нос, заради специфичната форма на обонятелния й орган, е разделена с гаджето си. Доскорошната кандидат-снаха на бизнесдамата Катя Роуз, от известно време е соло. Всъщност двойката живее разделена отдавна, но това не се отразява на връзката им. \r\nСтивън Роуз и блондинката са двойка от 4 години, но младия мъж живее и работи предимно в чужбина. Двамата се срещат предимно зад граница, по романтични воаяжи и ваканции, признава самата Тамара. \r\n\r\n Кочорапова обаче запази мълчание за операцията на носа, след като много известни българки я посъветваха да си направи такава. Тя уточни, че не иска да говори по темата, с което индиректно потвърди мълвата, че се кани да си клъцне носа. \r\n  \r\n \n\t\t\t\t\t\t", "date": "2018.05.16", "title": "Мис Пинокио разделена с гаджето"}
{"url": "http://www.bnews.bg/article/242079-partiya_na_radev_pomita_gerb_spored_sotsiologiyata", "text": "\n На въпроса \"Трябва ли да построим АЕЦ Белене\" 54% от респондентите отговарят утвърдително, 14% са против, а 32 на сто не могат преценят. \r\n\r\n Това са резултатите от социологическо проучване на агенция \"Медиана\", проведено в периода от 9 до 14 май. В него са участвали 1001 респондетни над 18-годишна възраст, като използваният метод е Face-to-face интервю. \r\n\r\n В изводите на изследването се посочва, че управлението е успяло да укрепи своите позиции през последните два месеца. Песимизмът по отношение на бъдещето на страната, както и разочарованието от правителството продължават да са доминиращите обществени нагласи. Но за два месеца те са намалели с 4%. Причината е преди всичко в европредседателството и надеждата, че страната ни би могла да извлече практически ползи от него. \r\n\r\n Проучването сочи още, че средната оценка на правителството също леко се е покачила – от 3.35 през март до 3.44 през май. Вероятно, за това допринася и умерената позиция на страната ни по случая с отровения бивш разузнавач Скрипал. Само 5% смятат, че България е трябвало да изгони руски дипломати. \r\n\r\n Въпреки песимизма и недоверието към властта – няма желание за смяна на управлението. Предсрочни избори искат 26%, а 46 на сто биха искали правителството да изкара пълен мандат.  \r\n\r\n На въпроса „Ако парламентарните избори бяха сега, за кого бихте гласували” 25.8% от запитаните посочват ГЕРБ. БСП се нарежда на второ място с 22.6%, следвана от ДПС с 8.1%. \"Обединени патриоти\" биха спечелили 6.7%.  \r\n\r\n При евентуални предсрочни избори \"Воля\" на Марешки остава извън парламента с 2.8%. АБВ би получила 1.8% от гласовете на избирателите. Реформаторският блок и Демократична България ще имат резултати съответно 1.3% и 1.2%. \r\n\r\n С под 1% от вота са класирани \"Движение 21\" на Татяна Дончева, ДОСТ и \"България на гражданите\". \r\n\r\n Проучването сочи, че ако президентът Румен Радев оглави партия, тя би получила 36.7%. 30.4 на сто отговарят, че биха гласували за политическия проект на Слави Трифонов.  \r\n\r\n Политикът с най-висок рейтинг остава държавният глава Румен Радев. Той получава 67% одобрение, което е ръст с 3% в сравнение с март месец. \r\n \n\t\t\t\t\t\t", "date": "2018.05.16", "title": "Партия на Радев помита ГЕРБ според социологията"}
{"url": "http://www.bnews.bg/article/242071-rumen_radev_na_sreshta_s_putin_dva_dni_predi", "text": "\n Българският президент Румен Радев ще бъде на официално посещение в Русия точно преди Деня на българската просвета и култура и славянската писменост. Това обяви говорителят на Кремъл Дмитрий Песков, а информацията беше потвърдена и от президентството. \r\n\r\n Радев ще се срещне с Путин на 22 май, в руския курортен град Сочи. Предвидено е да има официално изявление пред медиите след срещата между двамата държавни глави. Освен с Радев, в същия ден Путин ще се срещне и с индийския премиер, уточнява РИА Новости. \r\n\r\n Румен Радев ще се види с Путин само 4 дни, след като руският президент се срещне с германския канцлер Ангела Меркел – също в Сочи. \r\n \n\t\t\t\t\t\t", "date": "2018.05.16", "title": "Румен Радев на среща с Путин два дни преди… "}
{"url": "http://www.bnews.bg/article/242063-misteriozna_katastrofa_v_sofiya_kamion_se", "text": "\n „Мистериозна катастрофа стана преди минути в София“. Жената сподели, че всичко се е разиграло на булевард „Първа Българска армия“ около голяма бензиностанция на известна верига. \r\n\r\n „Имаше няколко машини около обекта. Повечето бяха големи строителни камиони. Изведнъж се чу страшен шум. Щом отидохме да видим какво се случва видяхме голям камион, който се беше гътнал на една страна. Дали се е ударил в някой от другите камиони, дали е бил засечен, дали шофьорът е заспал – не знам“, казва читателката, цитирана от Блиц. \r\n\r\n Какво точно е превозвал камионът все още не е ясно. Веднага на място били извикани медици и полицаи. За щастие при инцидента като по чудо няма пострадали хора. Полицаите започнали да нищят какво се е случило, че да се стигне до катастрофата, но в хода на разследването си установили, че ще трябва да се извика кран, който да повдигне огромния преобърнал се на една страна камион. \r\n\r\n „Засега пропускат движението, въпреки че преминаването от там в посока квартал „Орландовци“ е много трудно. Дойде ли крак със сигурност ще спрат преминаването на коли около инцидента“, прогнозира читателката ни, която работи в района на инцидента. \r\n \n\t\t\t\t\t\t", "date": "2018.05.16", "title": "Мистериозна катастрофа в София! Камион се… "}
{"url": "http://www.bnews.bg/article/242070-udar_glavniyat_yurist_na_poduyane_e_zadarzhan_s_podkup", "text": "\n Главният юрист на столичния район Подуене е бил задържан с подкуп. По-рано днес от прокуратурата съобщиха, че подробности ще бъдат дадени на брифинг. \r\n\r\n За момента се знае, че има образувано досъдебно производство срещу ръководно длъжностно лице на общината - началник-отдел, който е взел подкуп.  \r\n\r\n Подробности ще бъдат дадени на брифинг от шефа на Софийска градска прокуратура Емилия Русинова и директора на ГДБОП Ивайло Спиридонов. \r\n\r\n Припомняме, че преди месец с подкуп бе арестувана кметицата на столичния район \"Младост\" Десислава Иванчева. \r\n\r\n Зрелищната акция по задържането й блокира за часове района пред Спортната палата. Иванчева и заместничката й Биляна Петрова бяха арестувани до служебната си кола заради получаване на подкуп от 70 хил. евро, който бил само част от още по-голяма сума – 250 хил. евро. \r\n\r\n   \r\n\r\n   \r\n \n\t\t\t\t\t\t", "date": "2018.05.16", "title": "УДАР! Главният юрист на Подуяне е задържан с подкуп! "}
{"url": "http://www.bnews.bg/article/242065-mitnichari_se_nataknaha_na_golyamo_kolichestvo_zlatni_moneti_v", "text": "\n 312 монети от 22-каратово злато задържаха митническите служители на МП Капитан Андреево. Златните монети са открити в лек автомобил \"Mercedes\" , влизащ в страната от Турция на 11.05.2018 г. В автомобила, пътували семейство - мъж, жена и техния син, английски граждани, с турски произход, които заявили, че не пренасят стоки или валутни ценности за деклариране. Превозното средство е селектирано за щателна митническа проверка, при която в чекмедже, под една от предните седалки, са открити монети от жълт метал. \r\n\r\n Според направената от вещо лице експертиза монетите са от 22-каратово злато с общо тегло 2.184 кг на стойност 140 278 лева. Контрабандните златни монети са иззети и подлежат на отнемане в полза на държавата. По случая е образувано досъдебно производство, което се провежда от разследващ митнически инспектор от Митница Бургас, под надзора на Окръжна прокуратура Хасково. \r\n\r\n Само ден преди това, митническите служители на МП Капитан Андреево са открили общо 1.714 кг златни монети и накити, при два случая. При единият от случаите, при проверка на лек автомобил, влизащ в страната от Турция са открити 40 златни монети, златни гривни и колиета с тегло 370 грама. Златните изделия са били укрити сред личните вещи на водача на автомобила. При втория случай са открити 1.344 кг употребявани златни изделия с различна бижутерска проба, отново укрити в куфар с личен багаж на шофьора на лекия автомобил, който пътувал от Турция през България за Германия. Контрабандните златни изделия са задържани. Срещу нарушителите, немски граждани от турски произход, са съставени актове по Валутния закон. \r\n \n\t\t\t\t\t\t", "date": "2018.05.16", "title": "Митничари се натъкнаха на голямо количество златни монети в…  "}
{"url": "http://www.bnews.bg/article/242067-13_obshtini_pred_finansov_kolaps", "text": "\n 13 общини (или 4,9% от всички общини в страната) отговарят на три и повече от критериите за общини с финансови затруднения, става ясно от данните от годишните отчети за касово изпълнение на бюджетите на общините края на 2017 г. \r\n\r\n Това заявява финансовият министър Владислав Горанов в отговор на депутатско питане за анализа на Министерството на финансите на данните за финансовото състояние на общините през 2017 г. и за общините в процедура по финансово оздравяване през 2018 г., предаде репортер на БГНЕС. \r\n\r\n Общините, определени като общини с финансови затруднения през 2018 г., са Симитли, Струмяни, Белоградчик, Грамада, Димово, Кочериново, Рила, Сапарева баня, Септември, Перник, Неделино, Чепеларе и Стамболово. Общини, които през 2018 г. отпадат от списъка на общините определени като общини с финансови затруднения, са 21 - Созопол, Сунгурларе, Бяла, Брегово, Видин, Борован, Криводол, Мизия, Оряхово, Кърджали, Тетевен, Георги Дамяново, Белово, Велинград, Лесичово, Белене, Ветово, Сливен, Баните, Девин и Минерални бани. \r\n\r\n Предприетите от тях мерки и планове за оздравяване, са довели до положителни резултати и подобряване на един или повече от показателите по чл. 130а, ал.1 от ЗПФ, информира Горанов. \r\n \n\t\t\t\t\t\t", "date": "2018.05.16", "title": "13 общини пред финансов колапс"}
{"url": "http://www.bnews.bg/article/242050-lakomiyat_krisko_izviva_ratsete_na_dalgiya_za_pari", "text": "\n Рапърът Кристиан Талев – Криско извивал ръцете на Трифонов за хонорара си от рубриката „Гле`й как се пра`и” в „Шоуто на Слави“, научи „Галерия“. Изпълнителят на „Видимо доволни“ искал от Дългия по 20 000 лева на вечер. Криско дори смятал, че са малко, предвид рекордната гледаемост, която ще подсигури. „Даваш ми по 20 бона всеки петък и си стискаме ръцете. Иначе съм аут“, заплашвал Криско. \r\n\r\n На опитите му за изнудване Слави само се изсмял и му дал да разбере, че при него тия номера не минават.  В крайна сметка рапърът склонил да води рубриката си срещу много по-нисък хонорар, поне докато не влезе в час. „С дървеното си поведение Криско и толкова не заслужава, но Слави няма избор – знае, че младите зрители го харесват“, ядосват се от екипа на „Шоуто на Слави“. \r\n\r\n В музикалните среди пък изобщо не са учудени от алчността на Криско. Сред колегите си рапърът е известен с жаждата си за пари и пословичната стиснатост в същото време. Легенди се носят за Криско Стиско, който никога не си плащал сметките по заведенията. \r\n\r\n А когато управителят учтиво го помоли да се разплати, рапърът отговарял надуто: „Ква сметка, ве!? Аз съм Криско! За вас е чест, че съм посетил заведението ви, вие трябва да ми платите“. „По клубовете, видят ли го, направо им се плаче. Смуче яко уиски и накрая си тръгва“, разказват запознати. \r\n \n\t\t\t\t\t\t", "date": "2018.05.16", "title": "Лакомият Криско извива ръцете на Дългия за пари "}
{"url": "http://www.bnews.bg/article/242068-skandalno_narodat_izrigna_deputat_ot_gerb_reshava_problema_s_kuchetata_trovi_gi_s_antifriz_dokazatelstvo", "text": "\n Сериозен скандал се е н път да взриви  социалните мрежи, който е на път отново да взриви покоя в ГЕРБ. Оказва се, че след като бившият депутат Костадин Язов, който в Пловдив преби възрастна жена, сега и друг бивш на Бойко Борисов взривява мира. \r\n\r\n Името му е Светослав Трайков, който е бил верен на партията си, но след това е изключен. \r\n\r\n \r\n\r\n Светослав Трайков,депутат... тръгнал да оправя България,като реши \"глобалният проблем\" на България,а именно да убива животни по жесток и мъчителен начин.Това извръщение на природата ли ще \"оправя\"държавата ни и ще заема някаква длъжност??? \r\nСподелете,за да се види хубаво какъв е индивид,копеле и т.н.(защото това не е човек) !!! \r\n\r\n \r\n \n\t\t\t\t\t\t", "date": "2018.05.16", "title": "СКАНДАЛНО! Народът изригна: Депутат от ГЕРБ решава проблема с кучетата – ТРОВИ ги с антифриз! (ДОКАЗАТЕЛСТВО)"}
{"url": "http://www.bnews.bg/article/242051-balgari_napirat_za_nay_golyamata_seksorgiya_v_sveta", "text": "\n \r\nБългари напират да се включат в най-голямата сексоргия в света, която ще се проведе през юни в Лас Вегас, пише в. \"Телеграф\". Все още не е ясно каква е точната бройка на нашенците, решили да скъсат със задръжките си за няколко дни. Проявата, планирана за 2 юни, ще премине под патронажа на организацията \"Менидж лайф\", в която членуват предимно \"сексуално освободени хора\". \r\n\r\n Тя е част от сексфестивала Sin City 8. Целта е да се подобри предишния японски рекорд от 2007 г., при който 500 двойки правиха секс в склад. Предполага се, че в Лас Вегас ще се стекат над 1000 души за оформянето на двойки и шведски тройки. Таксата за участие е равностойността на 145 британски лири за двойки и 18 лири за непридружени жени. Ще бъдат раздавани много презервативи, лубриканти, хавлиени кърпи и мокри кърпички. Организаторите обещават да оборудват чисто и комфортно място за поставянето на рекорда. Ще бъдат обособени и специални пространства за изхвърлянето на отпадъците след оргията. За да не се разкрива идентичността на рекордьорите ще бъдат раздавани и специални маски за покриване на лицата им. Желаещите могат да се явят в свои секси костюми. Но за разочарование на мераклиите от мъжки пол, на проявата няма да бъдат допускани непридружени от дами мъже. \r\n  \r\n \n\t\t\t\t\t\t", "date": "2018.05.16", "title": "Българи напират за най-голямата сексоргия в света"}
{"url": "http://www.bnews.bg/article/242069-razvrazka_kakvo_se_sluchva_s_balgarskite_momicheta_koito_izcheznaha_v_sasht", "text": "\n Вече седмица полицията в чикагското предградие Арлингтън Хайтс издирва две български тийнейджърки - Натали, на 16 г., и Велина, на 18 години. Едната не се прибира от училище миналия вторник, а другата не отива на училище в сряда. Момичетата са ученички в Rolling Meadows High School и според близките им са неразделни, съобщава BG VOICE. \r\n\r\n Първоначално се смяташе, че двете са безследно изчезнали, но от полицията казаха, че вече разследват случая като бягство. А източници на изданието разкриват, че момичетата е възможно да са забъркани с една от най-опасните улични банди или дори да са били похитени. Но според близките на Велина версията за бягство е абсурдна. „В много добри отношения сме с дъщеря ми\", казва Делчо Шентов, бащата на Велина. Той не смята, че е имало знаци, че момичето планира да бяга, напротив - семейството й е купило билет за България, където тя трябвало да има абитуриентски бал със стария си випуск. \"На 22 май има билет за България. \r\n\r\n На 24-и нейният випуск има бал, купили сме обувки, чанти\", разказва бащата. Същото потвърди и приятелят на Велина, Тихомир, който живее в Англия. „Аз ще се прибирам в България за бала й да й бъда кавалер. Купила си е всичко, запази си час за фризьор и маникюр - разказва Тихомир. - Питате ли ме какво ми е да чуя, че е избягала.\" Тихомир категорично отрича версията, в която Велина умишлено е избягала, без да има връзка със семейството си от дни. Родителите на 16-годишната Натали също казват, че нямало очевидни знаци, че дъщеря им възнамерява да бяга, въпреки че слухове твърдят, че е имало и предишни опити от нейна страна. Майката на Натали, Наталия Пенчева, казва, че е разговаряла с Велина във вторник вечерта. „Аз я молих, ако знае нещо за Натали, да ми каже, но тя заяви, че нищо не знае.\" \r\n\r\n Според Тихомир Велина също му е споделила в последния им телефонен разговор, че Натали е изчезнала без следа. Според източници на сайта, както и според бащата на Велина полицията работи по версията, че момичетата са избягали с членове на уличната банда Latin Kings, която е най-старата и голяма латиноамериканска групировка по света. По информация на властите често членове на бандата таргетирали млади и красиви момичета, лесни за манипулиране, като ги „обработвали\" да бягат от домовете си. По-късно голяма част от привлечените момичета са подтиквани да проституират. Разследващите от полицейското управление в Арлингтън Хайтс не потвърдиха информацията за членове на бандата Latin Kings, но казаха, че случаят се разследва като бягство/изчезване. „Нямаме причина да вярваме, че момичетата са били отвлечени или нападнати\", каза сержант Букзински. Почти сигурно е обаче, че момичетата са заедно. „Не смятам, че полицията прави всичко, за да ги намери - казва приятелят на Велина, Тихомир. - Аз живея в Англия и тук действат много по-бързо, момичетата ги няма вече 6-и ден. \r\n\r\n \"От дома на Натали липсват нейни дрехи и зелената й карта. Тя е непълнолетна и не може да напусне страната, а ако бъде намерена, ще бъде задържана в най-близкото полицейско управление, докато не дойдат родителите й. В случая на Велина обаче властите няма как да я задържат, освен ако не се е случило престъпление, защото е пълнолетна. Същото се отнася и за всеки пълнолетен гражданин с момичетата. „Освен ако няма извършено престъпление, ние нямаме право да задържаме никого\", казва сержант Букзински. Бащата на Велина, Делчо Шентов, каза, че за последно дъщеря му е била видяна на бензиностанция, където разговаряла с 33-годишен латиноамериканец, стар познайник на полицията. „Чувал съм за подобна банда, която се върти тук и подмамва по-млади момичета, казва Шентов. - Още като се нанасяхме в квартала, знаех, но от години е спокойно около нас.\" \r\n\r\n Сержант Букзински от полицейското управление в Арлингтън Хайтс казва, че правят всичко, за да открият тийнейджърките. Родителите на двете български момичета молят, ако някой има информация за тях, да се свърже незабавно с полицейския участък в Арлингтън Хайтс на 847-368-5300. Кои са Latin Kings? Най-старата и най-голяма латиноамериканска банда по света Latin Kings, или „Латинокрале\", са сред най-известните организирани престъпни групи в САЩ. Членовете им наброяват десетки хиляди в цялата страна. Според доклад на ФБР за криминалната активност на бандата от 2012 година те таргетират млади момичета, които са податливи на манипулация и са готови да избягат от домовете си. В много от случаите привлечените са подтиквани да проституират. Същият доклад описва и как членовете на бандата вербуват момичетата - това най-често са имигранти или деца от социални домове и бежански лагери. Молове и гимназии пък са най-честите места, където се търсят жертвите. Сред престъпленията на бандата са убийства, рекети, разпространение на наркотици и оръжия, детска проституция и трафик на хора. \r\n\r\n Latin Kings имат особено голям клон в Чикаго, където са създадени през 1940 година. Известно е, че имат изключително добре развита мрежа за комуникация между членовете, които са в затвора, и такива на свобода. В момента лидерът на тази групировка, която оперира в цялата страна, е Джино Колон, известен като Лорд Джино, който излежава доживотна присъда за разпространение на наркотици. Въпреки че бандата се нарича латиноамериканска, в редиците им има и италианци. \r\n\r\n Приятелят на изчезналата 18-годишна Велина Шентова, Тихомир, каза ексклузивно, че версията за бягство е абсурдна. Той е разговарял с полицията в Арлингтън Хайтс, за да им обясни, че според него „Велина няма причина да бяга\". По думите на младежа на Велина нищо не й е липсвало. Тя се прибирала всяко лято в България и чакала с нетърпение да дойде време за абитуриентския й бал. \r\n\r\n „Тя има билет във вторник да се прибере в България. Взела си е рокля, обувки, всичко. Записала си е част за маникюр и прическа\", твърди Тихомир. Той е разговарял за последно с Велина в деня, в който е изчезнала в 7 часа сутринта. „Каза ми, че полицията търси Натали и че са я разпитвали полицаите\", добавя Тихомир, който също като бащата на Велина Делчо Шентов твърди, че момичето не се чувствало добре в четвъртък сутринта. „Каза, че й е лошо, но ще ходи на училище. Опитах се няколко пъти да се свържа с нея след това, но телефонът й даваше постоянно заето за близо час или два.\" Тихомир казва, че двете момичета са добри приятелки, че не са имали проблеми с никого. \r\n\r\n „Разговаряме по 5 часа на ден, тя ми казва всичко\", разкри Тихомир. Двамата са заедно от три години. Той не отрича, че момичетата са познавали латиноамериканци. „Много българи също ми казаха, че са говорили с някакви мексиканци, но пак ви казвам - няма как да я избягала!\" Тихомир не отхвърля варианта, в който Велина може да придружава по-малката Натали, но казва, че дори да е така, това би било за най-много ден или два. Според Тихомир липсата на момичетата за повече от 6 дни е силно обезпокояваща и полицията не прави всичко по силите си да ги намери. „Полицията не ми вдъхва доверие. От 6 дни да не могат да я намерят\", казва Тихомир, според когото нещо нередно се е случило с приятелката му. \r\n\r\n „Аз живея в Лондон, точно в центъра, каквото и да стане, полицията веднага те разпитва и няма как да не разбере, ако е станало нещо. Не знам как е в Америка, но според мен няма как да не се намерят за толкова дни\", казва Тихомир. \r\n \n\t\t\t\t\t\t", "date": "2018.05.16", "title": "Развръзка: Какво се случва с българските момичета, които изчезнаха в САЩ?!"}
{"url": "http://www.bnews.bg/article/242061-pak_se_prochuhme_kola_s_balgarska_registratsiya_uchastva_v_krupni_krazhbi_v_belgiya", "text": "\n Автомобил с българска регистрация е бил използван от извършителите на зрелищна кражба на магазин за техника в Белгия, съобщиха местни медии. \r\nВ събота и неделя магазин на европейска верига в северната област Фландрия е бил обран два пъти. Извършителите били маскирани и използвали алуминиеви пана, за да заслепят датчиците за движение в помещението. \r\nТе пълзели по земята, за да бъдат сигурни, че няма да бъдат засечени. В първата нощ били откраднати смартфони, а във втората - преносими компютри и таблети, на обща стойност около 45 000 евро. \r\nПолицията е по следите на двама заподозрени, които са забелязани на записи от охранителните камери като посетители дни преди нападението. \r\nДвамата се разходили в магазина, без да купуват нищо и това породило съмнения. Полицията призовава свидетели или хора, които може да знаят нещо за крадците, да подадат сигнал. \r\n \n\t\t\t\t\t\t", "date": "2018.05.16", "title": "Пак се прочухме: Кола с българска регистрация участва в крупни кражби в Белгия"}
{"url": "http://www.bnews.bg/article/242052-machat_kurbat_pulev_dilian_uayt_e_pod_vapros", "text": "\n Неяснотите около срещата за титлата в IBF между Кубрат Пулев и Дилиан Уайт остават и се дължат на британеца и промоутъра му Еди Хърн. \r\n\r\n Пред \"Дейли Експрес\" Хърн твърди, че несправедливо са разпределени средствата от двубоя, но не може да се противопостави на изискванията на IBF. \r\n\r\n \"Разпределението на наградния фонд от този мач ще е 75.25 в полза на Пулев, защото той е втори в ранглистата. Това е безумно и нечестно. Вече обжалвахме разпределението, но бяхме отрязани. Затова ще видим какво ще стане с този мач\", сподели Хърн. \r\n \n\t\t\t\t\t\t", "date": "2018.05.16", "title": "Мачът Курбат Пулев - Дилиан Уайт е под въпрос"}
{"url": "http://www.bnews.bg/article/242053-pomagachat_na_atentatora_ot_sarafovo_samnitelen_i_stranen", "text": "\n Един от предполагаемите помагачи на атентатора от Сарафово - Хасан Хасан, който е подсъдим по делото за атентата е пребивавал 6 дни в семеен хотел в Несебър. Той се е регистрирал там с американска шофьорска книжка, издадена на името Ралф Уилям Рико. Това стана ясно преди минути на изнесено заседание на спецсъда в Бургас. \r\n\r\n Ралф Рико наел малка единична стая в хотела на 12 юли 2012 г. Останал там 5 нощи, но плащал ден за ден, винаги в 9.00 часа сутринта, разказа свидетелката Николинка Андреева, собственичка на хотела. Младият мъж имал вид на студент, висок около 1.70 м, с черни маслинови очи. Говорел добре английски, бил много приветлив и всяка сутрин излизал около 9.00 часа и се връщал следобед или вечер, разказа още Николинка. \r\n\r\n Понякога чужденецът, който се представял за американец от щата Мичиган, хапвал в ресторанта на хотела като наблягал на сьомгата, понеже била любимата му риба. \"Винаги, когато излизаше от хотела, беше с раница на гърба, спортна като тези, които децата носят на училище. Тръгваше към автобусна спирка, на която спират много рейсове\", спомня си още собственичката на семейния хотел. \r\n\r\n В деня на атентата Рико излязъл около 9.00 сутринта, като преди това пак платил за нощувка. Към 14.00 часа се появил отново, взел си багажа и казал, че заминава - първо за Варна, после за София и оттам щял да лети. В стаята си забравил хавлиена кърпа и шапка, стана ясно още от свидетелските показания на Николинка Андреева. \r\n\r\n Според друг свидетел, който все още не е разпитан, другият подсъдим по делото Мелияд Фарах бил отседнал в хотела на братовчед му, също в Несебър, 2 месеца преди атентата. Според прокуратурата Фарах се подвизавал с името Браян Джеремая. Той пък взел кола под наем от фирма в Поморие на 7 юли 2012 г. Върнал колата на 12 юли, ден по-рано от договореното, но не си искал дадените вече пари обратно, разказа служителката, която го обслужила. \r\n\r\n На 12 юли 2012 г. тя дори откарала с личния си автомобил въпросното лице в Несебър, където той искал да отиде. \r\n\r\n \"Държеше се странно, правеше физиономии и мимики\", спомня си свидетелката Ина Козарова от фирмата за рент-а- кар. Чужденецът й казал още, че догодина пак ще дойде в България със семейството си. Бил около 30-годишен, висок между 175-180 см, мургав, с черна, гъста коса и набола брада, пише \"24 часа\". \r\n \n\t\t\t\t\t\t", "date": "2018.05.16", "title": "Помагачът на атентатора от Сарафово - съмнителен и странен"}
{"url": "http://www.bnews.bg/article/242015-sravniha_izraelkata_spechelila_evroviziya_2018_s_animatsionen_geroy", "text": "\n Какво всяка година и този път финалът на Евровизия взриви мрежата. В началото имаше доста негативни коментари за класирането на българското парче. В последствие се появи и скандал с едно от парчетата, което съмнително напомняше на хита на Поли Генова, с който тя се яви преди години на конкурса. \r\n\r\n След като Нета от Израел спечели голямата награда тя преживя истински кошмар.Драмите около нея не спират до тук. Доста наблюдателни зрители я попиляха сравнявайки я с анимационен герой. \r\n\r\n Едва ли е имало човек, който да не си е задавал въпроса „Откъде ми е позната израелската певица Нета?“. \r\n\r\n Е, отговорът е от филмчето „Кунг фу панда“. В последната част на анимацията имаше пухкава панда певица, която досущ напомня на победителката на Евровизия. \r\n\r\n Дали е така – преценете сами. \r\n \n\t\t\t\t\t\t", "date": "2018.05.16", "title": "Сравниха израелката, спечелила \"Евровизия 2018\" с анимационен герой "}
{"url": "http://www.bnews.bg/article/242054-gerb_i_patreotite_si_glasuvaha_promenite_v_zakona_za_obshtestvenite_porachki_bsp_i_dps_protivorechi_na_pravovata_darzhava", "text": "\n На първо четене мнозинството в парламента приеха промени, които ограничават възможността за обжалване на обществени поръчки. \r\n\r\n Изменението в Закона за обществените поръчки беше прието с гласовете на ГЕРБ и \"Обединените патриоти\". От БСП още в началото на дебата обявиха, че няма да подкрепят идеите, защото противоречат на правовата държава. Подобни бяха и мотивите на ДПС да се въздържат. \r\n\r\n Текстовете са предложени от ГЕРБ и с тях се въвежда отговорност за причинените вреди, когато е налице злоупотреба с правото на обжалване. Промените предвиждат и ограничаване на кръга на лицата, които могат да възразяват срещу резултатите от процедурата. Въвеждат се и нови изисквания към жалбоподателите. Преди промените да влязат в сила, те трябва да бъдат приети в пленарната зала и на второ четене.  \r\n\r\n От ДПС подчертаха, че ще предложат промени между двете четения. \"Одобряваме целите, но не и методите. Стар проблем е този порок, този спорт за някои участници в процеса на обжалване. Не е тайна, че има редица фирми, които са го превърнали в професия. Опитвахме се да увеличим таксите за обжалване и сме получавали укор от Брюксел с мотива, че това е опит за ограничаване на правосъдието\", коментира Хамид Хамид. \r\n\r\n Той обясни, че ДПС подкрепя голяма част от промените, но имат възражения към тези, който ограничава фирмите, които могат да обжалват резултатите от обществени поръчки. \"Това може да се тълкува като възпрепятстване достъп до правосъдие\", коментира още той. \r\n\r\n А от ГЕРБ се изненадаха от позицията на ДПС. \"Малко се изненадах от вашето изказване, в него имаше едно реформаторско, но и красиво дръзновение. Този законопроект е съгласуван и с трите бизнес организации като едната иска да се върне стария режим на депозити като гаранции на обществените поръчки\", коментира изказването на Хамид Хамид председателят на правната комисия Данаил Кирилов. \r\n\r\n Той подчерта още, че идеята е само \"жалбата да не е бланкетна, а да се посочат конкретните основания\". \"Нима това не е нормално? Това ще преодолее в голяма степен опитите на малоимотни притежатели на търговски дружества да изнудват по 7-9 месеца и да възпрепятстват другите участници в обществената поръчка\", обясни Кирилов. \r\n\r\n Социалистите също коментираха, че законопроектът има своята логика и добра идея. \"Притеснява ни отношението към правовия ред като декор и досадна подробност. Проблемът на обществото е, че поръчките са нагласени и с предизвестен победител\", коментира депутатът от БПС Явор Божанков. \r\n\r\n \"Обединените патриоти\" пък обявиха, че с тези промени се \"премахва един доста доходен бизнес на платени жалбоподатели\". \"Те нямат никакъв интерес към обществената поръчка и единствената им цел е да изнудват участниците в нея. Изненадан съм, че подкрепяте това явление\", обърна се към БСП Христиан Митев. \r\n\r\n \"При злоупотреба с право винаги има и вина. Вие на практика се опитвате заради дивото да изгорите и питомното. При голяма част от обществените поръчки има съмнения за прозрачност\", отговори секретарят на групата на БСП Филип Попов, съобщи OFFNews. \r\n \n\t\t\t\t\t\t", "date": "2018.05.16", "title": "ГЕРБ и патрЕотите си гласуваха промените в Закона за обществените поръчки, БСП и ДПС: Противоречи на правовата държава!"}
{"url": "http://www.bnews.bg/article/242055-strashno_pleven_bukvalno_e_v_ruini_sled_adskata_burya_snimki_video", "text": "\n \"Влезте в \"Забелязано в Плевен\", за да видите резултатите от силната буря с градушка. Това няма да видите по скапаните Му телевизии! За 240 хрантутника има пари, а за ракети против градушки няма. А имаме полигон за борба с градушките в района. Не ми се мисли какви са пораженията по реколтата. Много страшно беше!\" \r\n\r\n Това е написала Боряна Кожухарова във Фейсбук.  Ден след празника на Плевен, мощна стихия буквално попиля града и околните му села, като разруши покриви на къщи и ранна зеледелска продукция. Тепърва щетите за хората ще бъдат изчислявани и ще им бъде оказвана помощ от общината. Социалните мрежи също “бяха наводнени” с видеа и снимки на природното бедствие. \r\n\r\n С тази снимка пък в групата на плевенчани в социалната мрежа се казва: Така започна всичко. \r\n\r\n \r\n\r\n   \r\n\r\n Администратор на групата е посочил, че общината призовава всички граждани да се включат като доброволци в разчистването на града от пораженията на бурята: \r\n\r\n \"Кметът Георг Спартански призовава всички граждани да се включат в разчистването и рязането на клони в районите в които се намират. Най-голяма е нуждата от хора с моторни резачки. Всеки, който желае да помогне, може да види в групата къде са най-пострадалите места в града. Сборен пункт на пожарната. Доброволци , Успех!\" \r\n\r\n \r\n \n\t\t\t\t\t\t", "date": "2018.05.16", "title": "СТРАШНО: Плевен буквално е в руини след адската буря! (Снимки + Видео)"}
{"url": "http://www.bnews.bg/article/242038-bivsh_na_totsa_grozna_e_no_v_legloto_nyama_ravna_na_sebe_si_pikantni_razkritiya", "text": "\n Бивш любовник на Мис България 2009 Антония Петрова разкри пред „Галерия“ пикантни подробности около интимния живот на моделката. По думите му блондинката била една от най-добрите в леглото, а в оралната любов била истинска кралица. \r\n\r\n „Бил съм с много миски, но Антония няма равна на себе си. С уменията си в кревата спокойно може да прелъсти и най-тлъстия милионер. И го прави“, твърди бизнесменът, опитал от сладострастните ласки на Петрова. Двамата са прекарали няколко бурни нощи, като мъжът се свързал с нея по препоръка на свой приятел. „Носи й се слава на тигрица в леглото и най-вече – на фелциото. Уверих се, че слуховете не са никак преувеличени“, разказва бившият любовник на Петрова. Не бил особено възхитен от визията и фигурата й, но пък сексът компенсирал недостатъците. \r\n\r\n Според него неслучайно всички мъже в живота й са били от милионер нагоре. „Едва ли ги привлича с външния си вид. Има далеч по-хубави миски от нея. Но таланта й в леглото струва милиони“, кълне се любовникът. В „Червеното тефтерче“ на Антония Петрова има записани не едно и две имена на богаташи. Миската бе женена за мултимилионера Александър Бередин, за когото се говореше, че й е купил титлата „Мис България“. \r\n\r\n Преди 2 години двамата влязоха в бракоразводна битка за 30 милиона долара и няколко имота край морето. След раздялата с Бередин Петрова бе свързвана с още няколко мастити милионери, сред които богатият бизнесмен Никола. Преуспелият млад предприемач я водеше всеки месец на почивка в чужбина и я глезеше с маркови подаръци, очевидно доволен от връзката им. Наскоро обаче стана ясно, че двамата са се разделили, а оборотната миска вече цъфти от трепетите на нова любов.  \r\n\r\n Тези дни Антония Петрова се щракна на гръцкия остров Пефкохори край луксозна вила с огромен басейн и разбира се – бутилка шампанско с две чаши вино. Кой е новият богаташ до нея, не е ясно, но явно и той е омагьосан от оралните й умения, кискат се в светските среди. \r\n \n\t\t\t\t\t\t", "date": "2018.05.16", "title": "Бивш на Тоца: Грозна е, но в леглото няма равна на себе си (Пикантни разкрития)"}
{"url": "http://www.bnews.bg/article/242058-podsadimiyat_prokopiev_si_posluzhi_s_izmama_s_imenata_na_donald_tusk_i_prezidenta_rumen_radev", "text": "\n Председателят на Европейския съвет Доналд Туск и президентът на България Румен Радев бяха използвани като въдица за семинара, организиран у нас от \"Съюза на издателите\" на Иво Прокопиев, Огнян Донев и Сашо Дончев и с участието на \"Репортери без граници\", Европейският съюз на издателите на вестници и др. \r\n\r\n Имената на двамата политици стояха дълго в програмата на дискусията \"Медийна свобода и плурализъм\", която се проведе днес в хотел \"Хилтън\". Срещу имената имаше скромното уточнение, че не са потвърдили. Програмата бе променена в последния момент, явно, за да бъдат заблудени присъстващите, че семинарът ще има голяма тежест, а Радев и Туск ще му придадат необходимата легитимация, съобщи Канал 3. \r\n\r\n Припомняме, че не за първи път Прокопиев си служи с името на държавния глава, за да промотира публичните си изяви, без оглед на криминалното положение, в което се намира. \r\n\r\n Президентът Румен Радев извади червен картон на подсъдимия Иво Прокопиев на 30 януари т.г., като реши да не уважи сбирката на задкулисния кръг \"Капитал\". Държавният глава не пристигна на форума, организиран от обвиняемия, въпреки че именно той трябваше да е първият лектор на \"Големите въпроси на 2018\", както бяха обявили организаторите.  \r\n \n\t\t\t\t\t\t", "date": "2018.05.16", "title": "Подсъдимият Прокопиев си послужи с измама с имената на Доналд Туск и президента Румен Радев!"}
{"url": "http://www.bnews.bg/article/242036-rado_shisharkata_se_iztsepi_gotov_sam_uchastvam_na_evroviziya_chalgata_ima_myasto_na_tozi_konkurs", "text": "\n С чалга можем да пробием на конкурса \"Евровизия\", категоричен е ретро изпълнителят Радо Шишарката. \r\n\r\n \"Озлобените ни комшии на Балканите и присъствието на американци в групата прецакаха участието ни на \"Евровизия\". Никоя от съседните държави не гласува за нас, защото не ни обичат. Ние сме им трън в петата, защото всичките сме ги побеждавали във войни.\" \r\nТова коментира пред \"България Днес\" музикалната легенда по повод 14-ото място на страната ни на песенния конкурс. \r\nТази година се представихме чрез група Equinox, които изпълниха песента Bones (\"Кости\"). Петчленната група се състои от българските певци Жана Бергендорф, Георги Симеонов и Владо Михайлов, като и американците Джони Манюел и Трей Кембъл. \r\n\"Трябва да си признаем, че парчето ни не беше нищо особено. Песента на Израел беше пълна пародия, но е различна и това се хареса на хората. Чудя се какво правеха американците в групата ни и на тази Жана какво й беше пеенето\", диви се още ретро изпълнителят. \r\nТой обяви, че е готов да участва в някое от следващите издания на \"Евровизия\". \"Мога да покажа, че чалгата има място на този конкурс. Аз съм изпълнител, който пее и чалга, и рок. Доказал съм се във времето, така че няма да ми е проблем да се представя на ниво\", заяви категорично Радо Шишарката. \r\nСпоред певеца у нас трябва да бъде възроден фестивалът \"Златният Орфей\", за да може отново да се правят хубави песни. Само така ще има истинско гласуване и ще създаваме силни песни. \"Преди години почти участвах в \"Златният Орфей\" и можех да го спечеля, но ми попречиха. Явих се с песента \"Там при другия\", но искаха да ми сменят аранжимента. Отказах и не бях допуснат до участие\", върна лентата назад Шишарката. \r\n\"Там при другия\" не е от най-популярните му песни, но е в един албум заедно с вселенския хит \"Тигре, тигре\", който го изстрелва във висините на българската музика и му отрежда вечно място в историята. \r\n \n\t\t\t\t\t\t", "date": "2018.05.16", "title": "Радо Шишарката се изцепи: Готов съм участвам на \"Евровизия\", чалгата има място на този конкурс "}
{"url": "http://www.bnews.bg/article/242060-v_rosatom_otdavna_znaeli_che_moratoriumat_varhu_aets_belene_shte_padne", "text": "\n \r\nМного преди решението за отмяна на мораториума върху строителството на АЕЦ „Белене“ в „Росатом“ са знаели за, че правителството ще гласува такова решение. Това става ясно от изявление на генералния директор на компанията Кирил Комаров. \r\nОще във вторник - ден преди заседанието на МС, - той заявил, че „Росатом“ е готов да участва в строежа на втора атомна у нас. Дипломатически източници коментираха пред Фрог нюз, че в Кремъл са знаели за „решението на Борисов“ още след завръщането му от Света гора, където той бе на 6 май – Деня на храбростта. Тогава се коментираше, че вероятно премиерът е решил да избегне парада в София, за да не бъде до президента Радев. Сега май излиза, че в Гърция е имало тайна среща, на която е обсъдена ситуацията по строежа на атомната централа в Белене с представители на Кремъл. \r\n\r\n „Росатом“ не само е готова да участва в строителството, но и в решаване на проблема с горивото за АЕЦ, твърдят руски медии. \r\n\r\n Не е ясно как тези информации се връзват със съобщенията за интерес от страна на Китай да строи в Белене. Китайският посланик в София дори обясни че неговата страна е готова да инвестира в този проект, но че техниката и съоръженията ще са китайски. \r\n\r\n   \r\n\r\n Експерти припомнят, че преди дни Росатом“ бе изправен пред тежък проблем – частните инвеститори за строежа на АЕЦ „Акую“ в Турция се оттеглиха. Сроковете бяха удължени за да се търсят държавни фирми за партньорство в големия проект. \r\n\r\n   \r\n\r\n Неразбирателствата по плана за строеж продължават вече осма година, съобщава „Газета.ру“. \r\n\r\n   \r\n\r\n Руски медии припомнят, че през 2005 г. е обявен тендер на строителството на АЕЦ „белене“. Победител е ЗАО „Атомстройекспорт“. След това строителството е замразено. Никой обаче не е отменял  победителя. \r\n\r\n Не е тайна, че руският енергиен сектор има силно лоби в България. Това лоби периодично активира кампании за строежа на втора атомна в Белене. \r\n\r\n Преди време Литовския департамент по сигурността представи в парламента на страната доказателства за това, как агенти на \"Росатом\" работят с политици, за да прокарват влиянието на Русия и корпорацията в Литва. Документите съдържат и конкретни имена на хора, които са били служители на тайните служби на Москва, а сега работят за \"Росатом\" или за нейни партньори. Представени са и СРС-та от разговори и срещи. \r\n \n\t\t\t\t\t\t", "date": "2018.05.16", "title": "В \"Росатом\" отдавна знаели, че мораториумът върху АЕЦ \"Белене\" ще падне!"}
{"url": "http://www.bnews.bg/article/242082-41_balgari_arestuvani_za_trafik_na_hora_i_seksualna_eksploatatsiya_s", "text": "\n 41 българи бяха арестувани при специализирана операция на испанската полиция срещу престъпна група, занимавала се с трафик на хора и сексуална експлоатация на непълнолетни. \r\n\r\n При операцията в Испания са освободени 14 жертви, 12 от които – непълнолетни. 4 жертви на престъпната група са били освободени в други европейски страни. \r\n\r\n Разследването е започнало през август 2017 г. във връзка с получена информация за група, която се занимавала с кражби от испански магазини, а откраднатото продавала в различни европейски страни. \r\n\r\n Разследващите установили, че организацията се управлява от необитаеми сгради в Мадрид. Именно в такива сгради са намерени и множество от непълнолетните жертви на групата, които живеели в ужасяващи условия. \r\n\r\n Те били примамвани да се преместят от България в Испания с фалшиви обещания, но веднъж пристигнали, били поставяни в условия на робство и заставяни да извършват престъпления. \r\n\r\n В някои случаи обаче непълнолетните са били давани на нелегалната организация от родителите им. \r\n\r\n Момичетата например са били „купувани на вноски” – първата в България, втората – при пристигането в Испания. Цената се е определяла и от това колко изкусни са били непълнолетните в кражбите. \r\n \n\t\t\t\t\t\t", "date": "2018.05.16", "title": "41 българи арестувани за трафик на хора и сексуална експлоатация с..."}
{"url": "http://www.bnews.bg/article/242072-narodat_izrigna_sreshtu_valeri_simeonov_ne_sme_tapi", "text": "\n В цялата страна се организират подписки срещу законопроекта на Валери Симеонов за промени в закона за хазарта. Гражданите откровено се възмущават, че промените на Симеонов ще ги лишат от едно удоволствие в малките населени места. \"Не сме тъпи и не желаем Валери Симеонов да ни казва за какво и как да си харчим парите! \r\n\r\n Ако толкова много го е грижа за пенсионерите да си изпълни обещанието за 300 лева минимална пенсия и увеличение на всички останали. Писна ни от тези патриоти\"- заявяват бай Иван и бай Драган от Нови Искър. \r\n\r\n \"Както е тръгнало утре ще реши, че не трябва и да дишаме, защото така е полезно според него! Обидно е да ни изкарват , че сме зависими и неуравновесени, деца сме отгледали и възпитали, от едно време си купуваме билети на държавната лотария\"- продължават да нареждат хората от малкото градче.  \r\n\r\n   \r\n \n\t\t\t\t\t\t", "date": "2018.05.16", "title": "Народът изригна срещу Валери Симеонов: Не сме тъпи!"}
{"url": "http://www.bnews.bg/article/242041-sofiya_s_blokirano_dvizhenie_zaradi_sreshtata_na_varha_vizhte_kade_sa_ogranicheniyata", "text": "\n Срещата на върха ЕС - Западни Балкани в София и готвените протести на превозвачите създават ограничения в движението в столицата. От Столична община призовават гражданите да се ползват градския транспорт. \r\n\r\n Организация на движението на 16.05.2018 г. и 17.05.2018 г. по повод събития, свързани с Българското председателство на Съвета на ЕС   \r\n\r\n Забранява се престоят и паркирането на пътни превозни средства, както следва: \r\n\r\n От 08.00 часа на 15.05.2018 г. до 20.00 часа на 17.05.2018 г. по: \r\n\r\n - бул. „Джеймс Баучер” между бул. „Черни връх” и ул. „Червена стена”; \r\n\r\n - ул. „Червена стена” между бул. „Джеймс Баучер” и ул. „Петър Станчев”; \r\n\r\n - ул. „Петър Станчев” между бул. „Джеймс Баучер” и ул. „Червена стена”. \r\n\r\n От 08.00 часа на 16.05.2018 г. до 20.00 часа на 17.05.2018 г. по: \r\n\r\n - ул. „Аксаков” между ул. „Цар Иван Шишман” и бул. „Васил Левски”; \r\n\r\n - паркинга на пл. „Народно събрание”; \r\n\r\n От 08.00 часа на 16.05.2018 г. до 20.00 часа на 17.05.2018 г. по ул. „Ген. Й. Гурко” между ул. „Дякон Игнатий” и ул. „Кн. Александър І”. \r\n\r\n От 08.00 часа на 16.05.2018 г. до 20.00 часа на 17.05.2018 г. на паркинга пред хотел „София Балкан“. \r\n\r\n От 08.00 часа на 16.05.2018 г. до 20.00 часа на 17.05.2018 г.: \r\n\r\n - на паркинга пред хотел „Хилтън”; \r\n\r\n - по ул. „Астана” между бул. „България” и Национален музей „Земята и хората“. \r\n\r\n От 08.00 до 20.00 часа на 16.05.2018 г.: \r\n\r\n - на пл. „Гина Кунчева”; \r\n\r\n - по ул. „Московска” между бул. „Васил Левски” и ул. „Дунав”; \r\n\r\n - по ул. „Дунав” между пл. „Св. Александър Невски” и ул. „Московска”; \r\n\r\n - на паркинга на пл. „Св. Александър Невски” между ул. „Дунав” и ул. „Оборище”, североизточната част; \r\n\r\n - на паркинга на бул. „Васил Левски” между пл. „Васил Левски” и ул. „Оборище”; \r\n\r\n - на северозападната дъга на пл. „Св. Александър Невски” между ул. „11-ти август” и ул. „Оборище” с изключение на автомобилите на служителите на Столична община. \r\n\r\n От 08.00 до 20.00 часа на 16.05.2018 г. на паркинга пред Резиденция Бояна (успоредно на \"Околовръстен път\" между пътен възел ул. „Даскал Стоян Попандреев”, Околовръстен път и ул. „Габровица”). \r\n\r\n От 12.00 до 20.00 часа на 16.05.2018 г. на ул. „Московска” между ул. „Георги Бенковски” и бариерата на Британското посолство. \r\n\r\n От 08.00 до 22.00 часа на 16.05.2018 г. по: \r\n\r\n - ул. „Шипка” между ул. „Кракра” и ул. „Сан Стефано”; \r\n\r\n - ул. „Кракра” между ул. „Шипка” и локалното пътно платно на бул. „Цар Освободител”. \r\n\r\n От 08.00 до 23.00 часа на 16.05.2018 г. по: \r\n\r\n - ул. „Ген. Йордан Венедиков”; \r\n\r\n - локалното пътно платно на бул. „Цариградско шосе” между ул. „Ген. Йордан Венедиков” и бул. „Цариградско шосе”; \r\n\r\n - пътния участък между бул. „Асен Йорданов”и северозападния автомобилен подход за „Техн Парк София”. \r\n\r\n От 08.00 до 22.00 часа на 16.05.2018 г. по ул. „Братя Миладинови” между бул. „Александър Стамболийски” и ул. „Позитано”. \r\n\r\n От 00.00 часа до приключване на мероприятието на 17.05.2018 г. на бул. „Витоша” между бул. „Патриарх Евтимий” и бул. „Пенчо Славейков”. \r\n\r\n От 08.00 часа на 16.05.2018 г. до 20.00 часа на 17.05.2018 г. се забранява влизането на пътни превозни средства по ул. „Астана” между бул. „България” и Национален музей „Земята и хората“. \r\n\r\n От 08.00 часа до приключване на мероприятието на 17.05.2018 г. се забранява влизането на пътни превозни средства по бул. „Витоша“ между бул. „Патриарх Евтимий” и бул. „Пенчо Славейков” с изключение на превозните средства на масов градски транспорт. \r\n\r\n Временно ще се ограничава движението на моторни превозни средства в горепосочените участъци, по необходимост и по преценка на отдел „Пътна полиция” при СДВР. \r\n\r\n \r\n \n\t\t\t\t\t\t", "date": "2018.05.16", "title": "София с блокирано движение заради срещата на върха! Вижте къде са ограниченията!"}
{"url": "http://www.bnews.bg/article/242042-anoreksiya_li_tsvetelina_grahich_e_v_super_forma", "text": "\n Цветелина Грахич, която гради собствена кариера е в отлична форма. Певицата опроверга слуховете, че е болна от анорексия и се е обезобразила от пластични операции. \r\n\r\n Изпълнителката се появи в страхотно настроение и перфектна визия на сцената на Club Illuzion, преди ден, с което разби клюките по свой адрес. \r\n\r\n Преди време тя сподели, че действително е свалила килца, но не от диети или болести. Просто е започнала да се храни разделно и резултатите са налице. \r\n \n\t\t\t\t\t\t", "date": "2018.05.16", "title": "Анорексия ли? Цветелина Грахич е в супер форма"}
{"url": "http://www.bnews.bg/article/242043-izcheznalite_momicheta_v_sasht_may_sami_sa_izbyagali", "text": "\n Младежко бягство от дома – това е основната хипотеза, по която работят полицаите в Чикаго след изчезването на 16-годишната Натали Наскова и 18-годишната Велина Шентова, съобщава кореспондентът на bTV. \r\n\r\n За момента се знае със сигурност, че момичетата не са отвлечени и не са имали контакти с банди и престъпни групировки. \r\n\r\n Униформен, запознат с този тип случаи, коментира, че сега е най-важно близките да покажат на Натали и Велина, че няма от какво да се страхуват и могат да се приберат у дома. \r\n\r\n Конкретна причина за бягството на този етап не се посочва. \r\n \n\t\t\t\t\t\t", "date": "2018.05.16", "title": "Изчезналите момичета в САЩ май сами са избягали"}
{"url": "http://www.bnews.bg/article/242040-bsp_vikat_borisov_v_parlamenta_da_ne_se_izlozhi_pred_naroda_ne_pred_chuzhdentsite", "text": "\n Червените викат Бойко Борисов в парламента. Драгомир Стойнев акцентира на проблемите в транспортния сектор. \r\n\r\n Именно заради тази тежка ситуация още вчера заявихме, че ще искаме изслушването на министър-председателя, подчерта червеният депутат. \r\n\r\n Близо 100 000 домакинства ще пострадат, ако в сила влязат мерките Макрон. \r\n\r\n Не става въпрос за заяждане, а за загриженост за сектора, обясни Стойнев. Надали има нещо по-важно от това да се изчисти страха на хората, смята социалистът. \r\n\r\n Не било важно да се изложиш пред чужденците, по-страшно било да се изложиш пред собствения си народ. \r\n\r\n Председателстващият заседанието Емил Христов обеща да предаде желанието на левицата на министър-председателя, предаде News.bg. \r\n \n\t\t\t\t\t\t", "date": "2018.05.16", "title": "БСП викат Борисов в парламента, да не се изложи пред народа, не пред чужденците"}
{"url": "http://www.bnews.bg/article/242013-lili_klyukarkata_napadna_shef_angelov", "text": "\n Лили Ангелова, станала известна като Лили Клюкарката, е голям фен на участника в Hell's Kitchen Дани Спартак. Бившата ко-водеща на \"Папараци\" не пропуска и серия от кулинарното предаване и го следи с голям интерес. Лили е възмутена от шеф Ангелов, който според нея бута слабите и неможещите участници, а не силните и добрите, какъвто е Дани. \"Дразни ме това, че предаването е уж за професионални готвачи, а толерират посредствените. Гичка не може да пусне конвектомата и не знае какво е бурата, но Ангелов не номинира останалите\", чуди се бременната Лили. \r\n  \r\n \n\t\t\t\t\t\t", "date": "2018.05.16", "title": "Лили Клюкарката нападна шеф Ангелов"}
{"url": "http://www.bnews.bg/article/242048-shterkata_na_fatik_drazni_gadzheto_na_yavor_baharov", "text": "\n Голямата дъщеря на покойния мафиотски бос Филип Найденов-Фатик отново върти опашка около бившето си гадже – актьора Явор Бахаров, пише „Галерия“. \r\n\r\n Александра Тюркмен се закача със звездата от „Стъклен дом“ в социалната мрежа пред очите на приятелката му Рая Пеева, която участва в „Скъпи наследници“. \r\n\r\n Последната заигравка на Тюркмен с Бахаров бе да го тагне под своя снимка с къдрава перука. „Канализирам скрития Бахаров в мен“, написа мафиотската щерка. И макар актьорът умишлено да не отговарял на провокациите, Рая се побърквала от ревност. Актрисата от „Скъпи наследници“ смятала, че Бахаров още си пада по бившата си, макар Александра да живее в Ню Йорк вече няколко години. \r\n\r\n Припомняме, че Тюркмен и Явор имаха бурна връзка преди близо 5 години, като дори се говореше за годеж. Двамата се разделиха по неясни причини, а малко след това Алекс замина за Щатите. \r\n \n\t\t\t\t\t\t", "date": "2018.05.16", "title": "Щерката на Фатик дразни гаджето на Явор Бахаров"}
{"url": "http://www.bnews.bg/article/242044-nachaloto_na_kraya_eto_poslednite_dumi_na_boyan_predi_da_tragne_za_shisha_pangma", "text": "\n \"Толкова драми съм преживявал, че се чудя какво още е писано да ми се случи... Животът е прекрасен и искам просто да си живея без да се налага да оцелявам...\" \r\n\r\n Това пише Боян Петров в официалната си страница във Фейсбук на 16 април в 18:16 часа. \r\n\r\n \r\n\r\n \"От прозореца ми в Тингри се открива страхотна гледка към гигантите Еверест и Чо Ойю, но първата ми цел е джуджето Шиша Пангма. Тръгваме към базовия лагер утре рано сутринта. Before Everest I have to tackle with Shisha Pangma and we start for the Base camp tomorrow.\" \r\n\r\n \r\n \n\t\t\t\t\t\t", "date": "2018.05.16", "title": "НАЧАЛОТО НА КРАЯ! Ето последните думи на Боян преди да тръгне за Шиша Пангма..."}
{"url": "http://www.bnews.bg/article/242014-dilyana_popova_mislya_za_vtoro_dete", "text": "\n Актрисата и модел Диляна Попова призна пред списание Love style, че е преминала през тежък период в личен план след раждането на сина си Борил, но сега е щастлива. \r\n\r\n \"В началото наистина ми беше много трудно, изключитело зле ми влияеше всичко. Имах и някакви депресивни състояния, но с времето се научих да преработвам и отсявам тези неща, които не би трябвало да ми влияят. Просто вече започнах да не отдавам значение на хора, които не са важни за мен. Много пораснах, помъдрях и това ме промени. Станах по-търпелива, защото преди бях страшно импулсивна, като кибрит, не задържах нищо в себе си. Вече мога да броя не до десет, а до сто\", споделя Диляна. \r\n\r\n На въпроса дали е щастлива в личен план и има ли мъж до нея сега, красавицата признава: \" \r\n\r\n Да, много съм щастлива, но не желая да коментирам и да говоря повече.\" \r\n\r\n Тя обаче отрича пръстенът, с който я снимаха папараци преди време, да е венчална халка. Какво обаче е мнението й за брака? \r\n\r\n \"Не държа на брака, но аз съм много импулсивна и понякога си сменям мнението. За момента обаче съм отдадена на сина ми Борил. Може би ще се омъжа и ще си направя този подарък на по-стари години, за да се почувствам отново млада и красива в рокля\", смее се Диляна. \r\n\r\n Като вижда колко е хубаво майчинството, тя иска да има и още едно дете. \r\n\r\n \"Бих желала, най-вече заради Борил, но това е Божа работа. Много обичам децата, дори бих искала три или четири, но няма да имам това време, тъй като все пак родих на по-зряла възраст\", обяснява Попова. \r\n\r\n Според нея синът й прилича физически 99 % на баща си Асен Блатечки, а емоционално - на нея, защото е чувстителен, раним, бързо се натъжава и разплаква. \r\n\r\n \"Много се вслушвам в Борил. Понякога дори за важни, житейски неща в разговора си вадя изводите за това как да постъпя. Той ме учи да да оценявам всеки момент, да живея сега и да се чувствам щастлива от това, че всичко е наред. Между Борил и Асен има много силна връзка. Той по съвсем различен начин общува с него. Понеже ние сме повече жени - аз, майка ми, сестра ми и това внимание леко го е разглезило, но към баща си има респект. Мъжката връзка си е друга\", казва още Диляна. \r\n \n\t\t\t\t\t\t", "date": "2018.05.16", "title": "Диляна Попова: Мисля за второ дете!"}
{"url": "http://www.bnews.bg/article/242037-kray_na_operatsiyata_boyan_ostava_zavinagi_na_shisha_pangma_bog_da_go_prosti_snimka_video", "text": "\n Спасителната акция за изчезналия в Хималаите български алпинист Боян Петров е прекратена, съобщиха от екипа му. \"Бог да го прости Боян\", написа във Facebook Кирил Петков, който беше на място в Непал и следеше спасителната акция. \r\n\r\n Днес в издирването под връх Шиша Пангма се включи и хеликоптер. Китайски спасители претърсваха в района на Лагер 1 с идеята да се качат и по-нагоре. \r\n\r\n \r\n\r\n \"Днес направихме още един полет в екип от трима: капитан Surendra и ние двамата - искахме да се уверим с очите си още веднъж - стигмахме 7400 м височина (лагер 3) и после бавно прелетяхме до базовия лагер като се оглеждахме от всички страни - времето беше слънчево - качихме се от 1500 м до 7400 м без аклиматизация. След това в ниската част на планината направихме много заходи. Целия високопланински полет беше 1 час и 30 минути. За съжаление не открихме Боян, но сега можем да си тръгнем знаейки, че всичко възможно наистина беше направено. Специално искаме да благодарим на 10те приятеля на Боян, които вчера финансираха този полет директно, на невероятната група и организация на Китай, и на смелите пилоти на Simrikair, както и на всички българи, хора и институции, които помогнаха това да се осъществи! Бог да го прости Боян!\", написа Петков, който участва в полета на 7400 м височина. \r\n\r\n След дни търсене и две седмици в неизвестност, Боян Петров така и не беше открит. Според алпинисти е възможно да е паднал в цепнатина по пътя към върха. \r\n\r\n \r\n\r\n   \r\n \n\t\t\t\t\t\t", "date": "2018.05.16", "title": "КРАЙ НА ОПЕРАЦИЯТА! Боян остава завинаги на Шиша Пангма! Бог да го прости... (СНИМКА + ВИДЕО)"}
{"url": "http://www.bnews.bg/article/242047-turtsiya_i_izrael_obtyagat_oshte_otnosheniyata", "text": "\n Министерството на външните работи в Турция настоя и генералният консул на Израел в Истанбул Йозеф Леви Сфари да напусне временно страната, съобщава Анадолската агенция. \r\n\r\n Вчера Анкара поиска израелският посланик Ейтан Нае да бъде върнат обратно в Тел Авив. И двамата дипломати са привикани във външното министерство, за да им бъдат официално изразени претенциите на турската страна. \r\n\r\n Властите в Турция вчера обявиха тридневен национален траур в памет на жертвите при сблъсъците с израелската армия на границата с Газа, броят на убитите палестинци вече е 62 души, около 3000 са ранените. Посланиците на Турция във Вашингтон и Тел Авив са временно отзовани за консултации в Анкара. Тази седмица президентът Реджеп Ердоган нарече Израел \"терористична държава\", която извършва \"геноцид\" по отношение на палестинците. \r\n\r\n Генералният консул в Йерусалим Гюрджан Тюркоглу вчера е бил привикан в израелското външно министерство, където му е препоръчано да се завърне в Турция. Турската редакция на Би Би Си съобщи, че израелският министър на земеделието Ури Ариел обявява замразяване на вноса на турски селскостопански продукти. \r\n\r\n Палестинският президент Махмуд Абас заяви, че протестите ще продължат, докато САЩ не се откажат от решението си Йерусалим. Той подчерта, че Америка вече не е посредник в регионалната криза, а Палестина изтегли своите представители във Вашингтон.  \r\n \n\t\t\t\t\t\t", "date": "2018.05.16", "title": "Турция и Израел обтягат още отношенията"}
{"url": "http://www.bnews.bg/article/242046-merkel_predi_da_tragne_za_balgariya_zapadnite_balkani_i_situatsiyata_tam_sa_reshavashti_za_tova_dali_ima_mir_ili_voyna_pri_nashite_neposredstveni_sasedi", "text": "\n Западните Балкани трябва да влязат в ЕС, но и да решат проблемите си, което става трудно, но става. Това заяви германската канцлерка Ангела Меркел пред Бундестага днес в първите големи дебати след съставяне на правителството. Преди да отлети за София, тя обясни колко е важно перспективата пред страните от региона да не бъде оспорвана. \r\n\r\n „Трябва да отговорим на въпроса какво ще правим със Западните Балкани. Днес летя за София, утре ще се срещнем с лидерите на страните от този регион. Това, че те имат перспектива за членство в ЕС е безспорно. Сега въпросът е как и при какви условия може да стане това, но мога само да кажа следното: Западните Балкани и ситуацията там са решаващи за това дали има мир или война при нашите непосредствени съседи.“, заяви тя. \r\n\r\n „И ако видите колко бързо припламват искрите между Косово и Сърбия, вътре в самата Босна и Херцеговина, колко е труден въпросът за решението на името на Македония, колко трудно се договарят гранични споразумения – като сега това между Косово и Черна гора – това е огромен успех! И особено, ако сравним с проблема с граничното споразумение и излаза на море между Словения и Хърватия, въпреки, че и двете са членки на ЕС. С поглед назад сега мога да кажа никакво членство вече без ясно решени гранични споразумения“, заяви канцлерката. \r\n\r\n Трябва да решим и как ще управляваме миграционните потоци, посочи тя. Този въпрос ще ни занимава още дълги години, призна още канцлерката. „Но с 600 войници не можем да опазим външната граница на Европа. Една от големите ни задачи е да подсилим „Фронтекс“. Но и да се отцепим от света няма да помогне, ако не се борим с причините за миграция“, заяви канцлерката, при което получи силни освирквания от депутатите от популистката „Алтернатива за Германия“. \r\n\r\n Меркел заяви обаче, че Европа досега не е направила достатъчно за решаването на тези проблеми и казвайки това, съм критична и към себе си, каза канцлерката. Тя подчерта, че е необходимо да се увеличи военния бюджет, който трябва да стига не само за адекватното оборудване на армията, но и за ангажиментите в умъния и България, както и за охраната на въздушното пространство в Прибалтика. \r\n\r\n Канцлерката подчерта, че най-важната задача пред Германия е и дигитализацията. В речта си тя предупреди автомобилната индустрия, че е проиграла доверието към нея и трябва да направи всичко възможно, за да го възстанови. За еврозоната пък канцлерката посочи, че след излизането на Великобритания 85% от бюджета в ЕС идва от страни от еврозоната. Всички европейски лидери трябва да се погрижат да повишат конкурентоспособността на своите икономики. Това не може да е задача на еврозоната, това е национална отговорност, каза още тя. \r\n\r\n Речта си тя завърши по доста нетрадиционен начин - с призива на словенските земеделци да се работи за решаването на проблема с измирането на пчелите и те да бъдат защитени. \r\n \n\t\t\t\t\t\t", "date": "2018.05.16", "title": "Меркел преди да тръгне за България: Западните Балкани и ситуацията там са решаващи за това дали има мир или война при нашите непосредствени съседи"}
{"url": "http://www.bnews.bg/article/242087-glavniyat_yurist_na_rayon_poduyane_e_mamila_s_obshtestvenite_porachki_blizki_priyateli_pechelili_konkursite_tya_pribirala_pachkite_ot", "text": "\n Сигналът срещу директора на дирекция от Столична община, Район \"Подуяне\", е от лице, запознато с дейността му. Изнесените в сигнала данни се потвърдиха и от други свидетели, както и от последвалите претърсвания и изземвания. Не е ясно дали ръководни лица от район \"Подуяне\" са били наясно с порочната схема. Разпитани са други длъжностни лица. \r\n\r\n Това съобщи на извънреден брифинг ръководителят на Софийска градска прокуратура Зорница Русинова, цитирана от Блиц. \r\n\r\n От прокуратурата и ГДБОП не обявиха официално името на задържания с подкуп директор, но според информация това е главният юрисконсулт на район \"Подуяне\" Лилия Геринска. \r\n\r\n \"Във всички случаи лицето е било председател на комисия. Фирмите, които печелят обществените поръчки, са били близки до нея. Във всяка поръчка са използвани различни методи: подмяна на документи, подправяне на подписи. Става дума за строителни дейности, за саниране, за доставка на хранителни стоки\", каза още Русинова. \r\n\r\n \"Парите са изтеглени в същия ден от клон на банка, от сметка на дружеството, спечелило въпросната обществена поръчка. Намерени са във вида, в който са изтеглени от банката. На срещата е била сама\", уточни ръководителят на Софийска градска прокуратура. \r\n\r\n Оперативната работа е проведена със съдействието на Столична община и лично на г-жа Фандъкова, каза от своя страна шефът на ГДБОП Ивайло Спиридонов. \r\n \n\t\t\t\t\t\t", "date": "2018.05.16", "title": "Главният юрист на район \"Подуяне\" е мамила с обществените поръчки! Близки приятели печелили конкурсите, тя прибирала пачките от… "}
{"url": "http://www.bnews.bg/article/242088-totalen_razpad_bolnitsata_v_lovech_ostana_bez_lekarstva_i_konsumativi", "text": "\n Болницата в Ловеч остава без лекарства и консумативи. Днес протестиращи лекари отново блокираха за 30 минути една от основните улици в града. \r\n\r\n Изпълнителният директор на болницата доктор Анка Георгиева посочи, че в момента се закупуват само най спешните лекарства. \r\n\r\n \"Нашата търпимост се изчерпва, без заплати няма как да стане и без консумативи. Персоналът толкова е намалял, че дори напускането на един лекар в повечето отделения води до затваряне на отделенията\", заяви Георгиева. \r\n \n\t\t\t\t\t\t", "date": "2018.05.16", "title": "Тотален разпад: Болницата в Ловеч остана без лекарства и консумативи! "}
{"url": "http://www.bnews.bg/article/242090-ekspresno_1_3_ot_zabavenite_prepiski_v_mladost_veche_sa", "text": "\n Близо една трета от забавените преписки в район „Младост“ вече за разписани. Това стана ясно от думите на главния архитект на района Стефан Стефанов, който разказа за Дарик, че изпълняващ длъжността кмет на района всеки ден е различен човек. \r\nНад 1500 забавени преписки е оставила показно арестуваната кметица Десислава Иванчева, стана ясно след задържането ѝ. Към момента около 450 от тях вече са придвижени, съобщи за Дарик главният архитект на района Стефан Стефанов: \r\n  \r\n„Предполагам, че другите ще продължава да ни ги изсипва. Така че нещата се движат от тази гледна точка. От гледна точка на това, че не стоят в кабинета на кмета, нещата започнаха, само с уговорката, че когато архитект Русев е кмет. В другите дни нищо не се разписва. От гледна точка на това, че тази работа трябва да се свърши от екипите и отделите, тук нещата вече са по-сложни, защото това няма как да стане нито за два месеца, нито за три. Задържана работа с години горе, която е била и обработвана, но въпреки това спирана... Но с това изсипване на 1500-1600 преписки, което ще стане този месец, просто нашата работа ще закъса с няколко месеца напред“, каза Стефанов. \r\nВ момента Румен Русев, заместник-кметът който Десислава Иванчева категорично не искаше да заеме нейното място, е временно изпълняващ длъжността, но докога не се знае, защото формално той замества посочения от Иванчева Владимир Клисуров, който пък след завършилата в петък отпуска от днес е в болнични: \r\n  \r\n„Клисуров от понеделник беше отново кмет, в понеделник и вторник беше кмет, днес обаче май е в болничен вече. Сега кмет е архитект Русев. Всеки ден е различно. Така че до 6 юни няма как да знам кой ден кой е кмет“, допълни главният архитект на района Стефан Стефанов. \r\nА след 6 юни се очаква Столичният общински съвет да реши казуса. \r\n \n\t\t\t\t\t\t", "date": "2018.05.16", "title": "Експресно: 1/3 от забавените преписки в „Младост“ вече са… "}
{"url": "http://www.bnews.bg/article/242031-maykata_na_naraganiya_v_troley_borislav_napadatelyat_e_uchastval_v_prestapna_shema_sastoyanieto_na_sina_mi_e_vlosheno", "text": "\n Разбрах, че синът ми се е влошил. По непотвърдена информация е имало и втора операция. Може да има объркване в имената, нищо не ми казват. Това заяви майката на наръгания в тролей младеж Борислав в сутрешния блок на Нова телевизия. \r\n\r\n \"Стана му лошо вчера, извикахме доктор. Изгониха ни всички от стаята и го включиха на системи. Какво точно е станало снощи, не мога да кажа\", добави още майката на момчето.  \"Каквото и наказание да му дадат, няма да изпита моята болка\", заяви още вчера Борислав, коментирайки това какво заслужава нападателя му. \"Пропиляха бъдещето му, заради една забележка. Той искаше да кандидатства в НСА, от 8 години спортува\", заяви бащата на Борислав, според когото синът му ще изпусне матурите и тази година ще бъде загубена за него. \r\nМайката на момчето пък призна, че от водача на тролейбуса разбрала, че всъщност това е схема, която в този момент се е объркала. Тя разкри, че въпросните деца редовно въртели такива номера и често обирали водача на превозното средство. Родителите добавиха, че към момента никой не е потърсил  виновника. \"Може би семейството му се е отказало от него\", заяви тя. \r\n  \r\n \n\t\t\t\t\t\t", "date": "2018.05.16", "title": "Майката на наръгания в тролей Борислав: Нападателят е участвал в престъпна схема, състоянието на сина ми е влошено!"}
{"url": "http://www.bnews.bg/article/242034-mvr_sprete_da_se_izlagate_posichate_biznesa_s_promenite_v_zakona_za_zashtita_na_lichnite_danni", "text": "\n \r\nБългарското МВР отново реши да се излага като направи свой вариант на регламента за защита на личните данни, който влиза в сила от 25.05.2018 г. Родното МВР ще внася  промени на действащия Закон за защита на личните данни ( ЗЗЛД), които по обем са близо 40 страници, а обемът на закона е 26 страници. \r\n\r\n При това положение според Закона за нормативните актове се внася нов закон, но това са само малки подробности. По- важното е, че родното МВР е решило за пореден път да ни посича и да си написва нов регламент с санкции, които българинът доживотно няма да може да изплати. Така например в предлагания ЗИД на ЗЗЛД в чл.85 родното МВР е предвидило глоба от 10 000 до 20 000 000 евро! \r\n\r\n Да, няма грешка глоба от десет хиляди до двадесет милиона евро. Явно родното МВР разавива дейността си в някоя друга държава.Освен това, родното МВР е решило да урежда с бизнес и свои хора, защото въпреки, че в регламента няма такова изискване, законопроектът на МВР предвижда назначаването на длъжностно лице по защита на личните данни при обработката на такива на десет хиляди души. Този корпоративен лобизъм е предвиден в чл. 25 б, ал.1 на ЗИД-а. \r\n\r\n Всичко това, което предлага МВР може да доведе до страхотен нормативен хаос, който да има сериозни икономически последствия. Срещу предлагания от МВР законопроект вече скочиха редица организации и адвокатурата на България, сега остава МВР да си отвори очите и ушите и да спре да се излага!  \r\n  \r\n \n\t\t\t\t\t\t", "date": "2018.05.16", "title": "МВР, спрете да се излагате! Посичате бизнеса с промените в Закона за защита на личните данни!"}
{"url": "http://www.bnews.bg/article/242062-ubietsat_dzhok_polfriyman_iska_svoboda", "text": "\n 31-годишният австралиец Джок Полфрйиман, който бе осъден на 20 години затвор за убийството на студента Андрей Монов през 2007 г. в центъра на София, е подал молба за предсрочно освобождаване, съобщиха от Софийския градски съд. \r\n\r\n Делото ще се гледа утре. \r\n\r\n Молбата на Полфрийман е подадена чрез адвокат. В нея е записано, че той е излежал повече от половината от наказанието си, както изисква Наказателният кодекс. Освен това не е наказван за нарушения в затвора и е награждаван за добро поведение. \r\n\r\n Жестокото убийство на 20-годишния Андрей Монов - син на психолога и бивш депутат от БСП Христо Монов, бе извършено на 28 декември 2007 г. в центъра на София. Студентът бе намушкан с нож в гърба от австралиеца, който рани и негов приятел Антон Захариев, след като влиза в конфликт с компания от 16 души. \r\n\r\n Престъплението предизвика бурна обществена реакция и протести. Защитната теза на Полфрийман тогава бе, че се е притекъл на помощ, след като видял как младежи повалят на земята човек от ромски произход. През август 2011 година обаче Върховният касационен съд потвърди присъдата от 20 години затвор за австралиеца. \r\n\r\n През ноември 2016 година Джок Полфрийман успя да осъди България в Европейския съд по правата на човека. Тогава той получи 3500 евро обезщетение за нарушена свобода на словото, защото бил наказан дисциплинарно, след като подал жалба срещу надзиратели. \r\n\r\n Негов адвокат пред съда в Страсбург тогава беше Красимир Кънев - председател на Българския хелзинкски комитет (БХК). През 2015 г. организацията номинира Полфрийман за човек на годината, защото защитавал правата на осъдените, но след бурната негативна обществена реакция, смени предложението си. \r\n \n\t\t\t\t\t\t", "date": "2018.05.16", "title": "Убиецът Джок Полфрийман иска свобода"}
{"url": "http://www.bnews.bg/article/242011-uti_bachvarov_ne_sam_vizhdal_bashta_si_sled_kato_nasochi_pistolet_v_glavata_mi", "text": "\n Когато представя манджите си от малкия екран, Ути Бъчваров никога не натрапва на зрителите си претенцията да е голям готвач. Но всъщност е точно такъв. В многобройните си предавания по БНТ той демонстрира умения, на които биха завидели и най-изтънчените френски мастършефове. И с най-новия си тв проект - \"Вкусната Европа\", правнукът на големия наш актьор Стоян Бъчваров остава верен на философията си, че кулинарията е изкуство, което прави живота по-хубав и по-щастлив. И с най-новия си тв проект - \"Вкусната Европа\", правнукът на големия наш актьор Стоян Бъчваров остава верен на философията си, че кулинарията е изкуство, което прави живота по-хубав и по-щастлив. Пред в.\"Уикенд\" Ути проговори за неща от личния му живот, детството и неговите родители. \r\n\r\n \"Израстнах само с майка си. Мама работеше в БНТ и покрай това съм имал възможността да израсна в телевизията с много специални хора. Не е пресилено да се каже, че тази медия е в родословието ми и по още една причина - понеже като студент съм бил асистент на Хачо Бояджиев\", заяви той. Запитан дали баща му му е липсвал, водещият разкри: \"Поради ред технически и философски разминавания баща ми не бе част от детството ми. Какво да направя, той така си бе решил... В крайна сметка не ми е липсвал, мама ми даде всичко. Тя бе страхотен човек - никога досега не съм чул лоша дума за нея от когото и да било\". На въпрос каква е била последната му среща с баща му, той отвърна: \"Беше пиян и ми насочи пистолет в главата. След тази случка повече не го видях\". \r\n  \r\n \n\t\t\t\t\t\t", "date": "2018.05.16", "title": "Ути Бъчваров: Не съм виждал баща си, след като насочи пистолет в главата ми"}
{"url": "http://www.bnews.bg/article/242027-fandakova_pak_se_izlozhihme_pred_chuzhdentsite_shofyorite_i_kontrolyorite_ti_v_avtobusite_deystvat_kato_nakazatelni_grupi_na_mutri", "text": "\n Млада българка, която живее в Белгия, взриви социалната мрежа с разказа си. Жената не крие срама си от грозната сцена, в която главни герои се оказали група чужденци, слезли от летището в София и решили да се повозят на автобус. \r\n\r\n Младата дама се качила в рейса от летище „София“ заедно с група чужденци, които се опитали да си купят билети от шофьора. Той обаче им се разкрещял, че нямат дребни, а пък той гони график и ги отпратил. Малко по-късно в автобуса се качила контрола и туристите се изправили лице в лице с грозната българска действителност, пише faktobg.com. \r\n\r\n Ето пълния разказ на жената, който успя да развълнува Фейсбук, без редакторска намеса: \r\n\r\n „Кацам вчера на летище София. Тъй като съм без багаж, се качваме с баща ми в рейс 84. След нас се качват група момчета и момичета, около 20-годишни, френскоговорящи. Тъй като в Белгия качването се извършва само от предната врата, те от там се качват. Първите трима си купуват билетчета, но следват още 18 чинно наредени с по 5, 10 и 20лв. Шофьорът се развика. Каза, че гони график, не е продавач на билети и да влизат навътре и да не го занимават. Тъй като не го разбраха, се изправи, излезе отпред и заразмахва ръце тип да разгониш досадни кокошки. Влязоха навътре и седнаха. След 2 спирки се качиха контрольори, мъж и жена, дъвчещи дъвка и гледащи лошо. Моментално попаднаха на групата без билети и започнаха да крещят. Тъй като никой никого не разбираше, реших да се обадя и казах, че са без билети, защото шофьорът отказа да им продаде. Не ги интересувало. Да си плащали веднага глобата. Защо? попитах аз, като всички искаха да купят билети. Да се карат на шофьора. След известни разправии между контрольора и шофьора, жената преброи 18 без билет и отсече гениалното: да платят една обща глоба. \r\n\r\n Децата гледат в пълно неведение защо им се крещи и какво става, затова започнах да им обяснявам. Казах предложението за обща глоба, но те обясниха, че не са обща група и не се познават всички. Тогава всеки да плати глобата си, разкрещя се пак контролиращият. Започнах и аз да повишавам тон, че вината не е тяхна, същевременно и да превеждам и настана наистина невероятна ситуация. Мъжът застана до три момчета и ги пита: познавате ли се тримата? Познавали се. – Отивай да купиш 3 билета – обръщайки се към едното момче. И допълни, джвакайки дъвката с презрителен жест на ръката: Айде, айде, бегай, не ме гледай. Момчето ме погледна за превод. Мислех да кажа, че мен всъщност вече ме няма, защото съм потънала в земята от срам, но казах да отиде да вземе 3 билета. „Айде бегай“ го спестих. \r\n\r\n Така на малки групички с общи 5лв. всички си взеха билети. Докато трае това нещо, контрольорката попада на първите трима, които си имаха билети и изкрясква победоносно: – Ето, купили са си билетите и не са ги перфорирали. Платете си глобите. И ме поглежда да им кажа. Започнах да обяснявам, че в Белгия като си купиш билет, той не се перфорира никъде и те просто не знаят. Казах че ще им обясня, но няма нужда да плащат глоба. Перфорираха послушно всички билетите и се изредиха един по един да ми благодарят. Казвам ви, просто умрях от срам… Не може ли на първата (последната) спирка на Летището да има каса или просто автомат за билети? Не може ли цената да не е идиотското 1,60 и да очакват всеки да има точна сума, особено от чужденци? Не може ли контрольорите да са възпитани и любезни, а не простаци? Не може ли и шофьорите да са такива? Що за поведение, възпитание, държание? Защо???“ \r\n \n\t\t\t\t\t\t", "date": "2018.05.16", "title": "Фандъкова, пак се изложихме пред чужденците! Шофьорите и контрольорите ти в автобусите действат като наказателни групи на мутри!"}
{"url": "http://www.bnews.bg/article/242007-lyusi_ilarionov_s_podrobnosti_za_strelbata_po_kolata_mu", "text": "\n Режисьорът Люси Иларионов разказа подробности за инцидента на 13 май, когато е бил засечен във Великотърновско от шофьора Атанас Мандчиев, който стрелял по неговата кола. Люси дори не знаел името на агресора, който за малко да предизвика страшна трагедия на пътя. „Нещата, които се пишат, са истина – вече започна разследване по случая. Дори не знам името на човека, който ни нападна. Пътувахме към София. По пътя се случват всякакви неща. Мъжът извади пистолет и гръмна. Ние сме живи и здрави, няма щети по колата“, каза Иларионов пред \"Телеграф\". \r\n\r\n Във въпросния ден е пътувал с приятелката си Ани Хоанг. „Веднага се обадихме на 112. Давахме показания около 3 или 4 часа, след това ни казаха, че можем да си тръгнем, закъсняхме ужасно много за ангажиментите си в София. Полицаите дойдоха веднага и съобщиха, че са го намерили. Разбрах, че момчето е 91-и набор, в районното беше сам, макар навсякъде да пишат, че е бил придружен от родителите си. Разбрах също, че има регистрирано оръжие на негово име. Изненада ме фактът, че учи право“, добавя режисьорът. По думите му, чиста случайност е, че не е имало жертви. Около 14.10 ч. на 13 май джипът на Люси и Ани бил изпреварен до разклона за село Балван от „Форд Фокус“. След изпреварването, докато се прибирал обратно в лентата, водачът на автомобила внезапно метнал празна бирена бутилка по стъклото на Иларионов. Освен това, по неговите думи, шофьорът дръзко и демонстративно отправ3ил заплаха и стрелял по колата. 27-годишният Атанас Мандичев е задържан за 24 часа, срещу него образувано досъдебно производство за хулиганство. Причините за случилото се изясняват. \r\n  \r\n \n\t\t\t\t\t\t", "date": "2018.05.16", "title": "Люси Иларионов с подробности за стрелбата по колата му "}
{"url": "http://www.bnews.bg/article/242049-silno_eto_kakvo_pravyat_v_pamet_na_boyan_petrov_initsiativata_tragva_minuti_sled_novinata_za_kraya", "text": "\n Буквално минути след като стана ясна тъжната новина, че   във Фейсбук бе създадена нова група: \"Да изкачим връхче в памет на Боян\". \r\n\r\n Хиляди българи са потресени от новината, но остават верни и се прекланят пред силата и смелостта на Боян, който е бил и остава завинаги мощна мотивация за хората с живота и делото си. Вдъхновение за всички ни. \r\n\r\n Ето и първия пост на създателите на групата: \r\n\r\n \"Боян Петров ни даде много, наистина много. Не го познавам лично, но винаги с интерес следя експедициите му. От момента, в който обявиха, че е изчезнал не спирам да мисля за него и да следя актуалните новини, с надеждата, че ще се появи и с усмивка ще разкаже как е преодолял и това препятствие... За съжаление това не се случи.  \r\nНе искам усилията на този велик човек да отидат на вятъра.  \r\nВярвам, че най-доброто, което можем да направим е да следваме неговия добър пример и да се вдъхновим от неговата изключителна енергия и воля. \r\nВярвам, че ако има живот след смъртта и той ни гледа отгоре, би се зарадвал да види колко много хора е докоснал и вдъхновил! \r\nНека надигнем глави от компютрите и телефоните си. Да спрем с коментарите в социалните мрежи и да се насочим към някое връхче, от което да \"помахаме\" на Боян и да му покажем и докажем, че всичко, което е направил има смисъл и не е напразно!\" \r\n \n\t\t\t\t\t\t", "date": "2018.05.16", "title": "СИЛНО! Ето какво правят в памет на Боян Петров! Инициативата тръгва минути след новината за края..."}
{"url": "http://www.bnews.bg/article/242025-atanas_skatov_poklon_boyane_pred_silata_na_duha_ti_i_tseleustremenostta_ti_pred_volyata_i_bezstrashieto_ti_neka_bog_dade_sila_na_blizkite_mu", "text": "\n Днес във Фейсбук попаднахме на коментар от алпиниста Атанас Скатов по повод трагедията, която вълнува цяла България в последните дни, а именно какво се случва с Боян Петров. Вижте какво написа другарят в планината и приятел на Боян в личният си профил в социалната мрежа.  \r\n\r\n \r\n\r\n Скъпи приятели, \r\n\r\n Днес слезнах в Тингри. \r\n\r\n На 13.05 след слизането ми на лагер 2 научих от Мария Илиева в разговор по сателитния ми телефон за изчезването на Боян Петров. \r\nОтначало не повярвах и ми трябваше малко време да асимилирам какво ми говори. Реших,че е станала някаква грешка и тя не е разбрала добре. След уточнение за това от колко време той липсва започнах да осъзнавам какво се случва. Разбрах,че са скрили тази информация от мен , за да не ме притесняват по време на атаката ми към връх Чо Ойо. \r\nВ Тингри съм и имам достъп до комуникации и мога да изразя чувствата,които бушуват в мен. Цял ден говоря със спасителния отряд, който издирва Боян. Много сериозна акция на най-високо ниво. \r\n\r\n Боян беше алпинист с огромен опит,от който аз съм се учил. Изключителен алпинист. Заедно сме били на 3 експедиции -вр. Манаслу през 2015 и през 2016г изкачихме вр. Анапурна и вр. Макалу . Бях много горд, че имахме много силно българско присъствие през онзи сезон в Хималаите. Помагахме си по време на изкачванията и си говорехме доста в безкрайното време на изчакване за хубаво време в базовия лагер. Той е алпинист от поколението най-близо до мен и запалваше моята страст за високи постижения. Да имаш човек , който си е поставил толкова високи цели ,които да те мотивират и дават увереност,че е възможно да се постигат е една от предпоставките за успеха. За мен този човек беше Боян! В него имаше страст, имаше увереност,имаше сила. Беше много добър стратег и тактик. Предценяваше много добре обстановката,правеше детайлно проучване на терена, прогнозата и всички обстоятелства свързани с атаката към върха. Много целеустремен и никога не се отказваше. Безкрайно много съжалявам за това,което се е случило. Знам,че колкото и да сме силни природата е по-силна от нас. Знам колко е трудно там горе. Спомням си когато си говорехме след изкачването на вр. Макалу , как се спогледахме безкрайно изтощени и почти без думи си казахме: “Хората идея си нямат,какво се случва тук горе и какво преживяваме”. И е така. Няма как да знаят! Но аз знам! И сега наистина го изпитах в пълния му вариант с изкачването ми без шерп и кислород на вр. Чо Ою. И мога да оценя още повече, това, което е направил той вече 10 пъти по всичките тези осемхилядника. Виждал съм колко е зависим от инсулина и съм се чудел как не се страхува да не получи пристъп , в момент , в който да не може да реагира. Той не се страхуваше от нищо! \r\n\r\n Поклон Бояне! Пред силата на духа ти и целеустремеността ти. Пред волята и безстрашието ти! \r\nНека Бог даде сила на близките му. \r\n\r\n Осиротях.Ще ми липсва Силния бегач в съседния коридор, който ме водеше и напрягаше силите ми докрай в състезанието .Все още се надявам,че може да стане някакво чудо и да се появиш отнякъде, въпреки че...... много време е минало. Единственото, което мога да направя в този момент е да продължа напред към Еверест, там където щяхме да се засечем тази пролет и да посветя изкачването си на върха на теб! Дано имам късмет да го кача. Заради теб! И може да усетя духа ти там някъде в бялата планина, на най-високата и точка и да си поговоря пак безмълвно с теб! \r\n\r\n \r\n \n\t\t\t\t\t\t", "date": "2018.05.16", "title": "АТАНАС СКАТОВ: Поклон Бояне! Пред силата на духа ти и целеустремеността ти. Пред волята и безстрашието ти! Нека Бог даде сила на близките му!"}
{"url": "http://www.bnews.bg/article/242028-reshitelen_den_za_izdirvaneto_na_boyan_helikopterite_tragnaha_kam_varha", "text": "\n Хеликоптерите за спасителната операция за Боян Петров отлетяха от Катманду към връх Шиша Пангма, това съобщиха от екипа във Фейбсук. След края на днешната акция ще бъде взето решение дали да се преустанови търсенето на българския алпинист. \r\n„Времето е сравнително добро за търсене с хеликоптер. В момента екипът се движи близо до Неланг, за да достигне Шаша Пангма. Както ни беше казано от ръководителя на въздушната акция днес ще се проведе още едно търсене на Боян, преди да се вземи крайно решение за финал на спасителната мисия“, съобщиха от спасителния екип.  \r\n \n\t\t\t\t\t\t", "date": "2018.05.16", "title": "Решителен ден за издирването на Боян! Хеликоптерите тръгнаха към върха!"}
{"url": "http://www.bnews.bg/article/242033-balgarskite_vina_kabile_na_vila_yambol_specheliha_dva_medala_na_konkurs_v_london", "text": "\n “Вила Ямбол” спечели два медала на London Experts in Wine Awards. Единият е сребърен за виното им Kabile от сорта Сира, а другият бронзов за Kabile Мавруд и Каберне Совиньон. Конкурсът се провежда за втора поредна година под патронажа на Княз Кирил Сакскобургготски в Лондон.  \r\n\r\n Състезанието е само за български вина – тази година са участвали общо 46. Оценяващата комисия на конкурса се състои от висшия ешелон в сферата на вината – и тримата членове са Master of Wine. Класирането на вината е по 100 точкова система. Купажът Kabile Мавруд и Каберне миналата година грабна златно отличие в конкурса London Experts in Wine Awards. През миналата година виното Kabile от сортовете Мавруд и Каберне Совиньон се превърна в най- награждаваното българско вино зад граница с три златни медала – освен от Лондон и от Mondial de Bruxelles и Vinalies International. \r\n\r\n Интересен факт е, че изба „Вила Ямбол“ постига 100% успеваемост от участието си в конкурса. Миналата година с едно изпратено вино – спечели медал, а тази с две проби – две отличия. Винената серия Kabile е кръстена на античния тракийски град Кабиле, който се намира до Ямбол. На етикета на бутилката е изобразена античната богиня Кибела. Като цяло оценката на експертите за българското вино е много добра. Определено се отчита интерес към местни сортове, блендове и вина, направени в по-съвременен стил – а именно с повече плодовост, коментираха още организаторите на London Experts in Wine Awards. Това се търси и на световния пазар – вина с повече изява на сортовия характер и плодовост, за сметка на тези с дълго отлежаване в дъбови бъчви. \r\n\r\n Това е поредното международно признание за вината на „Вила Ямбол“. Припомняме, че на последния конкурс Vinalies Internationales в Париж, винарната донесе най-много медали за страната ни - 5 отличия, в това число единственото злато. Големият приз отиде при тероарното вино от микрорайона Болярово от сорта Каберне Совиньон 2015 г., който предстои избата да пусне на пазара. Сребърни медали от Париж получиха Kabile Резерва Каберне Совиньон 2014, Kabile розе от Сира 2017, Kabile Мерло и Каберне Совиньон и ракия от сорта Мускат без отлежаване в бъчви. Вината на „Вила Ямбол“ могат да се опитат на предстоящия Балкански винен конкурс и фестивал (BIWC) на 19-ти и 20-и май в столицата. \r\n\r\n \r\n \n\t\t\t\t\t\t", "date": "2018.05.16", "title": "Българските вина KABILE на \"Вила Ямбол\" спечелиха два медала на конкурс в Лондон"}
{"url": "http://www.bnews.bg/article/242032-rusiya_kritikuva_tereza_mey_prekaleno_se_doveryavate_na_taynite_si_sluzhbi", "text": "\n Парламентарните депутати на Великобритания се доверяват сляпо на думите на британските тайни служби по отношение на предполагаемото отравяне на бившия руски шпионин Сергей Скрипал и дъщеря му Юлия, заяви руският посланик в Лондон Александър Яковенко във вторник, цитиран от ТАСС и Агенция Фокус. \r\nТой говори с репортери след среща с членове от парламентарна група за отношенията с Русия. \r\n„Остава впечатление, че те поставят сляпо доверие в информацията разпространена от техните разузнавателни служби и в твърденията на шефа на британското контраразузнаване Андрю Паркър“, заяви Яковенко отговаряйки на въпрос на ТАСС. „За съжаление, те се опират на тази информация.“ \r\n„Те не вярват на нашите аргументи, но има определени неща, които попадат в областта на международното право и тези неща изграждат силната страна на нашата аргументация“, допълни Яковенко. „Въпреки всичко те разчитат на първичните си реакции и на информацията подхвърлена им на официално ниво.“ \r\n„Депутатите консумират информация най-вече от вестници и от изтичане на новини от медии. Те мислят чрез клишета и затова дискутирането с тях е напрягащо“, заяви още Александър Яковенко. \r\n \n\t\t\t\t\t\t", "date": "2018.05.16", "title": "Русия критикува Тереза Мей: Прекалено се доверявате на тайните си служби"}
{"url": "http://www.bnews.bg/article/242026-zhalt_kod_v_6_oblasti_dazhd_i_slantse_si_smenyat_mestata", "text": "\n Днес през деня само на отделни места отново ще се развива купесто-дъждовна облачност и ще превали; ще има и слънчеви часове. Вятърът от северозапад ще се усили и с него за кратко в Северна България ще нахлуе малко по-хладен въздух; в югоизточните райони ще духа до умерен югозападен вятър. \r\n\r\n Температурите ще са близки и малко по-високи от обичайните - максималните ще са предимно между 23 и 28 градуса. След временното понижение в нощните часове, през деня атмосферното налягане отново ще се повиши и ще е близко до средното за месеца. \r\n\r\n В планините ще се развива купесто-дъждовна облачност и на много места ще има краткотрайни валежи с гръмотевици. Ще духа умерен до силен, само по най-високите части временно бурен югозападен вятър. \r\n\r\n Максималната температура на височина 1200 м ще е около 16 градуса, на 2000 м - около 9 градуса. По Черноморието ще преобладава слънчево време с временни увеличения на облачността. Само на отделни места е възможно краткотрайно да превали. Ще духа до умерен югоизточен вятър, който след обяд в южните райони ще се ориентира от югозапад. Максималните температури ще са 23-27 градуса. Температурата на морската вода е 18-19 градуса, вълнението на морето ще е 2-3 бала. \r\n  \r\n \n\t\t\t\t\t\t", "date": "2018.05.16", "title": "Жълт код в 6 области, дъжд и слънце си сменят местата"}
{"url": "http://www.bnews.bg/article/242030-ananiev_obvini_meditsite_ot_vratsa_che_sami_sa_si_vinovni_da_nyamat_zaplati_protestite_im_bili_zakasneli", "text": "\n \"Недоволстващите медици от Враца са свидетели на всички порочни практики, свързани с обществените поръчки за лекарства и медицински изделия, апаратура, техника. Защо тези хора тогава не са излезли на протест?\" . Това попита в студиото на \"Здравей, България\" здравният министър Кирил Ананиев, след като в началото на седмицата гневни медици от врачанската болница замериха с яйца заместничката му Жени Начева. Служителите в болницата не са получавали заплати от февруари. Тя пък се осмели в отговор на въпрос на педиатър от болницата във Враца, най-нагло да заяви, че н \r\n\r\n „Не бих работила без заплата. Всеки е достойно да получава заплата“, каза Начева пред БТВ. \r\n\r\n \"Срещу кого е този граждански протест? Тези яйца няма да свършат работа. Те трябваше да бъдат хвърлени срещу тези, които докараха болницата до това състояние. А сега тези яйца се хвърлят срещу хората, които искат да стабилизират системата\", посочи Ананиев. \r\n\r\n Той напомни, че болниците във Враца и Ловеч в продължение на 13 и повече години се водят във фалит, и изтъкна, че са източвани милиони. \r\n\r\n В същото време той усети, че е прекалил с обвиненията и веднага зае обратната позиция: готов бил да приеме всеки справедлив граждански протест, включително този на медиците в Ловеч и Враца: \"Не обвинявам работещите в тези две болници. Те са лъгани много и затова не вярват. Тези две болници са наш приоритет. Те са структуроопределящи\".  \r\n\r\n И продължи с автохвалбите: \"Вкарахме оздравителните планове и започнахме преговори с инвеститорите. Още не са компенсирани старите заплати, но когато оздравителният план заработи напълно, ще започне изплащането на старите заплати. Необходими са 2-3 месеца\", допълни той и призова лекарите да се върнат на работа.  \r\n\r\n Министърът поясни, че още през декември ресорното му министерство е започнало акция заедно с  Главна прокуратура и МВР: \"Направили сме проверките и сме изпратили документацията в прокуратурата. Те са влезли в 21 болници, в които са установени порочни практики. Прокуратурата е единственият орган в момента, който може да каже чия е вината\".  \r\n\r\n Ананиев коментира случая с пациентка, която почина, след като от болницата й поискаха 10 000 лева, за да си плати за аортна клапа: \"Смъртта на тази жена не е свързана с това, че не й е сложена съответната клапа. Тя е имала множество заболявания и смъртта й е дошла от тях\".  \r\n\r\n Виновни няма, т.е. само обществото и работещите в болниците са виновни. Управлението  - ясно като слънце. Пази боже да опре човек до болнично лечение. Но управляващите имат връзки и пари да се лекуват. Тях живота на обикновения данъкоплатец, който редовно си плаща осигуровките, но не получава адекватно лечение, а лекарите и сестрите мизерстват, не ги засяга. \r\n \n\t\t\t\t\t\t", "date": "2018.05.16", "title": "Ананиев обвини медиците от Враца, че сами са си виновни да нямат заплати, протестите им били закъснели"}
{"url": "http://www.bnews.bg/article/242039-borisov_obarna_palachinkata_i_razporedi_ananiev_platete_zaplatite_na_lekarite_i_meditsinskite_sestri_i_na_teb_da_ti_sprem_zaplatata_i_ti_shte_si_nedovolen", "text": "\n Само преди четири дни, след като каза, че медсестрите не го интересуват, Борисов смени тактиката. \r\n\r\n \"Ние нямаме отношение към медицинските сестри. Ние даваме пари на Здравната каса и като бюджет на здравното министерство и то съответно на болниците. За първи път от много време се вдигнаха лимитите, така че шефовете на болниците трябва да си ги отрегулират и да направят така, че да е справедливо. Близо 5 милиарда лева отделя държавата за здравеопазване. Разбирам ги, но не може всеки, който иска пари, да дойде под прозорците ни и на другия ден… Не е правилно така, ще счупим държавата накрая. Болниците получават огромни пари от Министерството на здравеопазването и по клинични пътеки от Здравната каса\", обясни тогава той. \r\nДнес обаче преди заседанието на кабинета, той пак се изживя за бащица на нацията: \r\n\r\n \"Хората да си получават заплатите и паралелно с това правете реформите. Не може да се крадат и да се източват болниците. Не може с над 450 млн. сме увеличили клиничните пътеки тази година, близо 5 млрд. да отидат за здравеопазване и сестри и санитари да ми се казва, че не са получавали заплати. \r\n\r\n Това каза премиерът Бойко Борисов на здравният министър Кирил Ананиев преди заседанието на Министерски съвет във връзка с недоволството на лекарите от болницата във Враца, които целиха с яйца зам.-здравният министър Жени Начева. \r\n\r\n Държавата никога в историята си не е отделяла такива пари за здравеопазването. И те да са недоволни… тази година на НЗОК колко увеличихме пътеките, попита Борисов. \r\n\r\n От своя страна здравният министър Кирил Ананиев обясни, че общото увеличение на бюджета на НЗОК е с 407 млн. повече от миналата година, но добави, че две болници систематично са водени към фалит повече от 13 години \r\n\r\n Борисов разпореди да бъдат стабилизирани болниците. „Грехота е при толкова пари да има недоволни. Стабилизирайте ги, успокойте хората”, подчерта Борисов. \r\n\r\n Ананиев каза, че парите си ги получавали, но имат запори. „Вдигаме запорите само и само да функционират и пак са недоволни”, допълни Ананиев. \r\n\r\n „И на теб от февруари да ти спрем заплатата и ти ще си недоволен, оправете този проблем”, разпореди още Борисов. \r\n\r\n Той заяви още, че вината е в тези, които са ги довели болниците до тук и че има задържани, обвинени, включително представители от ГЕРБ. „Ще си получат заслуженото. Да не се получава повече това, това са ни два областни града”, каза още Борисов.  \r\n \n\t\t\t\t\t\t", "date": "2018.05.16", "title": "Борисов обърна палачинката и разпореди: Ананиев, платете заплатите на лекарите и медицинските сестри! И на теб да ти спрем заплатата, и ти ще си недоволен!"}
{"url": "http://www.bnews.bg/article/242029-bedstvenoto_polozhenie_v_byala_slatina_ostava", "text": "\n Остава в сила бедственото положение в Община Бяла Слатина, където във вторник вилня силна буря и нанесе сериозни щети. \r\n\r\n Градушка и ураганен вятър удариха Плевен, Кнежа и Бяла Слатина  вчера. \r\n\r\n Силен вятър, пороен дъжд и градушка буквално за минути изпотрошили циглите по покривите на десетки къщи, изкоренили десетки дървета, между които и два 15-метрови бора пред сградата на общината. \r\n\r\n Вятърът е скъсал жици, разбил е стъклени тераси на жилищен блок, носил е ламарини. Засега няма данни за пострадали хора. \r\n\r\n Има много изкоренени дървета в града. 50 къщи от село Гривица са с отнесени покриви. Има и щети по автомобилите заради падналите дървета. \r\n\r\n Един човек е леко пострадал, информира кметът на града Георг Леонидов. Има стотици сигнали за паднали дървета върху жици, допълни той, предаде Нова тв. \r\n \n\t\t\t\t\t\t", "date": "2018.05.16", "title": "Бедственото положение в Бяла Слатина остава"}
{"url": "http://www.bnews.bg/article/242035-zakonat_e_nad_vsichki_a_nad_zakona_e_samo_valeri_simeonov", "text": "\n \r\nЗаконът е над всички, а над закона е Валери Симеонов! И това не е майтап.Това си е нашата родна действителност. Според публикация на агенция ПИК от 15.05.2018 г. вицепремиерът Валери Симеонов е извършил проверка за законността на постройките по плажа. Ето и линк: \r\n\r\n Звучи добре за читателя от ПР гледна точка, но е в нарушение на закона. \r\n\r\n От къде на къде и по силата на кой закон вицето се поставя над закона и означава ли това, че институциите, които би следвало да са независими в своята дейност са поставени в зависимост от вицето Валери Симеонов? Не се ли наричаше този начин на управление самоуправство? \r\n\r\n И след като се е поставил над закона, кой, как и кога ще провери законността на хотелите на Валери Симеонов? Въпроси, които със сигурност няма да се харесат на пиарите на Симеонов, но и на нас гражданите никак не ни харесва да плащаме сметката за незаконните действия на властта. \r\n\r\n Защото сега ще трябва да платим и на Ди джей Станчо за незаконното му задържане при миналогодишните проверки на вицепремиера по Черноморието. Колкото и да му се иска на повелителя на тишината хората да си траят, те не си траят и осъждат властта за незаконните ѝ действия, а всички ние плащаме сметката! Ето така  управлява министърът на шума и пръв тоалетен такъв!  \r\n  \r\n \n\t\t\t\t\t\t", "date": "2018.05.16", "title": "Законът е над всички, а над закона е само Валери Симеонов!"}
