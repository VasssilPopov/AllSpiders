{"url": "http://www.bnews.bg/article/244395-megan_narushi_protokola_pred_kralitsata", "text": "\n Меган Маркъл наруши протокола на британския кралски двор, сядайки с кръстосани крака до съпруга си принц Хари и кралица Елизабет II. Това стана на прием в Бъкингамския дворец. \r\n\r\n Според етикета жените нямат право да застават така на официални събития. Позволено им е единствено да кръстосват глезени. Меган обаче наруши правилото. И то в присъствието на кралицата. Осъзнавайки грешката, херцогинята наклони кръстосаните си крака на една страна, за да изглежда \"по-прилично\". \r\n\r\n Въпреки че медиите на Острова обичат да следят за спазването на протокола и сочат с пръст всяка неточност, кралското кръстосване на краката не е прецедент. Може да не са го правили пред кралицата, но и принцеса Даяна, и херцогиня Кейт имат няколко снимки в подобна поза. Със сигурност поведението на Меган не е обидило Елизабет II. \r\n \n\t\t\t\t\t\t", "date": "2018.06.28", "title": "Меган наруши протокола пред кралицата\r\n\r\n"}
{"url": "http://www.bnews.bg/article/244399-vizhte_koi_se_tochat_da_lapnat_bdzh_moskovski_drugo_govori", "text": "\n Въпреки бодряшките т , краят на БДЖ вероятно е по-близо, отколкото мнозина смятат. Днес кредиторите на компанията обявиха за продажба на 2779 товарни вагони на компанията чрез Българската банка за развитие.  \r\n\r\n Подвижният състав на държавната компания е пуснат на два търга с тайно наддаване. \r\n\r\n Едната обява е за 1311 товарни вагона, собственост на \"Холдинг БДЖ\", заложени, заложени по реда на Закона за особените залози в полза на ББР. \r\n\r\n Огледи на возилата ще са възможни до 11 юли, а заявления за участие ще се приемат до следващия ден. \r\n\r\n На 13.07.2018 г. офертите ще бъдат отворени в сградата на Българска банка за развитие АД в гр. София, ул. \"Дякон Игнатий\" № 1 от назначена за целта Комисия, без присъствието на заявителите.  \r\n\r\n Втората обява е за още 1468 товарни вагона. За тях сроковете са същите. \r\n\r\n За следващия понеделник е насрочен търгът за централата на БДЖ на столичната ул. \"Иван Вазов\" № 3. Уникалният имот е обявен за продан с начална цена от 7,3 милиона лева. \r\n\r\n Според източници на OFFNews за сградата, в която е заседавало правителството на Кимон Георгиев в средата на тридесетте години на миналия век, не липсват кандидати. Заподозрените участници в наддаването са известен издател политик, хазартен бос, който преди време излезе от бизнеса с пътното строителство, и жена банкер. \r\n \n\t\t\t\t\t\t", "date": "2018.06.28", "title": "Вижте кои се точат да лапнат БДЖ, Московски друго говори..."}
{"url": "http://www.bnews.bg/article/244366-nikol_si_gi_pokaza_i_ostavi_mazhete_bez_dah", "text": "\n Половинката на Григор Димитров - Никол Шерцингер, привлече всички погледи към себе си по време на благотворителен търг. Поп иконата бе сред гостите на Елтън Джон, чиято фондация подкрепя засегнатите от СПИН. \r\n  \r\nШерцингер бе избрала рокля в цвят пепел от рози, която бе с дълбоко деколте и ертоично разкриваше прелестите ѝ. Това накара хиляди нейни почитатели от цял свят да преглъщат страстно и да завиждат на наш Гришо! \r\n \n\t\t\t\t\t\t", "date": "2018.06.28", "title": "Никол си ги показа и остави мъжете без дъх"}
{"url": "http://www.bnews.bg/article/244389-barekov_byurokratsiyata_unishtozhava_malkiya_biznes_parite_stigat_samo_do_multibogatite_latifundisti", "text": "\n Евродепутът Николай Бареков заедно с британския си колега Джон Флек, консерватор, 12-о поколение фермер, посетиха собственика на прочулата се крава Пенка. Двамата политици са направили скромно дарение на стопанина. Иван Хралампиев благодари на Флек за помощта и за човешката му постъпка, като изрази мнение, че след случая с кравата Пенка ще се променят много неща, които към момента са една недосмислица. \r\n\r\n Николай Бареков заяви, че спасяването на кравата Пенка е лична кауза на Джон Флек. Според българският евродепутат и консерватор те като европейски законотворци ще инициират промяна в правилата на европейската комисия. \r\n\r\n “Николай Бареков е един от най-влиятелните политици в Европейския парламент”, заяви британският консерватор Джон Флек. \r\n\r\n Как живее малкият и среден фермер, вижте в коментара на Бареков. \r\n\r\n *Публикуваме без редакторска намеса. \r\n\r\n \"С моя приятел и колега британския евродепутат Джон Флек на гости при кравата Пенка и нейния стопанин в Осоговския Балкан над село Копиловци. Джон е дванадесето поколение британски фермер и направи кампания в защита на живота на Пенка в ЕП. Понеже Пенка беше минала сръбската граница и предстоеше умъртвяване от българските ветеринарни власти. Заведох го да се срещнат на живо. Да чуем болките на хората. Почерпиха ни бели кюстендилски череши, а ние направихме скромно дарение на кравичката и стопанина. Те живеят в много тежки условия в едно изключително красиво планинско ранчо с много лош черен път до него. Не стигат парите за хубав обор. За да го узакони, общината в Кюстендил иска 1400 лева от бедния фермер. В ранчото живеят 7 крави и 10 коня с няколко прасенца. От министерство на земеделието отказват евросубсидии за малките фермери. Парите стигат само до мултибогатите латифундисти. Огромен проблем за България. Бюрокрацията унищожава малкия бизнес и малкия човек. Подготвям питане до министър Порожанов във връзка със субсидиите за малките стопанства. Затова ние, консерваторите, искаме промяна на правилата в Европа. Да мислим и работим повече за човека, а не за чиновническия апарат.\" \r\n\r\n \r\n \n\t\t\t\t\t\t", "date": "2018.06.28", "title": "БАРЕКОВ: Бюрокрацията унищожава малкия бизнес! Парите стигат само до мултибогатите латифундисти!"}
{"url": "http://www.bnews.bg/article/244390-slavi_boyko_e_lazhets_kogato_stava_duma_za_nego_go_boli", "text": "\n \r\nС огромен интерес наблюдавам очарователната сага за „острова, който е собственост” на Бойко Борисов и незнайно защо в съзнанието ми напират спомени. \r\n\r\n Същият този Бойко Борисов, който възропта срещу някакъв маргинален сайт, написал, че има остров, същият този Бойко Борисов, заедно с подобни жълти медии, твърдеше, че аз имам градинка пред Японския хотел в София. И то дълго време, докато аз от телевизионния екран не му казах, че ако продължава да твърди подобни глупости, нищо че е министър - председател, ще го осъдя. Защото е лъжец. Сега го боли. Когато става дума за самия него – го боли. Защото той нямал остров. По-странното е, че и медиите ги боли, коментира Слави Трифонов във фейсбук. \r\n\r\n Ето - Нова Телевизия свалиха предаването на Милен Цветков, а “24 часа” се хвърлиха като Матросов на амбразурата да защитават горкия Бойко Борисов, който няма дори един остров. \r\n\r\n Всъщност, градинката се превърна в остров, а фалшиви новини ще има, докато има фалшиви медии и фалшиви политици, пише още той. \r\n \n\t\t\t\t\t\t", "date": "2018.06.28", "title": "Слави: Бойко е лъжец! Когато става дума за него го боли!"}
{"url": "http://www.bnews.bg/article/244380-anya_pencheva_lyaga_pod_nozha_sled_lechenie_s_babini_ilachi", "text": "\n Аня Пенчева се предаде пред най-големия здравословен проблем в живота си – тиреоидит на Хашимото. Актрисата години наред се опитваше да си затваря очите пред болестта на щитовидната жлеза, заблуждавайки се, че може да я излекува с билки. Най-накрая обаче осъзна, че това е невъзможно, и се реши на операция.  \r\n\r\n Болестта на Аня е в много напреднал стадий, твърдят запознати. Лекари ѝ били препоръчали операция още преди години, но актрисата категорично отказала да я режат. Притеснявала се, че тъй като интервенцията е в основата на шията, ще ѝ остане грозен белег, който цял живот ще я тормози. Освен това се ужасявала, че може да засегнат гласните ѝ струни и да онемее или най-малкото – да увреди гласа ѝ така, че повече да не може да стъпи на сцената, писа „Уикенд“. \r\n\r\n Независимо, че лекарите я уверявали, че това е невъзможно, тя се тресяла от страх и отказвала да им повярва. Надявала се, че може да се излекува само с билки, диети и бабини цярове. Откакто чула диагнозата, изпробвала всякакви отвари и режими на хранене, изключила от менюто си първо глутена, после – млечните продукти, мъчела се с таблетки селен и хранителни добавки, ходела на ирисова диагностика, правела си прочиствания с единствената надежда да спре болестта. Това обаче се оказало невъзможно. Хормоните ѝ били в критична точка, в щитовидната жлеза се образували възли, които в случай, че не се оперират, можело да причинят дори рак.  \r\n\r\n В крайна сметка звездата на родния театър вдигнала ръце и се предала. Тя осъзнала, че ако ѝ е мил животът, ще трябва да легне в операционната. За нейно щастие, щяла да се оперира по съвсем нов метод с лазер, а не със скалпел. Лекарите обещали, че белегът ще бъде незабележим, а риск за гласните струни на практика няма. Преди да се оперира обаче, актрисата най-вероятно ще изчака да мине премиерата на новата ѝ пиеса, за която „Уикенд” вече писа. Тя ще бъде на фестивала „Арт поток” в Царево в края на юли. Преди това ще се играе в Стамболийски и Димитровград. \r\n\r\n Най-вероятно операцията ще е след трите представления, тъй като след нея ще се наложи известно време актрисата да пази гласните си струни, избягвайки твърдата храна и говоренето с висок тон. Освен това ще трябва до края на живота си да спазва железен режим с хормонални таблетки. Добрата новина е, че поне ще се отърве от терапиите с хомеопатия и диетите, които не вършат никаква работа, а само я тормозят.  \r\n\r\n Дъщерята на актрисата Петя Дикова обаче продължава с опитите да лекува хашимото с природни средства. Тя не се отказва от билките и диетите. Още преди години водещата на „Култ” по Би Ти Ви трябвало да се оперира, но отказала. Очаква се обаче, ако всичко при майка ѝ мине добре, Петя също да набере смелост и на свой ред да се подложи на лазерната процедура.  \r\n \n\t\t\t\t\t\t", "date": "2018.06.28", "title": "Аня Пенчева ляга под ножа след лечение с бабини илачи "}
{"url": "http://www.bnews.bg/article/244378-tanki_smetki_chernata_zlatka_vartyala_ednovremenno_miro_i_lyubovnika_si_za_dzhip_i_prasten", "text": "\n Плеймейтката Златка Димитрова изживява бурна, но трудна любов, която е на път да събори всички мостове към досегашните й близки и роднини. \r\n\r\n Силиконката се хвърли със засилване в обятията на анонимния досега Галин Гочев от Грудово и взриви всички около себе си. След като за аферата се разчу, Златка сама призна, че има връзка с младия мъж, а междуременно и той се похвали с техни общи фотоси. \r\n\r\n Черната Златка и новият й избраник са си взели квартира, където живеят напук на всеобщото неодобрение. Това вбесило майка й, която й казала да не стъпва повече в семейния апартамент в бургаския квартал „Изгрев“. Вратата на Златка била показана и от сестра й София, която много харесвала досегашния й мъж Миро Недев, с когото моделката живее от 6 години на семейни начала и от когото има син, писа „Уикенд“. \r\n\r\n Никой не очакваше, че Златка ще си събере багажа и ще се пресели при друг. Още в края на зимата Златка си тръгна от столицата, където Миро има една дузина апартаменти, и се прибра в Бургас. Тогава обяснила на майка си, че всичко е временно и през есента ще се върне в София при мъжа си. На Миро пък казала, че се чувства доста уморена от съвместното съжителство, има нужда от освежаваща почивка, но след това ще се върне и ще се опита да хармонизира отношенията между двамата. \r\n\r\n Миро продължил да глези плеймейтката с надеждата, че с детето ще се приберат и ще заживеят спокойно. За 14 февруари я изненадал с пръстен с диаманти, а няколко седмици по-късно й купил чисто нов лъскав джип. \r\n\r\n Златка обаче започнала да се държи още по-дръпнато с мъжа, който я извади от орбитата на плеймейтките за дълъг период и се опита да начертае нови хоризонти пред нея. На няколко пъти Миро я питал дали има друг мъж в живота й, но тя нагло го излъгала, че няма. Успоредно с това вече се заигравала с Галин Гочев. От небрежен флирт работата прераснала в страстна връзка, за която потресения Миро научил едва преди десетина дни. Бесен от предателството, бизнесменът си прибрал джипа и оставил на силиконката сума да си купи по-евтин автомобил. После решил всички пари от месечната издръжка на малкия Миро да дава лично на бабата, която и без друго почти изцяло поела грижите за детето.  \r\n\r\n В същото време обявената за Майка на 2016 година Златка Димитрова по-често можела да бъде засечена край автомивката на Галин Гочев, отколкото с бебешката количка, коментират бургазлии. Тя почти не поглеждала детето си, замаяна от актуалната си страст. \r\n \n\t\t\t\t\t\t", "date": "2018.06.28", "title": "Тънки сметки: Черната Златка въртяла едновременно Миро и любовника си за джип и пръстен "}
{"url": "http://www.bnews.bg/article/244381-sadistat_brat_ubil_sestra_si_tova_e_golyama_tragediya_za_semeystvoto_mi", "text": "\n Бургаският апелативен съд потвърди първоначалния арест на Борислав С. от Созопол, който е обвинен в причиняване на смърт по непредпазливост на сестра си, вследствие на удари в юмрук и крака в корема, съобщиха от пресцентъра на съда. \r\n\r\n По време на днешното заседание магистратите приеха представените от защитата на обвиняемия три епикризи и медицинско удостоверение за състоянието на Борислав С. \r\n\r\n От представените документи и пледоарията на защитата стана ясно, че от години Борислав страда от тежко заболяване със съпътстващи допълнителни болести и усложнения след оперативни интервенции. \r\n\r\n Задръжаният поиска по-лека мярка, за да се грижи за майка си и семейството си. „Това е голяма трагедия за семейството ми“ каза пред съда Борислав и помоли да не бъде задържан под стража. \r\n\r\n Според защитата през годините Борислав С. на два пъти е спасявал живота на сестра си, която била зависима от алкохола. \r\n\r\n Много преди фаталния инцидент от 19 юни 2018г. той се е грижил за болната си от цироза сестра и към деня на кавгата между нея и обвиняемия, а и след това, тя е продължила да употребява алкохол. \r\n\r\n Решението на съда е окончателно и не подлежи на обжалване. \r\n \n\t\t\t\t\t\t", "date": "2018.06.28", "title": "Съдистът брат, убил сестра си: Това е голяма трагедия за семейството ми!"}
{"url": "http://www.bnews.bg/article/244383-brutalna_katastrofa_v_sofiya_motor_razmazan_kato_vadenka_shokirashti_snimki", "text": "\n Ужасна катастрофа между автомобил и мотор е станала на изключително хлъзгавата настилка на бул. \"България\" в столицата, предаде наш читател. \r\n\r\n Моторът буквално е направен на ваденка, гледката е страховита! \r\n\r\n На място има полиция.  Не бяха забелязани линейка или тела на пострадалите. \r\n\r\n   \r\n\r\n \r\n\r\n \r\n\r\n \r\n\r\n \r\n \n\t\t\t\t\t\t", "date": "2018.06.28", "title": "Брутална катастрофа в София! Мотор размазан като ваденка! (ШОКИРАЩИ СНИМКИ)"}
{"url": "http://www.bnews.bg/article/244384-prokuraturata_na_hod_protestira_osvobozhdavaneto_na_ubietsa_na_paolo", "text": "\n Само няколко часа, след като Окръжният съд в Стара Загора освободи предсрочно от затвора 47-годишния Георги Сапунджиев, който преди четири години прегази и уби на място 4-годишния Паоло Иванов, Окръжната прокуратура внесе протест в Апелативния съд в Пловдив срещу решението.  \r\n\r\n Старозагорецът сам подал молба до окръжните магистрати да бъде освободен предсрочно, тъй като е излежал половината от наказанието си и няма провинения. \r\n\r\n Припомняме, че днес съдът реши, че молбата му ще бъде удовлетворена, тъй като не е имал провинения в затворническото общежитие и е работил във външна фирма. Освен това показал \"блестящи резултати\" на курс по отговорно шофиране, който посещавал, докато изтърпявал наказанието си. Според магистратите, затворническата администрация и психолозите, рискът Георги Сапунджиев да извърши същото престъпление е нисък. През следващите две години обаче той ще се среща с пробационен работник на адреса си в село Змейово. \r\n\r\n На 2 юни 2014 г. на пешеходната улица \"Цар Симеон Велики\" в Стара Загора 47-годишният Георги Сапунджиев навлезе с джипа си в забранената за коли зона при опит да направи обратен завой и прегази малкия Паоло. Момченцето карало велосипеда си, а на няколко метра били родителите му Иван и Красимира Иванови и неговата близначка Анжела. Паоло загина на място.  \r\n \n\t\t\t\t\t\t", "date": "2018.06.28", "title": "Прокуратурата на ход: Протестира освобождаването на убиеца на Паоло"}
{"url": "http://www.bnews.bg/article/244369-bashar_rahal_uredi_novata_si_v_serial", "text": "\n Башар Рахал напълно смеси личните с професионалните си отношения и вече снима сериал с прясната си тръпка Райна Караянева. Благодарение на актьора, който е и продуцент, красавицата получи роля в новата продукция „Кеш”, писа „Уикенд“. \r\n\r\n Снимките са започнали в началото на месеца и Райна не може да се нарадва, че се е уредила там и то не с епизодична поява пред камерата, а с доста сериозно участие. Героинята ѝ се казва Леда. Кандидат-актрисата вече намекна с кадър от сериала, че става въпрос за „лошо” и доста сексапилно момиче с високо самочувствие и добри финансови възможности. Изглежда, режисьор ще бъде Ники Илиев, който напоследък е „на всяка манджа меродия” – стои зад всяка втора продукция и на Би Ти Ви, и на Нова тв. Това обаче за момента е единственото, което е известно за сериала „Кеш”. Засега не е ясно нито в какъв жанр е той, нито коя медия ще го излъчва, нито кои са останалите актьори, които участват в него, освен Райна и Башар.  \r\n\r\n Двамата се запознаха покрай общата си работа в шоуто на Би Ти Ви „Лотария България”. Преди няколко месеца папараци ги хванаха „в крачка” и така стана ясно, че освен на екран, са двойка и в живота. Междувременно Райна се разведе, а за Башар отдавна се знае, че е в отворени отношения със съпругата си Калина. \r\n\r\n Вероятно затова не се притеснява от връзката с хубавата блондинка и не я крие. Вече е успял не само да запознае приятелката си с родата в България, но я е водил и в Ливан, където са роднините на баща му. Самата Райна се похвали, че е направила приказно пътешествие в близкоизточната държава, като не е ясно дали е била там само за развлечение, или дестинацията е използвана и за снимките на новия сериал. От своя страна тя е водила Башар в Пловдив, откъдето е родом. Не е изключено да е използвала случая, за да го представи на своето семейство.  \r\n \n\t\t\t\t\t\t", "date": "2018.06.28", "title": "Башар Рахал уреди новата си в сериал"}
{"url": "http://www.bnews.bg/article/244385-pari_mu_pod_krakata_ivanov_ne_kaza_shte_proveryava_li_v_krayna_smetka_chez_ili_ne", "text": "\n Като кризисен ПР определи  председателят на КЕВР Иван Иванов, който свика медиите извънредно в отговор на БСП. \r\n\r\n Според него левицата така цели да отклони вниманието от напускането на Жельо Бойчев и вътрешните си проблеми. \r\n\r\n Иванов подчерта, че не е заявявал в пленарната зала, че няма да изпълни закона, както го обвини соцлидерката. \r\n\r\n Дадох пояснение относно обстоятелствата, при които комисията може да се произнесе с решение, което е в съответствие със закона, което е прозрачно и което е правилно мотивирано, обясни Иванов. \r\n\r\n Той уточни че ведомството му ще изпълни законовите изисквания спрямо сделката с ЧЕЗ. Иванов обаче отказа да отговори на въпрос дали ще проверява, или не продажбата на енергийното дружество, предаде Канал 3. \r\n\r\n Припомняме, че премиерът  \r\n \n\t\t\t\t\t\t", "date": "2018.06.28", "title": "Пари му под краката: Иванов не каза ще проверява ли в крайна сметка ЧЕЗ или не"}
{"url": "http://www.bnews.bg/article/244388-nyama_takav_smyah_15_godishen_duhna_pod_nosa_na_politsaite_ot_aresta", "text": "\n Бягство на задържан непълнолетен вдигна врачанската полиция на крак днес. През нощта за съмнително поведение на улица в града бил арестуван 15-годишен циганин, син на известен наркопласьор в региона. Докато обаче оформяли документацията по задържането му в приемната на районното управление, непълнолетният хулиган използвал залисията на полицаите и си плюл на петите, съобщи \"24 часа\". \r\n\r\n Този път ченгетата се оказали по-чевръсти от предните случаи и веднага хукнали след него, но хлапакът успял да потъне незабелязан в тъмното. Разбрал за гафа, шефът на ОД на МВР във Враца Янко Янколов още на сутринта започнал да разследва случая лично. \r\n\r\n \"Назначил съм проверка от комисия на областната дирекция и се надявам тя да ми докладва за всички подробности и допуснатите пропуски от служителите в районното управление\", каза Янколов и допълни, че избягалият все още се издирва. \r\n\r\n Припомняме, че  . \r\n \n\t\t\t\t\t\t", "date": "2018.06.28", "title": "Няма такъв смях: 15-годишен духна под носа на полицаите от ареста!"}
{"url": "http://www.bnews.bg/article/244372-bravo_na_mvr_izbyagaliyat_narkoplasyor_se_predade_sam", "text": "\n Избягалият от районно управление в Пловдив арестант се е предал сам. Петър Петров се е предал в Окръжна прокуратура – Монтана, придружен от свой адвокат.  \r\n\r\n Окръжна прокуратура в Пловдив повдигна обвинение за разпространение на наркотични вещества, а съдът му наложи мярка за неотклонение – задържане под стража за 72 часа.  \r\n\r\n Срещу него се води и досъдебно производство за бягството му от ареста /престъпление по чл. 297, ал.1 от НК /, което се наблюдава от РП – Пловдив, по което обвиняемият е бил обявен за общодържавно издирване. \r\n\r\n Самият Петров, посредством адвокат е заявил, че ще се предаде, след което наистина е направил това. Понастоящем той се намира в следствения арест в Монтана в изпълнение на задържането за 72 часа. Предстои да бъде транспортиран в арест в Пловдив. \r\n \n\t\t\t\t\t\t", "date": "2018.06.28", "title": "Браво на МВР! Избягалият наркопласьор се предаде сам!"}
{"url": "http://www.bnews.bg/article/244370-ponyakoga_vsyaka_prisada_e_tvarde_malka_prebitoto_ot_akusherka_bebe_nikol_e_s_epilepsiya_tya_nagla_bila_v_depresiya", "text": "\n Момиченцето Никол, което бе зверски пребито от акушерката Емилия Ковачева, е отключило епилепсия заради травмите от 2014 година. Това разказаха родителите на Никол - Румен и Станислава Димитрови. \r\n\r\n Те пристигнаха в Софийския градски съд на заседание, на което Ковачева поиска мярката й домашен арест да бъде заменена с по-лека. \r\n\r\n Един от мотивите на акушерката бе, че тя имала заболявания на щитовидната жлеза, развила и психическа депресия. Освен това, семейството й нямало доходи, тъй като родителите й били с ниски пенсии, предаде \"24 часа\". \r\n\r\n Съдът обаче не се трогна и отказа да измени домашния й арест. Магистратите посочиха, че Ковачева е осъдена на първа инстанция на 18 години затвор за тежко умишлено престъпление, каквото е опитът за убийство на Никол. \r\n\r\n Акушерката не е задържана в ареста, именно заради това да полага грижи за здравето си, каза съдия Владимир Афтарджиев. \r\n\r\n Мотивите към 18-годишната присъда на Ковачева ще бъдат готови до дни, което ще отпуши възможността делото да иде на втора инстанция. \r\n\r\n \"Няма значение дали Ковачева е под домашен арест или на море. За нас е важно делото да приключи с влязла в сила присъда и тя да отиде в сливенския затвор\", каза бащата на Никол. \r\n \n\t\t\t\t\t\t", "date": "2018.06.28", "title": "Понякога всяка присъда е твърде малка: Пребитото от акушерка бебе Никол е с епилепсия, тя НАГЛА - била в депресия!"}
{"url": "http://www.bnews.bg/article/244398-mozhe_da_ne_ni_iskat_v_evrozonata_no_boyko_vnasya_kandidaturata", "text": "\n Премиерът Бойко Борисов съобщи, че ще представи утре кандидатурата на България с придружаващите писма за чакалнята на еврозоната. Той уточни, че е поканен на разширеното заседание на държавните и правителствените ръководители на страните от еврозоната в рамките на започналия двудневен Европейски съвет в Брюксел. \r\n\r\n Ще ги запозная с направеното досега, уточни премиерът. \"Да откажа ли? Да кажа: \"Не, не, това е работа на финансовия министър?\", попита Борисов във връзка с отправената му покана. \r\n\r\n Той отбеляза, че нашата страна вече изпълнява и петте критерия за преминаване към механизма ERM2. Утре щял да постави въпроса за предявените нови допълнителни изисквания за влизане в чакалнята на еврозоната (членство в Банковия съюз). \r\n\r\n Премиерът добави, че финансовият министър Владислав Горанов е поканен на 14 юли на среща на своите колеги от Еврогрупата. Борисов уточни, че най-вероятно Горанов ще внесе тогава писмото с българската заявка, подписано от министъра и управителя на БНБ Димитър Радев. \r\n\r\n Припомняме, включително и на Бойко, че . \r\n\r\n Докладът констатирал, че страната ни покрива три икономически критерия - за ценова стабилност, публични финанси и дългосрочни лихви. България обаче не отговаря на изискванията за валутно-обменния механизъм и законодателството не е напълно съвместимо с договора за функционирането на Европейския съюз. \r\n \n\t\t\t\t\t\t", "date": "2018.06.28", "title": "Може да не ни искат в еврозоната, но Бойко внася кандидатурата"}
{"url": "http://www.bnews.bg/article/244386-veliko_tarnovo_povede_horoto_parvi_sanktsii_za_neizplateni_bolnichni", "text": "\n 30 лекарски практики в област Велико Търново ще бъдат санкционирани заради неизпращане или забавяне на болнични листи до Националния осигурителен институт (НОИ) за месец май. Рестриктивната мярка се налага за първи път. \r\n\r\n Поликлиники и лични лекари във Великотърновско масово забавят изпращането на болничните листи до НОИ, като закъсненията са до 30 дни. Всеки месец над 100 документа се губят по вина на медиците, посочи Петя Йорданова – директор на териториалното поделение на НОИ. \r\n\r\n „Велико Търново е може би областта с най-много неекспортирани навреме болнични“, каза тя. Затова започваме да налагаме санкции. Те са 100 лева за всяко първо нарушение, а от там нататък по преценка до 1000 лв. При повтарящи се нарушения не може да остане 100 лева“, каза тя, предаде БНР. \r\n \n\t\t\t\t\t\t", "date": "2018.06.28", "title": "Велико Търново поведе хорото: Първи санкции за неизплатени болнични"}
{"url": "http://www.bnews.bg/article/244361-kukata_spi_s_bogata_manekenka_a_broi_stotinki_za_hlyab", "text": "\n Актьорът Мариан Вълев, който се прочу с ролята си на мафиота Куката в сериала „Под прикритие”, има нова тръпка, все по-упорито се говори. 49-годишният зевзек е хвърлил око нa швейцарската манекенка Жули Ордон, с която си партнира в новия сериал „Ускорение”. Хубавицата е на 34 и има зад гърба си куп фотосесии за модни списания, а от известно време се изявява и като актриса. \r\n\r\n Първият сезон на криминалния екшън „Ускорение” в момента се снима в курорта Свети Влас и ще включва 12 епизода. Сериалът е международна продукция, затова са привлечени много чуждестранни звезди, които застават рамо до рамо с родните актьори.  След кастинг в екипа попаднала и сексапилната Жули Ордон, която е родена в Женева и се радва на успешна модна кариера. Фактът, че е омъжена за милиардера Дейвид Мимрам, не попречил на Куката настоятелно да флиртува с блондинката. Той пуснал в действие чара и чувството си за хумор, за да привлече вниманието на русата манекенка. Вълев проявил завидно търпение и упоритост, докато най-накрая попаднал в полезрението на Ордон. \r\n\r\n Жули и Мариан редовно се закачали пред колегите си на снимачната площадка и така се зародили подозрения, че имат нещо повече от  професионални отношения. „Тя вероятно само се забавлява с него. Все пак е омъжена, а съпругът й е несметно богат, едва ли е опряла точно до Куката...”, коментират запознати пред „Уикенд”. \r\n \n\t\t\t\t\t\t", "date": "2018.06.28", "title": "Куката спи с богата манекенка, а брои стотинки за хляб "}
{"url": "http://www.bnews.bg/article/244373-ivelina_dimitrova_e_izborat_na_prezidenta_radev_za_chlen_na_sem", "text": "\n Президентът Румен Радев обяви своето назначение за празното място в Съвета за електронни медии (СЕМ).  \r\n\r\n Пресцентърът на \"Дондуков\" 2 обяви, че Радев е подписал указ за назначаването на Ивелина Ганчева Димитрова като член на медийния регулатор.  \r\n\r\n Димитрова е продуцент на предаването \"Малки истории\" по БНТ. Бившият водещ на същото предаване Иво Христов стана шеф на кабинета на Румен Радев (биографични данни за нея - най-долу). \r\n\r\n Номинацията може да се определи като неочаквана, тъй като досега за вакантния пост се спрягаха имената на популярни имена от медийните среди като бившия директор на БНТ Валери Тодоров, проф. Снежана Попова, Къдринка Къдринова и др. \r\n\r\n Предстои парламентът да гласува номинацията на Ивелина Димитрова. \r\n\r\n В момента едно от петте места в СЕМ е празно, след като в началото на юни изтече мандатът на Мария Стоянова.  \r\n \n\t\t\t\t\t\t", "date": "2018.06.28", "title": "Ивелина Димитрова е изборът на президента Радев за член на СЕМ"}
{"url": "http://www.bnews.bg/article/244374-darzhavata_dava_40_mln_leva_zaem_na_bdzh_no_za_maykite_letishteto_sashto_otiva_dan_za_zheleznitsite", "text": "\n \r\n\"Hямa дa имa пpoдaжби нa aĸтиви, нитo нa вaгoни, нитo нa cгpaди на БДЖ\", yвepи транспротният министър Ивайло Mocĸoвcĸи, цитиpaн oт Nеwѕ.bg. \r\n\r\n Mocĸoвcĸи yтoчни, чe в мoмeнтa тeĸaт пpeгoвopи зa нaмaлявaнe нa лиxвитe. Toй пocoчи, чe имa yгoвopĸa и c миниcтъpa нa финaнcитe cyмaтa дa бъдe пpeдocтaвeнa ĸaтo бeзлиxвeн зaeм oт дъpжaвния бюджeт пo oтнoшeниe нa ĸoмeнтиpaнaтa пpeди влeмe възмoжнocт дъpжaвaтa дa oтпycнe cpeдcтвa зa пoĸpивaнe нa чacт oт дългoвeтe нa жeлeзницитe. Mocĸoвcĸи ĸoмeнтиpa и oпaceниятa, чe гoтвeнaтa ĸoнцecия нa лeтищe \"Coфия\", ĸoятo бeшe pecтapтиpaнa вчepa нa зaceдaниeтo нa Mиниcтepcĸи cъвeт, щe бъдe изпoлзвaнa зa финaнcиpaнe нa зaдължeниятa нa БДЖ. \r\n\r\n \r\n\"Heĸa зa eднa нopмaлнa иĸoнoмичecĸa пpaĸтиĸa - дa нe cпeĸyлиpaмe и дa нe я пpaвим чepнa\", нacтoя Mocĸoвcĸи. Πpипoмнямe, чe идeятa зa ĸoнцecия нa лeтищe Coфия бe възoбнoвeнa вeднaгa cлeд фopмиpaнe нa тpeтия ĸaбинeт \"Бopиcoв\" и в нaчaлoтo нa мaй 2017 гoдинa. Ивaйлo Mocĸoвcĸи oбяви нaмepeниятa нa пpaвитeлcтвoтo дa възoбнoви пpoцeдypaтa, cпpянa oт cлyжeбния ĸaбинeт нa Oгнян Гepджиĸoв. Meceц пo-ĸъcнo Mocĸoвcĸи пocoчи ceптeмвpи 2017 гoдинa ĸaтo cpoĸ зa възoбнoвявaнe нa пpoцeдypaтa, c мeждyнapoдeн ĸoнcyлтaнт. Лeтищe Coфия e eдин oт eдин oт нaй-гoлeмитe дъpжaвни aĸтиви c изĸлючeниe нa eнepгийнитe. При първото отваряне на процедурата държавата поиска от концесионера плащането на първоначална сума от 550 милиона лева, 480 милиoнa от които трябва да бъдат ползвани за покриване на дълговете на БДЖ. Годишната концесионна такса трябваше да бъде поне 9,9 милиона лева, а инвестиците - поне 306 милиона левa. \r\n  \r\n \n\t\t\t\t\t\t", "date": "2018.06.28", "title": "Държавата дава 40 млн. лева заем на БДЖ, но за майките... Летището също отива дан за железниците"}
{"url": "http://www.bnews.bg/article/244375-bi_bi_si_v_svezhi_komentari_kakvo_shte_si_kazhat_liderite_na_sreshtata_na_varha_v_es", "text": "\n На срещата на върха на ЕС днес и утре ще бъдат обсъдени редица неотложни въпроси, включително миграция, икономика, сигурност и Брекзит. Но какво искат различните страни от преговорите в Брюксел и къде е Брекзитът в техните приоритети? Обобщават кореспондентите на Би Би Си: \r\nГермания (Джени Хил, Берлин): \r\n\r\n Изкушаващо е да си представим какво може да си кажат Ангела Меркел и Тереза Мей, срещайки се на четири очи в кулоарите на срещата на върха. \r\n\r\n Все пак и двете лидерки са изправени пред инакомислие и открит бунт в собствените си редици. И двете са в затруднено положение заради въпроси, свързани с държавни граници. \r\n\r\n Но именно поради това е малко вероятно германският канцлер да обърне особено внимание на Брекзит тази седмица. Тя е твърде заета да реализира обещаваната отдавна европейска стратегия за миграцията и да спаси собствената си политическа кожа. \r\n\r\n Бъдещето на крехкото правителство е на косъм.  \r\n\r\n И коалицията може да се разпадне, ако тя не се върне у дома с достатъчно добро решение, което да потуши бунта на вътрешния й министър - и коалиционен партньор - който заплашва да наложи едностранно контрол по германските граници. \r\n\r\n В такъв сериозен момент проблемът с излизането на Обединеното кралство от ЕС изглежда далеч по-незначителен за загрижените законодатели. \r\n\r\n Не че Германия не се интересува от тази тема. Промишлеността - в частност влиятелното лоби на автомобилопроизводителите - излиза от кожата си при мисълта, че Обединеното кралство може да напусне ЕС, без двете страни да са постигнали споразумение за Брекзита. \r\n\r\n През последните години Йоахим Ланг, генералният директор на Федералната асоциация на германската промишленост, предупреди, че Обединеното кралство \"главоломно лети към хаотичен Брекзит\". Той добави, че ирландският въпрос може да бъде уреден само с оставане в митническия съюз и единния пазар. \r\n\r\n Болшинството тук иска повече яснота от Великобритания за това как тя си представя бъдещите отношения с ЕС, но г-жа Мей ще се натъкне на мощна съпротива дори при най-лекия намек за връщане на границата (между Ирландия и Северна Ирландия, бел. ред.) \r\n\r\n От друга страна Меркел, която в ранните си години е живяла зад Желязната завеса в Източна Германия, сега е в ситуация, в която в ЕС открито се дискутира как и къде да бъде затегнат граничният контрол и дори да бъдат възстановени граници в Европа. \r\nФранция (Лили Уилямсън, Париж): \r\n\r\n Франция отива на срещата на върха най-вече с две основни грижи. \r\n\r\n Първата е любимият дългосрочен проект на президента Макрон за по-голямо обвързване на икономиките от еврозоната. \r\n\r\n Германският канцлер, изглежда, в крайна сметка се съгласи принципно да приеме разводнена версия на неговия план, включително за общ бюджет на еврозоната и допълнителни мерки за подпомагане на страните, изправени пред рецесия, макар че детайлите още са неясни. Срещата на върха ще бъде шанс да представят идеите си на другите страни от ЕС. \r\n\r\n Другият въпрос, завладял умовете на французите, е миграцията. \r\n\r\n Президентът Макрон вбеси Италия този месец, като я нарече \"безотговорна\" и \"цинична\" заради отказа й да приеме спасителен кораб, превозващ нелегални мигранти. Италия на свой ред обвини Франция в лицемерие. \r\n\r\n Въпросът как да се облекчи натискът върху европейските страни на първа линия на мигрантската криза поражда разделения. \r\n\r\n През 2015 г. предишното френско правителство обеща да приеме 30 000 бежанци от Гърция и Италия, но година по-късно пристигнаха едва малко над 1000 души. Френското правителство подкрепя предложенията за мигрантски центрове от закрит тип в държавите на първа линия, но не иска да има такива на френска територия. \r\n\r\n Имайки предвид всички тези грижи, които тормозят французите, малко е вероятно те да отделят много внимание на Брекзит.  \r\n\r\n Франция твърдо се придържа към позицията на ЕС да не се дава възможност на Великобритания \"да избира\". Това значи, че свободното движение на хора, стоки и услуги са въпроси, които не могат да бъдат разделяни и Лондон трябва или да ги приеме вкупом, или да се откаже от всички. \r\nНо някои в Париж смятат, че има нарастващ апетит да се намери начин за безпрепятствена търговия, за да бъдат защитени френските производители, които изнасят за Острова. Няма обаче много признаци, че Париж ще отстъпи по въпроса за изработване на \"паспорт\" за Лондонското сити и неговите финансови услуги. \r\nИспания (Гай Хиджкоу, Мадрид)  \r\n\r\n Новият испански премиер Педро Санчес даде ясно да се разбере, че възнамерява да спазва ангажиментите, които страната му е поела към ЕС и европейския проект като цяло. \r\nНо с редица други проблеми, които са в дневния му ред - особено нарастващия брой мигранти, достигащи испанските брегове и напрежението в Каталуния - Брекзитът не е основен приоритет за премиера социалист. \r\n\r\n Въпреки това той няма да може да игнорира въздействието, което британското излизане може да окаже на Гибралтар - британско владение, което Испания оспорва. \r\n\r\n На срещата на върха Санчес се очаква да докладва докъде са стигнали преговорите между Лондон и Мадрид за бъдещия статут на Гибралтар. Тези преговори, които по план трябва да приключат през октомври, се фокусираха върху възможното споделено използване на летището в Гибралтар и обмяната на данъчна информация. \r\n\r\n ЕС даде съгласието си Испания да може да наложи вето върху споразумението за Брекзит, ако е недоволна от уреждането на статута на Гибралтар. \r\n\r\n Срещата на върха може също така да покаже дали Санчес възнамерява да продължи относително твърдата линия по гибралтарския въпрос, водена от предишното испанско правителство. Във всеки случай той ще иска да получи подкрепа от европейските си партньори по темата.  \r\nИталия (Джеймс Рейнолдс, Рим): \r\n\r\n За новото популистко правителство на Италия Брекзитът е по-скоро страничен въпрос, който отвлича вниманието от важните теми. \r\n\r\n То иска да търгува с Обединеното кралство след излизането му от ЕС и иска да гарантира, че правата на италианските граждани на острова са защитени. Но като изключим това, основната грижа на Италия е миграцията през Средиземно море. \r\n\r\n В този смисъл страната има две основни цели: да накара страните членки да поемат част от бремето, като подслонят тези, които вече са пристигнали на континента, и да не се позволи повече мигранти да поемат морско пътуване към Европа. \r\n\r\n В частност Италия иска отмяна на Дъблинския регламент, който призовава мигрантите да бъдат проверявани в първата държава от ЕС, в която пристигнат. Италия смята, че това ще окаже твърде голям натиск върху страните на първа линия, включително Испания и Гърция. \r\n\r\n Но Италия може да се сблъска със съпротива от страна на други популистки правителства в Централна и Източна Европа, които не искат да приемат повече мигранти. \r\n\r\n Влиятелният вътрешен министър на Италия Матео Салвини иска ЕС да приеме обявения на 25 юни италианско-либийски план за разполагане на центрове за задържане на мигранти по южните граници на Либия. \r\n\r\n На теория мигрантите от Африка ще бъдат насочвани към тези центрове и така няма да им се позволява да прекосяват Средиземно море.  \r\nУнгария (Ник Торп, Будапеща) \r\n\r\n Унгарският премиер Виктор Орбан отива на този Европейски съвет уверен, но предпазлив. \r\nТой усеща, че печели спора за миграцията, но знае, че още не е победил. За него Брекзитът вече е игран мач. \r\n\r\n Заклетият му враг Ангела Меркел изглежда ранена. Новото правителство в Рим споделя антиимигрантската реторика, както и правителството във Виена. \r\n\r\n Той може да разчита на австрийския канцлер Себастиан Курц да бие антиимиграционния барабан през следващите шест месеца, през които Австрия ще бъде ротационен председател на ЕС. \r\nНеговите съюзници в Бавария от Християнсоциалния съюз на Хорст Зеехофер са настроени войнствено. Другите страни от Вишеградската четворка застават плътно зад него. \r\n\r\n Но Орбан играе за време - той вижда пред себе си реална възможност след изборите за Европейски парламент догодина и разчита на много по-голяма роля в управлението на ЕС за популистки партии като неговата и популистки лидери като него. \r\n\r\n Междувременно му се налага да се занимава с досадни и отвличащи вниманието неща като критиките в Европарламента заради строгите му мерки срещу правозащитни организации. \r\nТой ще се надява срещата на върха да свърши възможно по-бързо, за да може да се върне към гледането на футбол. Орбан каза в ефира на унгарското обществено радио, че до момента не е пропуснал и един мач от световното. \r\n\r\n Източник: Би Би Си \r\n \n\t\t\t\t\t\t", "date": "2018.06.28", "title": "Би Би Си в свежи коментари: Какво ще си кажат лидерите на срещата на върха в ЕС?"}
{"url": "http://www.bnews.bg/article/244376-datata_i_myastoto_sa_potvardeni_tramp_i_putin_shte_se_sreshtnat_v", "text": "\n Дълго чаканата среща между американския и руския, както се очакваше, ще се проведе в Хелзинки на 16 юли.  \r\n\r\n \"Беше постигнато съгласие и на 16 юли в Хелзинки ще се състои срещата между президента на Руската федерация Владимир Путин и президента на САЩ Доналд Тръмп\", се казва в изявление на Кремъл. \r\n\r\n По-рано днес президентът на САЩ Доналд Тръмп заяви, че вероятно ще се срещне с руския си колега Владимир Путин по време на пътуването си до Европа. Той заяви, че събитието може да се проведе след планираната среща на върха на НАТО в Брюксел на 11 и 12 юли. По време на срещата на върха Тръмп планира да обсъди с президента на Русия въпросите за Украйна и Сирия.  \r\n \n\t\t\t\t\t\t", "date": "2018.06.28", "title": "Датата и мястото са потвърдени! Тръмп и Путин ще се срещнат в..."}
{"url": "http://www.bnews.bg/article/244377-ninova_poiska_ostavkata_na_shefa_na_kevr_ivan_ivanov_borisov_s_radost_e_gotov_da_go_mahne", "text": "\n Корнелия Нинова съобщи, че ще поискат оставката на шефа на КЕВР Иван Иванов, като ще искат и главният прокурор да го разследва за длъжностно престъпление, тъй като отказвал да изпълни закона. \r\n\r\n \"Той иска да прикрие сделката за ЧЕЗ, Гинка Върбакова и задкулисието около нея. КЕВР отказва да провери сделката, въпреки че законът го задължава. КЗК също мина тихомълком, а токът се качва. Ние няма да оставим тази сделка и сме притеснени, че институциите не дават информация, а някои като КЕВР дори не спазват закона\", заяви Нинова.  \r\n\r\n Това каза тя на спешно заседание на Изпълнителното бюро на партията. \r\n\r\n Още по-спешно Иван Иванов организира брифинг буквално час след като научи, че му искат оставката. \r\n\r\n Борисов и той не пропусна да изкоментира темата, с коеето показа, че е готова веднага да жертва Иванов и да го смени с друг, \"по-независим\" кандидат. \r\n\r\n  Не се меся в независими организации. Това каза пред журналисти в Брюксел министър-председателят Бойко Борисов. \r\n\r\n „Всички знаят, че Иван Иванов беше депутат от ДСБ - партията на Иван Костов. Затова тогава, когато парламентът решаваше преди няколко години действително да е независим регулатор и той ни трябва да е такъв. Дали ще е Иван Иванов или „х“ или от БСП, но на всеки управляващ му трябва независим регулатор. Ето сега се вдига цената на природния газ“, заяви Борисов. По думите му няма как да се вдигне на целия свят природния газ, а в България да поевтинее, след като нямаме добив. „Спряхме шистов газ, концесии за добив на газ в Добричко, изпълнихме това, което хората искат и вносът се вдига с толкова процента. Как да се запази цената? Другият вариант е от данъкоплатците да дотираме тази цена. По никакъв начин към КЕВР в момента ние нямаме отношение. Тя действително в лицето на Иван Иванов е независима организация. Ако не го харесват, да предлагат в парламента, да търсим решение, но когато дадат сметките КЕВР, всички трябва да ги приемаме, защото това е независим орган“, каза още Бойко Борисов. \r\n\r\n   \r\n \n\t\t\t\t\t\t", "date": "2018.06.28", "title": "Нинова поиска оставката на шефа на КЕВР Иван Иванов, Борисов с радост е готов да го махне"}
{"url": "http://www.bnews.bg/article/244394-prezidentat_politikata_na_otvoreni_vrati_za_migrantite_narushava_edinstvoto_na_es", "text": "\n \r\n\"България и Чешката република споделят редица общи позиции по ключови въпроси в рамките на Европейския съюз и необходимостта от реформиране на европейската политика в сферата на миграцията е една от тях\". Това заяви президентът Румен Радев, който днес на \"Дондуков\" 2 проведе среща с председателя на Камарата на депутатите на парламента на Чехия Радек Вондрачек, съобщават от пресслужбата на президента.  \r\n  \r\nРумен Радев подчерта, че доверието и приятелството между двете държави се дължи и на силните исторически и културни връзки между българи и чехи.  \r\n  \r\n\"Политиката на отворени врати за мигрантите към Европа нарушава единството в Европейския съюз. Тя лишава и страните, от които произхождат мигрантите, от перспектива за развитие и по-добро бъдеще\", заяви държавният глава и призова за превантивни мерки на място, преди мигрантите да стигат до бреговете и границите на Европа.  \r\n  \r\nРумен Радев и Радек Вондрачек изразиха подкрепата си за възстановяването на традициите в динамичния туристически обмен между двете държави. Президентът изрази желание България да последва и добрите практики на Чехия в индустриализацията, както и за засилване на взаимните инвестиции.  \r\n  \r\nДържавният глава благодари на Радек Вондрачек за последователната подкрепа по някои ключови за България позиции като Директивата за командированите работници, борбата в двойния стандарт при храните и запазването на Кохезионната политика в ЕС.  \r\n  \r\nПрезидентът открои и доброто сътрудничество на България с държавите от Вишеградската група по редица теми от дневния ред на ЕС.  \r\n  \r\n \n\t\t\t\t\t\t", "date": "2018.06.28", "title": "Президентът: Политиката на отворени врати за мигрантите нарушава единството на ЕС"}
{"url": "http://www.bnews.bg/article/244367-razprodazhbata_na_darzhavata_varvi_bsp_skochi_sreshtu_kontsesiyata_na_letishte_sofiya", "text": "\n БСП е против концесията на Летище София. Това обяви на брифинг в парламента Герги Свиленски. Поводът за изразеното становище е вчерашното решение за даване старт за втори път на концесията. \r\n\r\n Свиленски посочи, че Летището е най-печелившото българско дружество и няма защо да се дава на концесия. По думите му всички ще бъдат изненадани от параметрите на концесията. Свиленски коментира, че точката е вкарана като извънредна на заседанието на МС. Летище София е обект от национална сигурност, припомни още депутатът. \r\n\r\n Той бе категоричен, че със всички средства ще се постараят тази концесия да не стартира. Стана ясно, че освен депутати от левицата има и техни колеги от Обединени патриоти, които са против концесията. \"Няма как това решение да бъде взето без знанието на българския парламент\", припомни Свиленски. БСП внася искане за незабавно предоставяне на условията за концесията на депутатите, както и Проект на решение за спиране на решението на МС за страртиране на процедурата за концесия на летище София. \r\n\r\n Той обяви, че на Летище София са започнали съкръщения на работниците. \"Ние ще застанем зад всеки един работник, който е неоснователно съкратен\", обеща левият депутат. \r\n\r\n Той напомни, че вчера е изтекъл срокът за разплащане дълговете на БДЖ. Свиленски алармира, че сградата на ул. \"Иван Вазов\" може да бъде продадена. Намерението бе приходите от концесията на летището да се използват за покриване на част от задълженията на БДЖ. \r\n\r\n Кое налага концесията на летище София? - попита Драгомир Стойнев и припомни, че всичко е построено с парите на българските данъкоплатци. \"Това е продажба на българския национален интерес\", категоричен бе той и настоя летището да остане държавно предприятие. \r\n\r\n \"Нашето мнение е, че въобще концесия не трябва да има\", коментира още Стойнев, предаде News.bg. \r\n \n\t\t\t\t\t\t", "date": "2018.06.28", "title": "Разпродажбата на държавата върви, БСП скочи срещу концесията на Летище София"}
{"url": "http://www.bnews.bg/article/244387-mvr_sledi_nezakonno_internet_trafika_na_grazhdanite", "text": "\n МВР е рекордьор по незаконен достъп до данни за интернет трафика на гражданите, става ясно от годишния доклад на парламентарната комисия за контрол на службите. Въпреки решението на Конституционния съд и промяната в Закона за електронните съобщения преди три години продължава незаконната практика държавни органи да искат справки от мобилните оператори и интернет доставчиците, без преди това да е дадено разрешение от съда. \r\nПрез миналата година МВР е осъществило незаконен достъп до трафични данни 33 пъти. Това е информацията, която мобилните оператори съхраняват за проведените разговори и изпратени съобщения, тяхната продължителност, мястото, от което са проведени, абоната, с когото е говорено. Особеност тук е, че с осигуряването на достъп до един потребител се следи огромно количество трафик на неограничен брой хора.  \r\nОбщият брой на нарушенията е 36. Освен от МВР, комуникацията на гражданите е следена незаконно и от окръжните прокуратури във Велико Търново и Габрово, както и от НАП.  \r\nНай-много са незаконните искания от столичната полиция - 13. На второ място е търновската полиция с 8 искания, плюс още 3 от местния БОП. 5 са направени от районните управления на МВР в Ямбол, по едно искане има от Пловдив, Ботевград, сектор БОП в Благоевград и централата на същата служба в София. \r\nВсъщност нарушенията са много повече, но самата комисия ги разделя в категории. При сумирането им броят им скача до 111.  \r\nПарламентарната комисия се е натъкнала и на случаи, в които службите са поискали трафични данни от доставчиците, но те са им били отказани. Броят им обаче не е посочен. Има дори случаи, в които службите са поискали данни, като са посочили като основание граждански и административни дела. Аргументите им са абсурдни, тъй като и СРС-та, и трафичните данни се дават само при разследване на престъпления. \r\nУстановено е още, отново без да се посочва конкретен брой, че са искани данни за бъдещи дати. Сред другите нарушения са: че в искането липсват данни за извършено тежко нарушение, търсените данни вече не се съхраняват, тъй като са изтекли 6 месеца, както и случаи, в които искането не е оформено по съответния начин. \r\nКомисията е установила, че в 12 случая съдилищата са дали разрешение за достъп до трафични данни във връзка с граждански дела. Сред другите им нарушения са: разрешение за достъп при липса на тежко престъпление (3 случая), разрешение за бъдещ период (1 случай), по административни дела (1 брой), извън шестмесечния период за съхранение (19 разрешения). \r\nЗа пореден път парламентарната комисия констатира едни и същи нарушения, става ясно от доклада. И в отчета за работата на службите през 2016 г. са отправени препоръки, които никой не си е направил труда да изпълни. Сред тях са: по-ефективен контрол върху работата на прокуратурата и службите по тази линия, въвеждане на единна практика в МВР за начина, по който се изготвят искания. Освен това в съдилищата и прокуратурите липсва единна практика при даването на разрешения, когато става дума за един и същи доставчик, както и при изпращането им до отделните фирми, съобщи \"Сега\". \r\n \n\t\t\t\t\t\t", "date": "2018.06.28", "title": "МВР следи незаконно интернет трафика на гражданите"}
{"url": "http://www.bnews.bg/article/244368-gala_pusna_svoya_kozmetika_vizhte_kak_mami_klientite_si", "text": "\n Бизнесът на водещата на „На кафе“ вече е факт. Уж се очакваше да излезе цяла козметична линия, но се оказа, че за момента русокоската е пуснала единствено подмладяващ серум, узна HotArena. \r\n\r\n Съществува специален уебсайт, откъдето заблудените дами могат да си поръчат въпросния продукт – 30 мл. за „скромните“ 120 лева. При това трябва да се мажат и сутрин, и вечер, за да има ефект. Представете си това количество колко бързо свършва и колко още трябва да поръчате, за да достигнете желаният резултат, който според критици – така или иначе няма да се появи. \r\n\r\n Артикулът е описан доста високопарно – „начало на нова ера в българската козметика“, „революционно уплътняване на кожата“, „възвръща младежкия контур на лицето“ и т.н. \r\n\r\n Съвсем естествено рекламното лице на линията е самата Гала, която чукна 51 години и заради възрастта е чудесен пример за това как една дама на толкова лета може да изглежда безупречно в лицето. На фотосите в сайта тя е облечена в бяла престилка и е сложила очила с диоптър. Пременили са я като химичка, която е наясно с всички химични съединения и формули… \r\n\r\n И тук се появява негодуванието на критиците. Те считат, че 120 лв. е доста висока сума за подобно нещо, от което самият му представител не се е подмладил. Те свързват парите с лакомията на Гала, която взима по 20 000 лева на месец от телевизията, но по всичко личи, че не й стигат, за да надуе толкова цената на серумчето си. \r\n\r\n „Понеже има хубави гени и не старее, е решила да залъгва хората със скъпа козметика. „Нейно производство“ срещу 120 лева е безбожна цена, на фона на бедността в България“, гласи още сигналът до HotArena. \r\n \n\t\t\t\t\t\t", "date": "2018.06.28", "title": "Гала пусна своя козметика! Вижте как мами клиентите си"}
{"url": "http://www.bnews.bg/article/244397-krav_prast_i_kurshumi_za_kodziyas_zaradi_sporazumenieto_sas_skopie", "text": "\n Заплахи за живота си е получавал министърът на външните работи на Гърция Никос Кодзиас заради споразумението за името, съобщи самият той в интервю за радио 24/7, съобщава гръцкото издание \"Вима\". \r\n\r\n Кодзиас каза, че е получил пакети с кръв и пръст, куршуми, както и заплашителни писма срещу него и семейството му. \r\n\r\n В коментар за протестите срещу споразумението със Скопие Кодзиас каза, че е чул лозунги като \"дайте ни оръжие, да превземем Скопие\", и попита защо прокуратурата не се намесва и защо най-голямата опозиционна партия Нова демокрация не е осъдила тези прояви. \r\n\r\n Кодзиас коментира и действията на областния управител на област Централна Македония Апостолос Дзидзикостас, който свика среща на представители на местното самоуправление и на църквата в областта и призова за незабавно провеждане на референдум за споразумението, като заяви, че жителите на областта \"не приемат в никакъв случай и по никаква причина да отстъпят на Скопие \"македонска\" идентичност, националност, език и име\". Кодзиас обвини Дзидзикостас, че се опитва да създаде гръцка \"Северна лига\" и че поведението му е \"като на всички шовинисти, които не уважават и не ценят никакви други народи, а само кариерата си\". \r\n\r\n В заключение Кодзиас заяви, че \"трябва да престане реториката на омразата и терорът над политици\". \r\n \n\t\t\t\t\t\t", "date": "2018.06.28", "title": "Кръв, пръст и куршуми за Кодзияс заради споразумението със Скопие"}
{"url": "http://www.bnews.bg/article/244358-bayraktarov_toku_shto_razbrah_che_sam_gord_represiran_zhurnalist_ot_upravlyavashtite_koito_se_strahuvat_ot_istinata", "text": "\n Днес във Фейсбук попаднахме на коментар от журналиста Димитър Байратаров по повод случилото му се в Народното събрание. Вижте какво написа той в личният си профил в социалната мрежа.  \r\n\r\n \r\n\r\n \"Скъпи приятели, току-що разбрах, че съм горд, репресиран журналист от управляващите, които се страхуват от истината! Днес служител на Народното събрание се е обадил в телевизия Евроком и е заявил, че повече няма да бъда допускан като журналист в Народното събрание.Настоявам Народното събрание да удостовери в писмен вид до телевизия Евроком тази своя репресия спрямо мен, както и от какво е продиктувана. Към колегите журналисти не се обръщам, тъй като добре разбирам унизителното положение, в което са поставени, както страха, който изпитват. Да живее свободата на словото!\" \r\n \n\t\t\t\t\t\t", "date": "2018.06.28", "title": "БАЙРАКТАРОВ: Току-що разбрах, че съм горд, репресиран журналист от управляващите, които се страхуват от истината!"}
{"url": "http://www.bnews.bg/article/244359-integratsionnite_dobavki_za_hora_s_uvrezhdaniya_ostavat", "text": "\n Интеграционните добавки за хората с увреждания остават, няма да има забавяне и при получаването им, увери социалният министър Бисер Петков по време на заседание на парламентарната комисия по труда и социалната политика. \r\n\r\n През юни Върховният административен съд отмени окончателно текстовете, които определят размера на месечните добавки за социална интеграция, транспортни, информационни и телекомуникационни услуги за хората с увреждания. \r\n\r\n Разпоредбите предвиждаха определяне на добавките като процент от гарантирания минимален доход, което, според ВАС, противоречи на Закона за интеграция на хората с увреждания. Според него всички добавки трябва да бъдат в размер, който е съобразен с индивидуалните нужди на всеки човек с увреждания. \r\n\r\n В момента интеграционни добавки получават 500 хил. души, а заделените пари в бюджета за тях са 152 млн. лв. Очаква се групата на ГЕРБ да внесе промяна в Закона за интеграция на хората с увреждания, като целта е новите текстове да бъдат приети да средата на юли, за да получат всички заявили добавките си. \r\n\r\n Отменените текстове ще бъдат уредени директно в закона. \r\n\r\n Социалната комисия ще поиска и становище от Националния съвет за интеграция на хората с увреждания и от Агенцията за хората с увреждания. \r\n\r\n Близо 500 хил. души получават интеграционна добавка за транспортни услуги, за информационни и телекомуникационни услуги – почти 70 хил. души, а за обучение – 90 души. \r\n \n\t\t\t\t\t\t", "date": "2018.06.28", "title": "Интеграционните добавки за хора с увреждания остават"}
{"url": "http://www.bnews.bg/article/244362-recheno_storeno_dps_initsiira_anketna_komisiya_za_koruptsionnata_shema_za_balgarsko_grazhdanstvo_svarzana_s_patreotite", "text": "\n Както още  С за изясняване на изнесените в наши и чужди медии факти и обстоятелства за корупционна схема при придобиване на българско гражданство от чужденци.  \r\n\r\n Инициативата на партията е във връзка с публикации в наши и чужди медии, като например  , в която се посочва, че най-малко един министър и вицепремиер от националистите има замесен в корупционната схема. \r\n\r\n Цонев обясни, че става дума за дадено българско гражданство на чужденци, които са издирвани по различни криминални причини. Според него това е скандал с европейски мащаби. \r\n\r\n „ДПС се занимава със случая от месец март, когато един френски журналист изнесе данни за сериозни злоупотреби в тази област, подплатени със свидетелски показания на хора, работили в агенциите, които се занимават с това”, посочи депутатът от ДПС. \r\n\r\n „Има данни за злоупотреба с власт, за корупция в особено големи размери. Според това, което изнесе френският журналист, според свидетелските показания, до които той се е добрал, са замесени националистическите партии”, допълни той. \r\n\r\n Констатация на френския в. „Нувел обсерватьор“, че ВМРО е замесена в криминална търговия с български паспорти, отново става въпрос за криминално присвояване на стотици милиони левове. Още по-стряскащи са констатациите на британския „Телеграф”. \r\n\r\n Към това от ДПС добавят и изнесените публично факти, че  \r\n\r\n Темата има много важно значение за сигурността. Ето защо ние мислим, че е дълг на българския парламент да проведе такова обследване, коментира Цонев. В подкрепа на искането им от ДПС напомниха: \"Вчера вицепрезидентът Йотова каза, че до изясняване на обстоятелствата спира да подписва укази за българско гражданство\". \r\n\r\n В началото на годината пък подобна публикация имаше и в \"Ди Велт\", където се твърдеше, че България е сред страните от ЕС, които продават гражданство. \r\n\r\n Тъй като не разполагат 48 подписа за внасяне на инициативата, от Движението започват да търсят подкрепа от другите парламентарни групи, като ще започнат от БСП. \r\n\r\n \"Ще ги помоля да дадат по-конкретни данни, каза Сидеров. Ако имат данни за корупция, независимо коя партия засяга, дали ВМРО, Атака, дали НФСБ, няма никакво значение - трябва да се види, да се разследва. Ако някой е наистина корумпиран, да си понесе последствията\", категоричен беше лидерът на ПГ на Обединените патриоти Волен Сидеров. \r\n\r\n Сидеров демонстрира независимост и посочи, че няма значение дали става въпрос за някой, който е на по-висока позиция, или е министър, или е вицепремиер. Но според него това са празни приказки без никаква конкретика. \r\n \n\t\t\t\t\t\t", "date": "2018.06.28", "title": "Речено-сторено: ДПС инициира анкетна комисия за корупционната схема за българско гражданство свързана с патрЕотите"}
{"url": "http://www.bnews.bg/article/244344-nikoleta_lozanova_trogna_niki_m_s_lyubovno_poslanie_za_chrd", "text": "\n Николета Лозанова и половинката Ники Михайлов са в Париж, където посрещнаха рождения ден на футболиста, пише HotArena. \r\nКрасавицата оповести това от страницата си във Фейсбук. Двамата влюбени са отседнали в тузарския хотел Shangri-La Paris , който се помещава в дворец, бивша резиденция на принц Ролан Бонапарт и е част от списъка с френските исторически паметници. Цените за нощувка тук започват 1 820 лева за нощувка. Тя сподели снимка, на която позират на фона на Айфеловата кула от балкона на хотелската си стая. \r\nНиколета честити рождения ден на любимия си с нежен и вълнуващ пост: \r\n„Имало едно време, преди цели 13 години, двама влюбени в живота....13 години по-късно тези двама души се обичат по-силно от всичко! Е, има и такива красиви и щастливи приказки в нашето съвремие! Честит рожден ден, любов! Благодаря ти, че всеки ден заедно пишем нашата любовна история и покоряваме света! Бъди здрав, богатството си ти самият - заради потенциала ти и човечността ти!“, пише моделката. \r\n  \r\n \n\t\t\t\t\t\t", "date": "2018.06.28", "title": "Николета Лозанова трогна Ники М. с любовно послание за ЧРД"}
{"url": "http://www.bnews.bg/article/244365-sram_i_naglost_karakachanov_tapche_patekata_na_badeshteto_si_otkri_pametnik_na_brat_dinev_sled_kato_mu_obeshta_orden_stara_planina", "text": "\n Заместник-министър председателят по обществен ред и сигурност и министър на отбраната Красимир Каракачанов ще открие на 28 юни паметник на кан Тервел в град Свети Влас. Това съобщиха от пресцентъра на Министерство на отбраната. \r\n\r\n Всичко би било в рамките на нормалното и правилното, ако обаче паметникът не бе дело на фондация „Българска памет“ на братята Йордан и Динко Диневи. \r\n\r\n Както BNews съобщи вчера, изборите наближават и Каракчанов има нужда от стабилна финансова подкрепа. \r\n\r\n Агент Шиши предлага бизнесмена от Свети Влас Йордан Динев за най- високото държавно отличие - орден “Стара планина” първа степен. \r\n\r\n Това става ясно от публикувания дневен ред на Министерския съвет. Предложението на вицепремиера Каракачанов е под точка 2. \r\n\r\n Колко ли ще са вкусни свинете, ако ги храниш с рози? Този въпрос занимава главния герой на Маркес в книгата му „Няма кой да пише на полковника“. Историята е за военен с големи заслуги в Хилядодневната война, който очаква, но така и не получава обещаната му от правителството пенсия. Бедният полковник… \r\n\r\n Така е в Колумбия. В българският случай става дума за мноооого богат полковник. Това е бизнесменът Йордан Динев, който с брат си притежава и управлява империята „Диневи“. Той не само е реализиран бизнесмен и милионер, но и почитан от властта носител на високия армейски чин. Министерски съвет го предложи за орден „Стара планина“ Първа степен, пише Фрогнюз. \r\n\r\n Защо му е на Динев тази награда? Най-краткият отговор е: да си попълни колекцията от пожелани неща. Така както е пожелал някога село Свети Влас, яхтите, колите, номерата за тях – до една 3333, русите и умни жени... Но това е тема от компетенцията на Адлер и Юнг… \r\n\r\n Слабостите и хобитата са проблем на техните притежатели. Има и първенющина, без съмнение. Братя Диневи са постигнали една от изконите български мечти – сами да са си златната рибка. Изпълняват си обаче много повече от три желания. \r\n \n\t\t\t\t\t\t", "date": "2018.06.28", "title": "Срам и наглост: Каракачанов тъпче пътеката на бъдещето си: Откри паметник на брат Динев, след като му обеща орден \"Стара планина\"!"}
{"url": "http://www.bnews.bg/article/244356-kndr_podobryava_yadrenite_si_tsentrove_sochat_satelitni_snimki", "text": "\n Северна Корея не само, че не унищожава центровете си за ядрени проучвания, а напротив – подобрява ги, сочат сателитни снимки и проучвания на „38 Норт”, водеща мониторингова група. \r\n\r\n Сателитните снимки, които те предоставиха, са направени на 21 юни тази година. \r\n\r\n На тях се вижда Ядреният научен институт в Йонгбйон, където се произвежда плутоний. \r\n\r\n Ядреният реактор е достроен и подобрен, добавени са нови сгради и строителството на мястото продължава и в момента, твърдят от „38 Норт”. \r\n\r\n В доклада им пише, че продължаващата работа в научния институт не трябва да се смята задължително като нарушаване на споразумението на Северна Корея и САЩ за премахване на ядрените оръгжия от Корейския полуостров. \r\n \n\t\t\t\t\t\t", "date": "2018.06.28", "title": "КНДР подобрява ядрените си центрове, сочат сателитни снимки"}
{"url": "http://www.bnews.bg/article/244357-natsionalistite_i_erdogan_se_razbraha_za_otmyana_na_izvanrednoto_polozhenie", "text": "\n Турският президент Реджеп Ердоган и коалиционният му партньор са се споразумели извънредното положение в южната ни съседка да не бъде продължавано след юли, предаде „Ройтерс”, като цитира проправителствения в.”Сабах”. \r\n\r\n Извънредното положение е в сила от юли 2016 г., когато режимът на Ердоган оцеля след опит за военен преврат. До момента извънредните правомощия на властите бяха удължавани три пъти. В момента президентът и правителството могат да прескачат парламента при приемането на закони, а освен това някои от правата и свободите на гражданите са ограничени. \r\n\r\n Отмяната на извънредното положение беше едно от предизборните обещания на президента. \r\n\r\n След неделя вече е ясно, че той ще остане на власт поне до 2023 г., като вече има почти еднолична власт. \r\n\r\n Националистическият лидер Давлет Бахчели се срещна с него вчера, като според запознати коалиционният партньор ще получи постове в правителството. \r\n \n\t\t\t\t\t\t", "date": "2018.06.28", "title": "Националистите и Ердоган се разбраха за отмяна на извънредното положение"}
{"url": "http://www.bnews.bg/article/244355-pravitelstven_samolet_se_razbi_v_indiya_petima_zaginaha", "text": "\n Петима души загинаха, след като лек турбовитлов пътнически самолет се разби в покрайнините на индийския мегаполис Мумбай в четвъртък. \r\n\r\n По информация на местни медии машината „Beechcraft King Air C90“ е собственост на правителството на индийския щат Утар Прадеш и е изпълнявала чартърен полет. \r\n\r\n В момента на катастрофата на борда имало двама пилоти и двама бордни инженери. Те са загинали на място, както и един човек, който бил на мястото на падане на самолета. \r\n \n\t\t\t\t\t\t", "date": "2018.06.28", "title": "Правителствен самолет се разби в Индия, петима загинаха"}
{"url": "http://www.bnews.bg/article/244393-prestapno_slagachestvo_karakachanov_sravni_oligarha_dinev_s_levski_i_vazov", "text": "\n Срамът от челото трудно се измива. Агент Шиши надскочи всички върхове на подмазвачеството и пълното падение! \r\n\r\n Наглостта му преля всички граници след изказването, което направи, за да се сложи на Йордан Динев, когото Агент Шиши предлага  за най- високото държавно отличие - орден “Стара планина” първа степен. , който е дело на бинзесмена от Свети Влас,  вицепремиерът и министър на отбраната Красимир Каракачанов сравни делото на бизнесмена Йордан Динев с това на Васил Левски и Иван Вазов. \r\n\"Какво е казал Дядо Вазов – патриархът на нашата литература: \"Всеки трябва да бъде полезен, кой с каквото може! Умният с ума, богатият – с парите.\" За Левски остана да си даде живота. Ние сега трябва да уважаваме онези хора, които отделят от своите средства, за да възраждат българското национално достойнство…Подобни хора заслужават уважение и заслужават отличаване, така мисля аз\", каза Каракачанов. \r\n\r\n   \r\n \n\t\t\t\t\t\t", "date": "2018.06.28", "title": "ПРЕСТЪПНО слагачество: Каракачанов сравни олигарха Динев с Левски и Вазов!!!"}
{"url": "http://www.bnews.bg/article/244363-georgi_varsamov_zabi_tita", "text": "\n Бившият участник от риалити формата „Фермата“ Георги Варсамов заби младата поп дива Тита. Двамата се запознали по време на участие на изпълнителката в заведение стопанисвано от Варсамов. \r\nПреди време името на бившия риалити герой се свързваше с това на Алисия. По всичко вече личи, че Георги има други слабости към актуалните на деня изпълнителки.Не е ясно докъде е стигнала свалката, имайки предвид, че Варсамов е женен мъж, а Тита има сериозен приятел, пише „Телеграф“. \r\nПреди 8 години Жоро Варсамов бе арестуван и обвинен в ръководенето на престъпна група, заради което лежа три години в Централния софийски затвор. Името му бе свързано с това на Любо Чука и други подземни босове. \r\nОсъзнал е грешките си и горчиво съжалява за миналите си грешки. Към днешна дата гледа да изчисти имиджа си и да печели парите си по честен начин. А първата крачка е тузарската дискотека в Лозенец. \r\n  \r\n \n\t\t\t\t\t\t", "date": "2018.06.28", "title": " Георги Варсамов заби Тита"}
{"url": "http://www.bnews.bg/article/244243-galena_spretna_parti_za_chrd_na_sina_si_v_stil_mezhduzvezdni_voyni", "text": "\n Синът на фолк певицата Галена отбеляза рождения си ден в уникален стил. Наследникът на изпълнителката получи уникална изненада, след като майка му го изненада с парти в стил „Междузвездни войни”. \r\n\r\n Малкият Стефан е луд фен на сагата, която разказва за живота на Люк Скайуокър, пише „България днес”. Затова и семейството му решило да го изненада с междузвездно парти. Галена и съпругът й Галин намерили зала, достатъчно голяма за всички гости, след което се заели да украсяват с декори и макети от филма. Резултатът бил почти пълно пресъздаване на сцената от поредицата, както и на героите от сагата, което струвало на семейството куп пари. \r\n\r\n Сред многото подаръци, които Стефан получил, бил и лазерен меч, който той веднага хванал в ръце. Малчуганът се запалил по сагата покрай баща си Галин, който също обожава поредицата. Първородният син на Галена с вълнение очаквал и излизането на най-новия филм от сагата, като броял часовете до събитието и говорел само за него. \r\n\r\n Стефан отдавна си мечтаел за джедайски меч, с който да преследва лошите и родителите му се постарали да му угодят тази година. Затова и партито било в интергалактически стил. \r\nНа детския купон присъствали куп приятели на Стефан, които цял ден се правели на джедаи и воювали с мечове. \r\n  \r\n \n\t\t\t\t\t\t", "date": "2018.06.28", "title": "Галена спретна парти за ЧРД на сина си в стил \"„Междузвездни войни” "}
{"url": "http://www.bnews.bg/article/244349-gartsiya_gotova_za_sdelka_s_germaniya_za_vrashtane_na_migranti", "text": "\n Премиерът на Гърция Алексис Ципрас е готов да се подпише под споразумение с канцлера на Германия Ангела Меркел, което ще улесни Берлин при връщането на бежанци в други европейски държави. \r\n\r\n Информацията съобщава вестник \"Файненшъл таймс\". \r\n\r\n Ципрас е заявил пред вестника, че е отворен за специално споразумение с Берлин за ограничаване на \"вторичното движение\" на бежанци, които пристигат в южноевропейски държави, но се насочват на север към Германия. Според него съществуващата в ЕС бежанска политика не работи. \r\n\r\n В неделя Меркел заяви, че ще търси двустранни споразумения със страните членки, признавайки, че съюзът се е провалил при опитите си да намери общо решение на проблема. \r\n \n\t\t\t\t\t\t", "date": "2018.06.28", "title": "Гърция готова за сделка с Германия за връщане на мигранти"}
{"url": "http://www.bnews.bg/article/244350-prebiha_mario_ot_sofiya_den_i_nosht_shok_snimka", "text": "\n Звездата от „София ден и нощ” Адриан Зурков, по-известен като Марио от сериала, се появи пребит. Актьорът бе почти неузнаваем с белези по лицето, синини по главата и множеството наранявания, пише „България днес”. \r\nПричината за състоянието на младия актьор не е ясна, но е възможно и охлузванията да са само макиаж. \r\nМного вероятно е актьорът действително да се е прибирал от снимки, тъй като веднага щом паркира колата си, се отправи с усмивка на лице към близък салон за красота. Снимката вижте \r\n \n\t\t\t\t\t\t", "date": "2018.06.28", "title": "Пребиха Марио от \"София ден и нощ\" (ШОК СНИМКА)"}
{"url": "http://www.bnews.bg/article/244353-nyama_da_izteglyame_amerikanski_voynitsi_ot_yuzhna_koreya", "text": "\n Военният министър на САЩ Джеймс Матис заяви в Сеул, че страната му няма да изтегля военнослужещи от Южна Корея, въпреки че Пхенян и Вашингтон продължават преговорите и решението на САЩ да отменят военни игри, информират световни агенции. \r\n\r\n Матис поясни, че ще се запази настоящото ниво от 28 500 американски военнослужещи в Южна Корея. \r\n\r\n \"Ангажиментът на САЩ към Република Корея остава непоколебим и САЩ ще продължат да използват пълния набор от дипломатически и военни възможности, за да изпълняват този ангажимент. Това включва поддържане на настоящите нива на американски сили на Корейския полуостров\", обяви шефът на Пентагона след среща с южнокорейския си колега. \r\n\r\n Матис добави, че двете държави ще продължат да си сътрудничат в усилията за \"постигане на пълно, проверимо и необратимо ядрено разоръжаване на Корейския полуостров\". \r\n\r\n През миналата седмица САЩ обявиха, че прекратяват съвместни военни игри с Южна Корея. Решението е в резултат на обещанието на лидера на КНДР Ким Чен-ун да работи за \"пълно ядрено разоръжаване\". \r\n \n\t\t\t\t\t\t", "date": "2018.06.28", "title": "Няма да изтегляме американски войници от Южна Корея"}
{"url": "http://www.bnews.bg/article/244347-otlozhiha_deloto_sreshtu_lyubomir_echev_ubil_bashta_si", "text": "\n Отложиха делото срещу 63-годишният Любомир Ечев, обвинен за жестокото убийство на баща си през 2016-а година. Причината е влошеното здравословно състояние на обвиняемия. \r\n\r\n Ечев бе в неизвестност 8 дни и бе обявен за общодържавно издирване. Близо две години той е под „домашен арест” и никой в село Живково не го е виждал. Допреди седмица, когато Ечев пресреща изненадващо един от свидетелите по делото и го напада. \r\n\r\n В сряда той беше открит и задържан от полицаите в гората край селото. \r\n \n\t\t\t\t\t\t", "date": "2018.06.28", "title": "Отложиха делото срещу Любомир Ечев, убил баща си "}
{"url": "http://www.bnews.bg/article/244346-dzhefri_van_orden_beshe_udostoen_s_titlata_doktor_honoris_kauza_snimka", "text": "\n \r\nИзключителен човек, дипломат, политик. Един от най-верните приятели на България. Това е Джефри ван Орден. Заместник-председателят на Европейските консерватори и реформисти /ЕКР/ беше удостоен с титлата „Доктор хонорис кауза“ от Университета по библиотекознание и информационни технологии /УНИБИТ/ по време на тържествена церемония. „За мен това е голяма чест, която приемам със скромност и гордост. Голямо удоволствие е да бъда отново в София и то при такива обстоятелства“, заяви Джефри ван Орден, който не скри своите топли чувства към България. Официалното събитие бе част от поредицата мероприятия по повод годишната среща на ЕКР в българската столица. \r\n\r\n Евродепутатът Николай Бареков, който като съдомакин събра елита на европейските консерватори в София, отличи безспорните лидерски качества на Джефри ван Орден.  „Аз като българин се гордея, че моята политическа кариера мина под неговото крило, че познавам този човек и политик, който успя само за двадесет години да се превърне в една от значимите политически фигури за Великобритания, Европейски съюз и България. Джефри ван Орден е човекът, благодарение на чието критично, но добронамерено, уважително и човешко отношение страната ни получи невероятния шанс да стане член на Европейски съюз“, заяви Бареков, отбелязвайки факта, че неговата поява на политическата сцена, редом с тази на Джефри ван Орден съвпадна с тежки времена, както за България, така и за Европа. Евродепутатът отчете, че в последните двадесет години видният консерватор се е борил за кардинални промени в Европейски съюз, но не е бил чут. „В следствие на това ЕС намалява с 30% след излизането на Великобритания след Брекзит. Грешката, която направиха европейските политици да не чуят гласа на нашите британски приятели, ще коства огромни човешки, материални и финансови загуби за Европа. Ние губим най-важното – голям партньор на еворпейските народи в областта на свободата“, посочи Бареков, подчертавайки, че с днешна дата неприятните събития, които сполетяха Европа, доказват правотата на политическите тези на Джефри ван Орден. \r\n\r\n Николай Бареков изказа своите благодарности към заместник-председателя на ЕКР за приноса му в приемането на „Презареди България-ББЦ“ в европейското консервативно семейство. „Честно казано, в голяма степен моят избор беше насочен от човешкото отношение на Джефри ван Орден, от неговите възпитание и ерудиция“, заяви Бареков. \r\n\r\n В края на събитието българският евродепутат връчи на Джефри ван Орден албум с негови снимки от посещенията му в България през годините назад. Пред аудиторията в залата Бареков посочи, че за разлика от заместник-председателя на ЕКР, който днес беше удостовен с виоското звание, повечето български лица от снимките вече не са на политическата сцена. А както повелява традицията, на финал Ван Орден, който ще бъде запомнен като емблема на консерватизма, разписа своите слова в паметната книга на университета. „Свободата е нежно цвете и тя трябва да бъде защитавана – това е задачата на всяко едно поколение. Оставам оптимист, особено по отношение на България. Смятам, че имате светло бъдеще“, каза в заключение Джефри ван Орден. \r\n  \r\n \n\t\t\t\t\t\t", "date": "2018.06.28", "title": "Джефри ван Орден беше удостоен с титлата „Доктор хонорис кауза“ (СНИМКA)"}
{"url": "http://www.bnews.bg/article/244343-praznoglavata_nora_prizna_obicham_hristo_sirakov", "text": "\n Плеймейтката Нора Недкова направи изненадващо признание. „Обичам Христо Сираков. Уважавам го адски много. Той е много добър човек. Винаги ми помага. Често се срещаме, обсъждаме всякакви неща. Но не сме гаджета и не спим заедно”, коментира тя. \r\nНора не скри колко са си близки двамата, като се появи на столично парти в компанията на Сираков. Двамата си гукаха сладко, а моделката с удоволствие оставяше Сираков да плакне окото по пищните й бомби. Малко след това двамата се отдадоха на прегръдки и милувки, а също и на леки закачки, пише „България днес”. \r\nСкоро към веселата компания се присъедини и Анна — Мария Чернева, а Сираков сияеше в компанията на двете хубавици. Нора за пореден път развенча и мита, че е била със Слави и че са ходили заедно в Сен Тропе. \r\n„Водил ме бил в Сен Тропе! Пълни глупости! Със Слави не сме гаджета”, коментира Недкова. Все пак тя призна, че си има приятел, когото обаче пази в тайна. \r\nМоделката призна, че е получила предложение от „ВИП Брадър” и други риалити формати, но засега обмисля. „Откакто сложих короната съм много търсена. Звънят ми от всякъде”, разкрива още Нора. \r\n\r\n Скандалната плеймейтка преди време буквално раздра публичното пространство с участието си в \"Черешката на тортата\", където демонстрира арогантно поведение, липса на всякакви задръжки. Речникът й би могъл да изчерви и най-бруталния каруцар или уличен хулиган. \r\n \n\t\t\t\t\t\t", "date": "2018.06.28", "title": "Празноглавата Нора призна: Обичам Христо Сираков!"}
{"url": "http://www.bnews.bg/article/244258-amal_i_dzhordzh_pristignaha_v_sardiniya_s_bliznatsite", "text": "\n Настъпи моментът, в който семейство Клуни да се отдаде на почивка с децата. \r\n\r\n 57-годишният актьор и 40-годишната му съпруга бяха уловени от папараци на летището в Сардиния на ръце с едногодишните си близнаци Ела и Александър, докато слизаха от частния си самолет. \r\n\r\n Семейството изглеждаше готово за почивка и слънчева почивка на италианския остров. Амал изглеждаше, както винаги, невероятно в цветен панталон в светлосиньо, украсен с огромни цветя в свежи цветове и бял потник. Джордж пък бе в бяло с тениска с якичка и бели кецове. \r\n\r\n Близнаците пък са облечени в дънки и бели блузки. Лицата на децата не се виждат, но по всяка вероятност Амал носи малката Ела, а Александър в прегръдката на татко си. \r\n \n\t\t\t\t\t\t", "date": "2018.06.28", "title": "Амал и Джордж пристигнаха в Сардиния с близнаците"}
{"url": "http://www.bnews.bg/article/244351-bedstveno_polozhenie_v_smolyan_reka_cherna_prelya", "text": "\n В Смолян е обявено бедствено положение, предаде кореспондентът на bTV. Заради проливните дъждове река Черна е преляла на няколко места. \r\n\r\n Кметът на Смолян Николай Мелемов заяви, че реката е преляла на няколко места – при КАТ, при ПБЗН, в Устово и се е наложило да се обяви извънредното положение, съобщи „Фокус”. \r\n\r\n Кризисният щаб на Общината и в момента заседава, като в него участват и директорите на ОДМВР и РЗПБЗН – Смолян. Екипи изграждат спешни диги по реката. Река Черна е наводнила сградата на ПБЗН, обществени сгради, складове, частни имоти. \"Магистралата е непроходима и затворена за движение. Има и много наноси по улиците в града от дерета. В района на кино „Дружба“ дерето и изнесло пръст и чакъл на пътя и движението е затруднено”, каза Мелемов. \r\n\r\n Дъждът създаде редица проблеми в областта. И други реки в региона има опасност да прелеят, а пороят предизвика свлачища. \r\n \n\t\t\t\t\t\t", "date": "2018.06.28", "title": "БЕДСТВЕНО ПОЛОЖЕНИЕ: В Смолян Река Черна преля"}
{"url": "http://www.bnews.bg/article/244305-bratat_na_fiki_storaro_zabi_milionerska_shterka", "text": "\n Синът на Тони Стораро Емрах, който върви по звездните стъпки на брат си Фики, върти тайна любов с 20-годишна моделка. \r\n\r\n Красивата половинка на Емрах се казва Джулия Христова. Двамата са заедно от 2 години. Крият връзката от медиите, но момичето редовно ходи на гости на семейството и е близка с Фики и Тони Стораро. Българката работи като професионален модел и е участвала в клиповете на Фики. Студентка по бизнес е в Нов Български университет и е наследница на много богато семейство. Баща й е един от най-големите милионери в Германия, а тя често му ходи на гости. \r\n\r\n Той е архитект и върти просперираща фирма. Угажда на напълно всяка прищявка на дъщеря си. За рождения си ден й подари кола Порше Панамера, произведена през 2017 година. С луксозното возило тя често вози Емрах ,защото той все още няма книжка. Майка й има верига магазини из цяла България. Джули е една от най-близките и на Николета Лозанова и те често са забелязвани заедно по заведения, твърди сайтът Hotnews.bg. \r\n \n\t\t\t\t\t\t", "date": "2018.06.28", "title": "Братът на Фики Стораро заби милионерска щерка "}
{"url": "http://www.bnews.bg/article/244345-uslovna_prisada_za_bivsh_direktor_oshtetil_gimnaziya_s_nad_70_bona", "text": "\n Бившият директор на професионалната гимназия по икономика и туризъм във Велинград Александър Табаков получи тригодишна условна присъда с пет годишен изпитателен срок, заради причинени щети на учебното заведение в размер на 70 400 лв. \r\n\r\n Пазарджишкият окръжен съд го лиши и от правото да заема педагогическа длъжност за срок от три години. Делото се гледа при условието на съкратено съдебно следствие. \r\n\r\n Пред съда, Александър Табаков призна, че се е доверил на свой, бивш ученик, като му е превел сумата от 70 440  лева за ремонт на спортната площадка, който в последствие така и не бил извършен. \r\n\r\n Парите са били преведени предварително, като Александър Табаков е подписал документ с невярно съдържание, че ремонтът вече  е извършен.  \r\n\r\n Обвинението на прокуратурата е, че в случая директорът не е положил достатъчно грижи за управлението на повереното му имущество, с което са настъпили материални щети за гимназията. Табаков е с 40-годишен педагогически стаж и до момента няма провинения. \r\n\r\n Пред съда той заяви, че през всичките години е възпитавал учениците си в доверие и е много разочарован от постъпката на бившия си ученик, който в момента се занимава със строителен бизнес, предаде БНР.  Присъдата не е окончателна, но Табаков няма да оспорва съдебното решение.  \r\n  \r\n \n\t\t\t\t\t\t", "date": "2018.06.28", "title": "Условна присъда за бивш директор, ощетил гимназия с над 70 бона\r\n\r\n"}
{"url": "http://www.bnews.bg/article/244307-totsa_s_golemite_pretentsii_se_omazhila_za_5_bona", "text": "\n Не повече от 5000 лева се изръсил за тържеството новият съпруг на Мис България 2009 Антония Петрова – Ивайло Батинков. Това твърдят гости на малката гръцка сватба на перничанката пред „Галерия“. \r\n\r\n По думите им най-големият разход за била декорацията, за която по прости сметки са платили не повече от 1500 лева. Тук влиза и хонорарът на сватбената агенция. \r\n\r\n Масрафът в ресторанта бил също около тази сума, тъй като гостите на Антония и Батинков били много малко. А роклята на миската била платена от майка й Ана Петрова. \r\n\r\n Заедно с останалите дребни разходи до 2000 лева, таванът на „пищното и грандиозно парти“ ударил скромните 5000 лева.   \r\n\r\n  Миската се оправдавала, че не иска да вдига много шум и отдавна си мечтаела за малка сватба. Близки до Антония обаче са изключително учудени, познавайки показния й стил и манията за величие. \r\n\r\n  Според тях причините за малкото тържество са ограничените финансови възможности на Батинков, чиито бизнес бил в затруднение. Не липсват и догадки за евентуална бременност на Петрова. Венчавката била на брега на морето, на малък залив на втория ръкав на полуостров Халкидики. \r\n\r\n Храната се приготвяла на място в малко ресторантче, което обслужвало и местните бунгала. След като двамата си казаха „Да“, миската вече гордо носи фамилията Петрова-Батинкова. \r\n \n\t\t\t\t\t\t", "date": "2018.06.28", "title": "Тоца с големите претенции се омъжила за 5 бона"}
{"url": "http://www.bnews.bg/article/244364-advokatite_shte_vodyat_delo_v_evropeyskiya_sad_po_pravata_na_choveka_za_noviya_zakon_za_dans", "text": "\n Ако новият правилник на ДАНС бъде наложен, единственият способ за защита на граждани ще е наднационален. Отново ще заведем жалба в Европейския съд по правата на човека. Това каза в предаването „12+3“ адв. Адела Качаунова, директор на Правната програма на Българския хелзинкски комитет, относно предложения за обществено обсъждане проект за изменение и допълнение на правилника за прилагане на Закона за ДАНС. Тя уточни, че агентите на ДАНС не извършват наказателни разследвания: \r\n\r\n „Това са агенти, които събират информация с чисто информативен характер. По какъв начин те я употребяват после, само те знаят. Не е допустимо тази информация да се използва при съдебни дела. Тя не е доказателствено средство. Много важно е да се знае, че тези агенти работят под достатъчен контрол. Те се използват, когато е застрашена националната сигурност. Какво е национална сигурност – това е изключително широко понятие. Имаме много осъждания на България в Европейския съд по правата на човека в Страсбург точно защото не се пояснява какво означава национална сигурност. Агенцията използва това понятие декларативно, а от друга страна съдилищата не изискват да се предоставят доказателства“. \r\n\r\n Адв. Адела Качаунова посочи, че промените са в две посоки – едната казва къде могат да се внедряват „агенти под прикритие“ и разширява полето дотолкова, че навсякъде могат да се назначат, а втората посока на промяната е, че това ще става без знанието на работодателя на лицето. \r\n\r\n Как е възможно с един правилник за прилагане да се промени Законът за адвокатурата и не само той, попита адв. Качаунова. \r\n\r\n „Внедряването на агентите не е придружено от съдебен контрол, а всъщност става дума за засягане на личната неприкосновеност на гражданите“, коментира тя. Според нея трябва да се направи оглеждане за баланса между националната сигурност и правата: \r\n\r\n „Когато се засяга личната неприкосновеност на лице – това е допустимо да става, но трябва да е със законна цел и за определен период, за който тази цел се постига. В случая нямаме гаранции, че това ще бъде така, а няма да е произволно“. \r\n\r\n Както вчера BNews съобщи,  . \r\n \n\t\t\t\t\t\t", "date": "2018.06.28", "title": "Адвокатите ще водят дело в Европейския съд по правата на човека за новия Закон за ДАНС"}
{"url": "http://www.bnews.bg/article/244340-adv_markovski_napravi_skandalni_razkritiya_za_zdravoslovnoto_sastoyanieto_na_kmetitsata_ivancheva_v_glavata_imala", "text": "\n Адвокат Марин Марковски коментира пред Bulgaria ON AIR защо Десислава Иванчева не бе пусната от съда вчера и бе оставена в ареста. Иванчева има тумор в главата, заболяване, свързано с очите, екземи, които са свързани със стреса и други проблеми от интимен характер, свързани с ин витро процедури. „Най–притеснително е това, което е в главата на Иванчева. Щом тя е била в затворническата болница, значи наистина има проблеми“, обясни юристът. \"В затвора няма възможност да се направят нужните изследвания\", каза още той. Адв. Марковски отново съобщи, че няма достатъчно доказателства за обвиненията срещу Иванчева. \r\n  \r\n \n\t\t\t\t\t\t", "date": "2018.06.28", "title": "AДВ. МАРКОВСКИ НАПРАВИ СКАНДАЛНИ РАЗКРИТИЯ ЗА ЗДРАВОСЛОВНОТО СЪСТОЯНИЕТО НА КМЕТИЦАТА ИВАНЧЕВА! В главата имала.."}
{"url": "http://www.bnews.bg/article/244337-vazhno_za_shofyorite_ekspert_v_efira_na_nova_predupredi_samo_s_grazhdanska_otgovornost_ne_mozhete_da", "text": "\n \"Дъждовете са природно бедствие. То се покрива, ако колата има каско\", поясни Ивета Кунова, председател на Българската асоциация на застрахователните брокери, в сутрешния блок на Нова тв. Тя обаче предупреди, че ако автомобилът има само „Гражданска отговорност”, щетите, нанесени от пороите, няма да бъдат покрити. \r\n\r\n Също така Кунова посъветва гражданите да използват застрахователен брокер. Нека хората да бъдат спокойни, всеки който си е направил застраховка, ще бъде обезщетен, каза тя във връзка с природното бедствие в Гърция и много щети нанесени включително на български автомобили. Застрахователите евентуално ще поискат снимки на пострадалия автомобил, каза тя. \r\n  \r\n \n\t\t\t\t\t\t", "date": "2018.06.28", "title": "ВАЖНО ЗА ШОФЬОРИТЕ! Експерт в ефира на Нова предупреди: Само с \"Гражданска отговорност\" не можете да...."}
{"url": "http://www.bnews.bg/article/244338-poreden_sluchay_na_brutalna_agresiya_prebiha_uchenitsi_pred_stolichno_uchilishte", "text": "\n Пореден случай на агресия в столично училище, съобщи bTV. За това сигнализират самите пострадали.  \r\n\r\n Трима ученици са били пребити след възникнал спор с неизвестни лица. Нападението, според техните разкази, е станало пред входа на Професионалната гимназия по механоелектротехника. \r\n\r\n От ръководството обаче твърдят след прегледаните записи от охранителните камери, че данни за побой няма. \r\n\r\n Това не е първият случай на насилие в училището.  \r\n\r\n Преди няколко месеца младежи с качулки нахлуха с бухалки в същото училище, за да се саморазправят с ученик. \r\n \n\t\t\t\t\t\t", "date": "2018.06.28", "title": "ПОРЕДЕН СЛУЧАЙ НА БРУТАЛНА АГРЕСИЯ! Пребиха ученици пред столично училище!"}
{"url": "http://www.bnews.bg/article/244335-vremeto_i_dnes_e_vav_vihara_si_zhalt_kod_v_tsyalata_strana", "text": "\n Днес от юг-югозапад валежите отново ще се активизират, ще обхванат страната и отново на много места ще са значителни по количество. Ще продължи да духа до умерен вятър от изток-североизток. Ще се задържи хладно за края на юни с максимални температури между 20 и 25 градуса. През нощта срещу петък, главно в западната половина от страната валежите продължиха, като бяха значителни в Северозападна България. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус” дежурният синоптик Красимир Стоев. \r\n\r\n Атмосферното налягане е и ще се задържи по-ниско от средното за юни. Над Черноморието ще е предимно облачно с валежи, на места значителни, придружени и с гръмотевици. Ще духа до умерен вятър от изток-североизток. Максимални температури на въздуха и на морската вода 24-25 градуса. Вълнението на морето ще бъде 2-3 бала. Над планините ще бъде облачно и дъждовно. На много места валежите ще са значителни, главно в Рило-Родопската област, придружени с гръмотевици. Ще духа умерен вятър от изток-югоизток. Максимална температура на височина 1200 метра – около 14 градуса, на 2000 метра – около 9 градуса. \r\nПрез следващите дни до края на седмицата въздушната маса ще се задържи неустойчива. Ще има и разкъсвания на облачността, но ще има и превалявания, на места с гръмотевици, временно интензивни. В петък все още има вероятност за локални значителни валежи, през почивните дни вече чувствително намалява, особено в неделя. Вятърът ще се ориентира от запад-северозапад, ще бъде до умерен. Температурите слабо ще се повишат. \r\n  \r\n \n\t\t\t\t\t\t", "date": "2018.06.28", "title": "ВРЕМЕТО И ДНЕС Е ВЪВ ВИХЪРА СИ! Жълт код в цялата страна!"}
{"url": "http://www.bnews.bg/article/244336-deputati_na_wc_ministara_shte_zashtitavat_targovtsi_ot_samite_sebe_si", "text": "\n Невероятно, но факт - депутатите от партия НФСБ на WC министъра ще защитават дребните търговци на горива от закон, внесен от самите тях. Вчера търговците на горива проведоха протест пред Министерски съвет срещу внесения на 07.03.2018 г. Законопроект за административното регулиране на икономически дейности, свързани с нефт и продукти от нефтен произход. \r\n\r\n В защита на търговците веднага се обявиха депутатите от НФСБ, които дори проведоха среща с тях в партийната си централата на \"Раковски\" 134. \r\n\r\n \r\n\r\n На срещата присъствал и друг виден депутат - защитник от НФСБ Георги Колев. \r\n\r\n \r\n\r\n Друг \"защитник\" на търговците, който ще трябва да ги защитава от самите себе си, е  депутатът Христиан Митев, който също е вносител на законопроекта. \r\n\r\n Касабов, Колев и Митев ще трябва да защитават дребните търговци и от зам.-председателя на НФСБ Борис Ячев, който също е от вносителите \r\nна законопроекта, срещу който протестират дребните търговци на горива. \r\n\r\n \r\n\r\n Не, това е пореден пример какви хора управляват държавата и как не им дреме да заблуждават тези, на които самите те са тръгнали да съсипват бизнеса. \r\n\r\n Този подход на НФСБ не се прави за първи път.  \r\n\r\n  Припомняме, че в 43-тото Народно събрание те отново се правеха на защитници на производителите на домашна ракия срещу собствен законопроект, който на практика ги унищожаваше. Всъщност  дали не става въпрос за пореден политически рекет или политическа шизофрения ще покаже само времето. \r\n\r\n BNews публикува и линк към законопроекта, за да няма никакво съмнение от страна на засегнатите дребни търговци кой ги унищожава и кой ги \"спасява\"? \r\n\r\n \r\n  \r\n \n\t\t\t\t\t\t", "date": "2018.06.28", "title": "Депутати на WC министъра ще защитават търговци от самите  себе си!"}
{"url": "http://www.bnews.bg/article/244259-paparatsi_shtraknaha_60_godishnata_melani_grifit_po_banski", "text": "\n Мелани Грифит бе заснета от папараци на яхта в Сардиния, където е на почивка с приятели. \r\n\r\n Тя се наслади на пътешествие в Средиземно море, а след като поплува, запали цигара. Грифит бе облечена в разноцветен бански от две части с етно мотиви.Мелани бе вързана на конска опашка и с бяла бейзболна шапка, преди да се гмурне в морските води.Майката на три деца бе заснета и с големи слънчеви очила и големи диамантени обеци. \r\n\r\n По-късно през деня тя облече бяла блуза и дънки, съчетани с бели обувки на ток, когато напусна яхтата. Мелани е била омъжена двама пъти за бащата на Дакота Джонсън - Дон. Двамата първо имат 6-месечен брак от януари до юли 1976 г. След престой в клиника тя отново свързва живота си с Дон и двамата се венчават повторно на 26 юни 1989 г., а 5 месеца по-късно се ражда дъщеря им Дакота. През 1994 г. двойката се разделя, след което се събират за кратко и през май 1995 г. се разделят окончателно. Мелани има и 32-годишен син Александър с втория си съпруг Стивън Бауър и 21-годишна дъщеря Стела от брака си с Антонио Бандерас. \r\n \n\t\t\t\t\t\t", "date": "2018.06.28", "title": "Папараци щракнаха 60-годишната Мелани Грифит по бански"}
{"url": "http://www.bnews.bg/article/244342-zhelyo_boychev_napuska_rakovodstvoto_na_bsp_v_ns_skoro_i_parlamenta", "text": "\n Жельо Бойчев напуска ръководството на парламентарната група на \"БСП за България\", а до края на годината – и парламента и политиката, защото иска да се занимава с бизнес. Това стана ясно днес в Народното събрание. По думите на председателя на партията Корнелия Нинова той ще остане член на БСП и ще помага на градската организация на Столетницата в София. \r\n\r\n \"Желае да напусне ръководството на парламентарната група, скоро време и парламента и политиката изобщо. Решил е да си развива живота в друга посока. Опитахме се да го разубедим, защото е изключително качествен и ценен колега. Това е негово решение, иска да се занимава с нещо друго, а не с политика. Ще ни липсва и съжаляваме\", каза Нинова. \"Нямам драма нито с ръководството, нито с парламентарната група\", потвърди и самият Бойчев. Той посочи, че е било нормално да проведе разговор за решението си с колегите си. \r\n\r\n   \r\n\r\n Разбирането ми е, че когато човек е ангажиран с дадена позиция, той трябва да го прави на 100% мотивирано. Затова помолих да бъда освободен като заместник-председател на парламентарната група, а след това ще видим. В момента съм народен представител, член съм на БСП и смятам да изпълняват тези си задължения\", каза Бойчев. \r\n  \r\n \n\t\t\t\t\t\t", "date": "2018.06.28", "title": "Жельо Бойчев напуска ръководството на БСП в НС, скоро и парламента\r\n"}
{"url": "http://www.bnews.bg/article/244312-uau_vizhte_55_godishnata_iliana_raeva_po_banski_snimka", "text": "\n Приказката, че крушата не пада по-далеч от дървото, важи с пълна сила за Илиана Раева и дъщеря й Славея Сиракова. Бившата гимнастичка отдавна е известна с патологичното си желание да бъде постоянно в окото на медиите. \r\n\r\n Целта си постига, без да се спира пред нищо – пуска скандални статуси в социалните мрежи, атакува постоянно и непристойно създателката си Нешка Робева, коментира недъзите на българския футбол. По стъпките й уверено тръгна и едната от дъщерите й – Славея. Щерката на Наско Сираков предизвика обществена буря със свой коментар, посветен на майките на деца с увреждания. „Истината е, че от такива „майки“ ми се повръща“, написа Славея в социалните мрежи, без да й мигне окото. Сиракова компетентно и цинично обясни, че съвременната медицина е достатъчно напреднала и още в начална бременност можело да се установи дали плодът има увреждания. Ако бъдещата майка поеме риска да роди бебето, то хората й държавата няма да й бъдат виновни за мъчението, през което трябва да мине през годините, философства щерката, писа „Галерия“. По-абсурдното е, че гимнастичките на Раева се включиха в концерта на Слави Трифонов „Системата ги убива“, тъкмо в подкрепа на децата с увреждания и техните семейства. \r\n\r\n След гафа на щерка си Илиана тръгна да я брани. 55-годишната бивша спортистка нахока всички, които са се възмутили от Славея и излезе с оправданието, че дъщеря й редовно дава пари за благотворителност в домове за деца без родители. \r\n\r\n Семейството в момента е на почивка в Гърция, а дамите от фамилията не спират да си пускат снимки по бански, за да покажат, че не им пука. Илиана се е изтипосала по изрязан бански, извадила е на показ пищната си гръд, крака и задни части, както традиционно правят 20-годишните. Снимката вижте \r\n \n\t\t\t\t\t\t", "date": "2018.06.28", "title": "УАУ! Вижте 55-годишната Илиана Раева по бански (Снимка)"}
{"url": "http://www.bnews.bg/article/244348-tryabva_da_namalim_pritokat_na_migranti_kam_evropa", "text": "\n Държавите-членки на ЕС са на мнение, че притокът на мигранти към Европа трябва да бъде намален. Това становище беше изразено от германския канцлер Ангела Меркел пред Бундестага в правителствено изявление. \r\n\r\n \"Всички в Европа са единни в мнението, че трябва да се ограничи нелегалната имиграция\", каза тя, отказвайки да се съгласи с позицията на баварския Християнсоциален съюз, според която общоевропейско решение по проблема с бежанците не е възможно. \r\n\r\n Според Меркел \"такава извънредна ситуация, както през 2015 г. повече няма да има“. \r\n\r\n „Броят на пристигащите бежанци е много по-нисък, отколкото преди“, заключи тя. \r\n\r\n Германският канцлер Ангела Меркел предупреди, че предизвикателството с миграцията може да определи съдбата на Европа, предава AFP. \r\n\r\n „Пред Европа има много предизвикателства, но миграцията може да определи бъдещето на континента“, заяви Меркел пред депутатите в Бундестага. Тя допълни, че пътят, който ЕС ще избере може да определи дали Съюзът е реален защитник на ценностите, които прокламира. \r\n\r\n По-късно днес Ангела Меркел ще присъства на срещата на високо равнище на ЕС в Брюксел, на която се очаква миграцията към Европа да стане основна тема.   \r\n \n\t\t\t\t\t\t", "date": "2018.06.28", "title": "Трябва да намалим притокът на мигранти към Европа"}
{"url": "http://www.bnews.bg/article/244298-emiliya_dvoynichka_na_melaniya_tramp", "text": "\n Певицата Емилия се оказа истинска двойничка на Мелания Тръмп. В последно време изпълнителката все повече заприличва на първата дама на САЩ. Преди дни фолк дивата си пусна кадър в социалните мрежи, на който поразително приличаше на съпругата на Доналд Тръмп. И веднага заваляха комплименти, колко много си приличат двете. И са направо като две капки вода, пише „България днес”. \r\n\r\n И докато за едни, приликата е плюс, други смятат, че Емилия изглежда твърде състарена. „След това, което преживя, е нормално да не изглежда в топ форма, оставете жената на мира”, защитават я фенове. \r\nЗапознати твърдят, че бившата на Коко Динев продължава да е психически нестабилна. И състоянието й не се е подобрило след катастрофата, в която загина синът на годеника й Жорж Башур. \r\n \n\t\t\t\t\t\t", "date": "2018.06.28", "title": "Емилия - двойничка на Мелания Тръмп"}
{"url": "http://www.bnews.bg/article/244341-uzhasyavashta_stihiya_i_v_plovdiv_darvo_se_stovari_varhu_dva_avtomobila_ima_li_postradali", "text": "\n Дърво се е стовари върху два жълти автомобила в Пловдив. За щастие, вторият е бил празен.  Преди минути от пожарната съобщиха, че шофьорът на таксиметровия автомобил, който беше затиснат, е изваден.    \r\n\r\n Към пожарната в Пловдив продължават да валят сигнали, но те са вече значително по-малко. Цялата налична техника е впрегната за отводняване и разчистване на улиците.   \r\n\r\n Общо четири дървета са паднали в Пловдив от дъжда, който не спира за времето от 2 часа през нощта до момента. Има постъпили и много сигнали за наводнени приземни етажи в Пловдив. \r\n  \r\n \n\t\t\t\t\t\t", "date": "2018.06.28", "title": "УЖАСЯВАЩА СТИХИЯ И В ПЛОВДИВ! Дърво се стовари върху два автомобила, има ли пострадали?"}
{"url": "http://www.bnews.bg/article/244352-osvobozhdavat_predsrochno_shofyora_pregazil_4_godishniya_paolo", "text": "\n С решение на старозагорския окръжен съд, освобождават предсрочно Георги Сапунджиев, който през 2014 г. прегази и уби 4-годишния Паоло на пешеходна пътека в Стара Загора , съобщава БТВ. \r\n\r\n Той е осъден на 6 години затвор, но излежава 4 г. и 1 месец, като над година е под домашен арест заради лошо здраве.  \r\n\r\n Според съда, той е излежал повече от половината от наказанието, няма провинения, работи във външна фирма, записва курс за отговорно шофиране с \"блестящи резултати\" и вече се интересувал и от религия. \r\n\r\n Според съдии, началници на затвора и психолози почти няма риск от рецидив. В оставащите две години от присъдата Сапунджиев ще се среща с пробационен работник на адреса си по местоживеене. \r\n \n\t\t\t\t\t\t", "date": "2018.06.28", "title": "Освобождават предсрочно шофьора, прегазил 4-годишния Паоло"}
{"url": "http://www.bnews.bg/article/244310-nikoleta_i_alisiya_zaedno_vav_vip_bradar", "text": "\n Във всеки сезон „ВИП Брадър“ има поне по един представител на попфолка, който винаги се превръща в център на вниманието.Според опциите за предстоящия сезон е Алисия. Изпълнителката на „Моят рай“е сред най-интересните певици и към нея непрекъснато валят оферти за участия в различни формати, повечето от които тя отказва. За нея неведнъж е писано, че ще влиза в най-известната къща, но това така и не се е случвало до сега, писа „Галерия“. \r\n\r\n От известно време обаче тя е променила мнението си за „ВИП Брадър“ и намирала предаването за особено интересно. Най-вероятно тя ще постави условие да напусне преждевременно шоуто, ако преди това не бъде изгонена от зрителите. \r\n\r\n Алисия имала и предположение, че най-вероятно ще дели един покрив с Николета, която бе сред най-коментираните евентуални участници още в предишния сезон. \r\n\r\n В момента Ни Ло прекарва времето си в Кипър заедно с Ники Михайлов и се връща в България единствено за реклами и фотосесии. Продуцентите на шоуто, които са царе в подбора на правилните участници, може да вкарат и двете в Къщата. Това би гарантирало висок зрителски интерес и рекордни рейтинги за шоуто. \r\n \n\t\t\t\t\t\t", "date": "2018.06.28", "title": "Николета и Алисия заедно във ВИП Брадър?"}
{"url": "http://www.bnews.bg/article/244339-sliven_osamna_pod_voda_prolivniyat_dazhd_potopi_desetki_koli_shofyorite_sami_shte_pokrivat_zagubite_i_shtetite", "text": "\n Проливен дъжд остави под вода улици в Сливен и блокира движението в града, съобщи bTV. \r\n\r\n Пороят блокира възлови кръстовища. Десетки коли бяха във вода. Някои от тях бяха извадени от пожарната. Загубите и щетите шофьорите ще покриват сами. \r\n\r\n На много улици водата достигна до къщите. Според местните хора причината за наводнението са непочистените шахти. \r\n\r\n Дъждът започнал малко след 18 ч. и за минути залял цялата улица \"Харкан\". \"При голям порой стига до прозореца на партерния етаж\", каза жена, която живее там. \r\n\r\n Основите на къщите са пропити с влага, а хората многократно подавали сигнали до общината. По думите им това се случва при всеки дъжд. Според тях трябва да се направи дига, която да отклонява водата. \r\n\r\n От полицията в Сливен заявиха, че след силния дъжд 5 автомобила са изтеглени от пожарната, мазета в близките села са отводнени, а от 2 часа няма сигнали, защото водата се е оттекла. \r\n \n\t\t\t\t\t\t", "date": "2018.06.28", "title": "СЛИВЕН ОСЪМНА ПОД ВОДА! Проливният дъжд  потопи десетки коли, шофьорите сами ще покриват загубите и щетите "}
