{"url": "http://www.bnews.bg/article/263334-ima_li_opasnost_angliya_da_prekrati_macha_v_sofiya", "text": "\n Англия прие доста насериозно расисткия скандал на първия мач с България в Лондон. Миналата събота наш запалянко съсипа с обиди Рахим Стърлинг и сега УЕФА може да ни накаже. Най-суровата санкция ще бъде мач без публика на 14 октомври, когато е ответната европейска квалификация между двата отбора. \r\n \r\nАко това не се случи, англичаните умуват как да реагират при нови расистки прояви от българска страна. Единият вариант е да напуснат терена и да прекратят двубоя. \r\n \r\nТакъв ход е изключително краен, но в Лондон едва ли са готови на 100 процента да реагират по този начин. По-скоро Англия иска да притисне УЕФА. Да я принуди с подобни заплахи да вземе решение за мач без зрители. \r\n \r\nРеакция от европейската централа ще има най-късно до края на септември.  \r\n  \r\n \n\t\t\t\t\t\t", "date": "2019.09.12", "title": "Има ли опасност Англия да прекрати мача в София?\r\n"}
{"url": "http://www.bnews.bg/article/263335-podatelyat_na_signala_sreshtu_desislava_ivancheva_ya_razoblichava_yordan_bonev_progovarya_za_gotveniya_metezh_platen_ot_oligarsi", "text": "\n Йордан Бонев, който вчера внесе сигнал до прокуратурата и всички най-важни институции в България за подготвяния заговор за държавен преврат, щедро финансиран според разкритията му от подсъдимите олигарси Иво Прокопиев и Цветан Василев, придружен с аудио и видео записи и чат между нея и баща му Венцислав Ангелов - Чикагото, прави пълни разкрития за начините, по които осъдената за корупция бивша кметица е създавала и трила профилите си във Фейсбук. \r\n\r\n Датите в чата доказват кога са водени тези разговори въпреки фалшивите новини, че профилът е бил създаден на 7 септември. Бонев обяви истината за профилите на Иванчева още вчера във Фейсбук. Днес той ще ги оповести пред медиите. \r\n\r\n Фактът, че днес Иванчева се скри от пресконференцията си, на която аз отидох, говори, че всичко е истина. Моите чатове са от 10 август, които съм ги дал на прокуратурата. Това, че Десислава Иванчева и Венцислав Чикагото създават фалшиви профили и после ги трият, това е друга тема. Тя си пише схемата как протестът ще струва 400 хиляди и т.н. Но \"Сега\" публикува абсолютни манипулации. Всичко, което съм пуснал в общественото пространство, всичко е заснето от мен на скрийн шот. Естествено, че ще излезе, че чатовете са фалшиви, след като са ги трили. Баща ми отрече, той показва оригиналната кореспонденция, но аз твърдя, че има чатове, които са от фалшиви профили и съм свалил скрийн шотовете от компютъра на баща ми, обясни гостът в студиото. \r\n\r\n Съдебната система със сигурност си има грешки, съгласен съм, но България е законова държава и промените трябва да стават по законов начин. Сложна материя е това и е въпрос на специалисти, подчерта Йордан Бонев. И допълни, че, след като навлиза в темата, вижда, че Прокопиев Боец, Бивол, Иванчева, не искат да променят системата, а да я махат, защото са хванати в нарушения и престъпления. Основното нещо, което съм представил, е доказателство с чатовете, че има радикализация, да влязат агитки, да влезе жандармерията в парламента, да се лее кръв по улиците, обясни той. \r\n\r\n 30-40 пъти съм ходил при Иванчева - Чикагото ходи при нея и най-вече ходи нейният екип. Тя се похвали, че Христо Иванов и Атанас Атанасов са били при нея на 13 август 2019 г и са коментирали как да свалят кабинета и как да бутнат Борисов. Разговорът от видеото е с Христо Иванов, подчерта Бонев. \r\n\r\n И призна, че е събирал подписка, а Иванчева се главозамаяла, че е лидер и започнала по телефоните да върти като диктатор. Тя ме пита защо съм закъснял 15 минути, а аз й събирам подписка и къде стоя, къде спя, никой не се интересува от това, разкри Бонев. \r\n\r\n Финансирането на протестите идва от Дунарит. Баща ми излъга по Нова, че не очаква пари, но има запис как той очаква милиони от Цветан Василев. Не е получил парите през септември, а трябваше да ги получи, посочи гостът. \r\n\r\n Аз не съм защитник на Борисов и Пеевски, но хората заслужават да знаят всичко и протести не може да бъдат платени, отсече той. \r\n\r\n Ако аз лъжа, както ме твърдят прокопиевските медии защо Иванчева не вдигна телефона да ми търси сметка. Не, тя се крие, не се обажда. След като пуснах чатовете, в медиите на Прокопиев веднага плъзна вестта, че съм на страната на Пеевски и какво ли още не. Лъжи, отсеце гостът. \r\n\r\n \"Боец\" е баш организаторът на протестите и след това е Иванчева. Тя се прави на бедна, а има три айфона, в единия има Прокопиев, в другия Цветан Василев. С Боец си говори непрекъснато, отсече Бонев. \r\n\r\n Баща ми сам си взима решенията. Ако той беше честен човек, щеше да излезе и да каже, че е излъган и да каже, че Йордан Бонев казва истината, посочи младият човек. Има зблостна атака в медиите срещу мене, подчерта той. \r\n\r\n 50-100 милиона се чакаха, за да събарят тези хора прокуратурата. Има си звукозаписи, очаквам от прокуратурата да си свърши работата, предал съм всичко там, заяви той.  \r\n\r\n В записите се говори за 10 и 12 септември да свалят Гешев, посочи още гостът. Има наказателен кодекс за който тръгва да сваля законната власт, промверил съм, знам колко години се дават затвор, посочи Йордан Бонев.  \r\n\r\n \"Умните и красивите\" се знае вече как организират протести, как искат да вкарат държавата в криза. Ако службите си направят труда, ще намерят телефоните на Иво Прокопиев и Цветан Василев, каза той. \r\n\r\n По думите му Иванчева е удобна за манипулация. Аз съм с чисто досие, но познавам много добре психиката на криминалния човек. Криминалният контингент винаги твърди, че държавата го тормози и тя е виновна. На него не му минава през акъла, че е извършил престъпление. Десислава Иванчева е безскрупулен човек - тя хваща един човек, използва го, командва го, юрка го и после спира да му звъни и го изгонва като мръсно куче, каза още той. \r\n\r\n Запитан дали Иванчева поддържа висок стандарт, той посочи, че апартаментът й е обикновен, но нямало нормален човек, който да има такива пари и да ги обяви публично, заяви Бонев. \r\n\r\n Вчера баща ми излъга по Нова тв, че няма нищо общо с протести, но има запис как чака 50 милиона от Цветан Василев. Разбирам да бях излязъл само с чатовете, прокуратурата няма да обърне внимание. Но има звукозаписи и видеозаписи, които потвърждават това. Казвам ви, баща ми ме вкара в тази организация. Когато той си науми нещо, го прави, обяви той. \r\n\r\n Много е важно как Иванчева стигна до баща ми - тя го е потърсила и извикала. А кой я е посъветвал да го извика? Някой си е наумил, че мръсната работа ще бъде свършена от Венцислав Ангелов-Чикагото. В записите тя казва, че било разрешено на гражданите, платените, Чикагото и т.н., да влязат в Народното събрание и да правят зулуми. Кой нареди на Иванчева? Кой дава командите по телефона?, попита реторично Бонев. \r\n\r\n Той коментира, че вчера Георги Георгиев от Боец е бил извикан да дава показания, но това го разбрал от медиите. Бонев подчерта, че не излиза само с чатовете, а излиза с пимето си, ЕГН-то си, със звукозаписи и видеозаписи. \r\n\r\n Интересно ми е как Прокопиев и Цветан Василев преди 6 години щяха да се убиват, а днес са заедно в съюз да бутат властта. Ролята на прокуратурата е обединила олигархията. Но България има съдебна система, има и прокуратура, отсече Бонев. И допълни, че парите, които се чакат, са мръсни, абсолютно мръсни пари, защото са от КТБ. Защо бяга, ако всичко е чисто около него. Защо Прокопиев плаща за протести?, попита той. Аз съм на 31 години и още не съм виждал 1 милион. А той на 20 и няколко години има милиони. И в момента прокуратурата иска да създава ред, а тези хора скачат, за да си запазят ситуациите. Призовавам обществото въобще да не излиза на протеста, на манипулациите да бутат законната власт, обърна се към хората той. \r\n\r\n В момента съм засегнал много големи интереси. Това е подготовка от 2 месеца на 10-12 да се запали цялата държава, каза Бонев на въпрос бои ли се, че може да му посегнат физически.  \r\n\r\n Вместо баща ми да ме подкрепи, той се обърна веднага, защото Иванчева веднага му е звъннала, че все пак ще му дадат пари, смята синът на Чикагото. \r\n \n\t\t\t\t\t\t", "date": "2019.09.12", "title": " Подателят на сигнала срещу Десислава Иванчева я разобличава - Йордан Бонев проговаря за готвения метеж, платен от олигарси"}
{"url": "http://www.bnews.bg/article/263342-ortaka_na_karakachanov_izprati_mutri_da_protestirat_sreshtu_geshev", "text": "\n Ортака на Каракачанов от МТМ Холдинг Миню Стайков е изпратил мутри да протестират срещу Гешев и Борисов. Каракачанов и подсъдимия алкохолен бос Миню Стайков са дългогодишни ортаци в МТМ Холдинг, чрез който са участвали в грабежа наречен масова приватизация. Според запознати именно Каракачанов е спряган за следващ премиер при успех на метежа. В записите, които бяха предоставени на медиите изплува и името на ВМРО, чийто партиен вожд е именно Каракачанов.   \r\n \n\t\t\t\t\t\t", "date": "2019.09.12", "title": "Ортака на Каракачанов изпрати мутри да протестират срещу Гешев!"}
{"url": "http://www.bnews.bg/article/263340-59_partii_i_7_koalitsii_shte_uchastvat_na_mestniya_vot_prez_oktomvri", "text": "\n 66 формации, от които 59 партии и 7 коалиции, ще участват на предстоящите местни избори през октомври. \r\n\r\n Това обяви по време на брифинг говорителят на Централната избирателна комисия (ЦИК) Александър Андреев. \r\n\r\n Той уточни, че до крайния срок за регистрация, който беше до вчера, са подали документи 64 партии и 8 коалиции, но на няколко от тях са отказани регистрация. \r\n\r\n \"Беше отказана регистрация на 5 партии и една коалиция заради документални пропуски и недостатъчна числена подкрепа\", обясни той. \r\n\r\n \"По отношение на партиите \"Национално движение \"Единство\" и \"Солидарност\" броят на подкрепящите ги избиратели е по-малък от предвидения, тоест по-малко от 2500. Затова им е отказана регистрация. Такава е отказана и на ПП \"Общество за нова България\", ПП \"Българска земеделска партия и коалиция\" и \"Блок на комунистическите партии\", уточни Андреев. \r\n\r\n За сравнение, през 2014 г. са били регистрирани 71 партии и 3 коалиции. До момента са постъпили девет жалби и три сигнала. Седем от тях са свързани с назначаването на Общинските избирателни комисии и два са на \"Воля\" и БАСТА срещу решението на ЦИК да се приемат документи на три места, а не на едно, както беше досега. \r\n\r\n Говорителят на ЦИК уточни още, че на 16 септември изтича срокът, в който партии, коалиции, местни коалиции и инициативни комитети могат да се регистрират в общинските избирателни комисии. \r\n\r\n \"На тази дата следва да бъдат обявени тарифите на печатните и онлайн медии и доставчиците на онлайн новинарски услуги да качат тарифите в своите интернет страници, като в този срок трябва да ги предоставят на общинските избирателни комисии, ако медиите са с регионален обхват, а ако са с национален в ЦИК. Всички медии трябва предоставят тази информация и на Сметната палата. Електронните медии трябва да качат тарифите си на своите интернет страници до 16-и, а до 26 септември да предоставят тарифите си в ЦИК\", обясни Александър Андреев. \r\n\r\n Онези граждани на държави-членки на ЕС, които отговарят на изискванията за активно избирателно право, могат да заявят да бъдат вписани в избирателните списъци и да упражнят правото си на глас. Изключение правят тези, които вече са вписани за предишните избори през 2015 г. Те автоматично ще бъдат включени в списъците.  \r\n \n\t\t\t\t\t\t", "date": "2019.09.12", "title": "59 партии и 7 коалиции ще участват на местния вот през октомври"}
{"url": "http://www.bnews.bg/article/263337-sled_dorian_2_500_dushi_sa_v_neizvestnost_na_bahamite", "text": "\n 2500 души са в неизвестност след преминаването на урагана „Дориан” над Бахамските острови. Властите все пак предупреждават, че проверяват дали някои от изчезналите не се намират в убежища. \r\n\r\n Хиляди са настанени в евакуационните центрове на различните острови. Официално потвърдените жертви след преминаването на стихията са 50. \r\n\r\n „Социалните служби се занимават с правителствения списък на хората в неизвестност. Той е съставен на базата на съобщения за липсващи хора. Оценяваме мащабите на разрушенията. На този етап няма да спекулираме за броя на жертвите. Разбираме, че хората са притеснени, ние също сме. Когато получим окончателния брой на жертвите ще го съобщим”, заяви говорителят на Агенцията за извънредни ситуации Карл Смит. \r\n \n\t\t\t\t\t\t", "date": "2019.09.12", "title": "СЛЕД „ДОРИАН\": 2 500 души са в неизвестност на Бахамите"}
{"url": "http://www.bnews.bg/article/263327-ilyuziite_na_vechniya_kandidat_za_kmet_na_plovdiv_slavcho_atanasov", "text": "\n Бегай,бегай, бате Славчо! Много българи си спомнят тази култова реплика на циганчето от култовия филм \"Всичко е любов\". За такава любов бленува и вечния кандидат за кмет на Пловдив Славчо Атанасов. Кратка справка обаче сочи, че едва 91 пловдивчани са гласували за Славчо Атанасов на последните избори за евродепутати! Въпреки тази \"огромна\" любов, която пловдивчани ясно са демонстрирали към вечния кандидат за кмет на Пловдив Славчо Атанасов, той отново напъва да става кмет на града. Защо бе, Славчо? Какъв е келепира от кметуването? Кмета на Пловдив получава има-няма 2000 лева заплата, а един депутат получава 7-8 хиляди лева заплата. Да не би Славчо да точи зъби за тлъсти комисиони от обществени поръчки, да не би Славчо да точи зъби за тлъсти пачки от разрешителен режим като кмет? Кой знае? Но циганчето от филма със сигурност отново би се провикнало бегай, бегай, бате Славчо!  \r\n \n\t\t\t\t\t\t", "date": "2019.09.12", "title": "Илюзиите на вечния кандидат за кмет на Пловдив Славчо Атанасов!"}
{"url": "http://www.bnews.bg/article/263343-novo_obvinenie_za_shefa_na_tad_grup", "text": "\n Ново обвинение за шефа на \"ТАД груп\", арестуван заради кибератаката срещу НАП. \r\n\r\n Прокуратурата сочи Иван Тодоров като организатор на престъпна група, създадена с користна цел. \r\n\r\n Според обвинението той е карал подчинените си да търсят уязвимост в различни сайтове, за да ги принуди да сключат договори с неговата фирма. \r\n\r\n От защитата контрират, че нито един от разпитаните свидетели не твърди, че е изнудван или принуждаван да плати. \r\n\r\n Иван Тодоров днес направи нов опит да излезе на свобода, но съдът отложи решението си по случая за утре. \r\n \n\t\t\t\t\t\t", "date": "2019.09.12", "title": "Ново обвинение за шефа на \"ТАД груп\""}
{"url": "http://www.bnews.bg/article/263329-ivancheva_izbyaga_ot_sobstveniya_si_brifing_uplashena_ot_skandala_sas_zapisite", "text": "\n Бившата кметица на \"Младост\" Десислава Иванчева, която е подсъдима за подкуп, не дойде на насрочения от нея брифинг за медиите, на който се очакваше да говори за публикуваните срещу нея компрометиращи материали в медиите преди дни. \r\n\r\n Иванчева беше осъдена на първа инстанция, но обжалва. Нейната бивша заместничка Биляна Петрова обяви, че няма връзка с нея. Тя очакваше самата Иванчева все да се включи в брифинга, но това не се случи, предава БТА. \r\n \n\t\t\t\t\t\t", "date": "2019.09.12", "title": "Иванчева избяга от собствения си брифинг, уплашена от скандала със записите!"}
{"url": "http://www.bnews.bg/article/263330-kmetat_na_kostenets_mina_metar_apelativniyat_spetsializiran_sad_otkaza_da_otstrani_ot_dlazhnost_radostin_radev", "text": "\n Апелативният специализиран съд отказа да отстрани от длъжност кмета на Костенец Радостин Радев. Апелативните магистрати отмениха определението на спецсъда от 3 септември, с което обвинянаемът бе отстранен от длъжността кмет на града и остави без уважение искането на прокуратурата. \r\n\r\n Радостин Радев бе привлечен към наказателна отговорност по две дела - едното за длъжностно присвояване на 22 137 лева, а другото за активен подкуп - в качеството му на длъжностно лице той обещал 30 000 лева на общински съветник, за да гласува по определен начин на предстояща сесия на Общинския съвет. \r\n\r\n Първоначално съдът го задържа под стража, по-късно измени мярката му за неотклонение в „Домашен арест“. На 29 август  Апелативният специализиран наказателен съд определи на Радев парична гаранция от 70 000 лева. \r\n\r\n Преди това, през декември 2018 г., той бе обвинен в това, че в условията на продължавано престъпление, на два пъти поискал и получил въпросната сума от касата на общинско предприятие за дърводобив и я присвоил за себе си. По това производство той се разследва и за безстопанственост, наложена му е мярка за неотклонение “Парична гаранция“ в размер на 50 000 лева. \r\n \n\t\t\t\t\t\t", "date": "2019.09.12", "title": "Кметът на Костенец мина метър! Апелативният специализиран съд отказа да отстрани от длъжност Радостин Радев"}
{"url": "http://www.bnews.bg/article/263339-predstavyashe_partiite_za_neshto_losho_togava_zashto_shte_pravish_partiya", "text": "\n \"Срокът за връщането на надчислените от Министерство на финансите субсидии, бе ясно дефиниран и гласуван от депутатите в парламента по твоя воля, които ти и екип тъй страстно нападате: Връщат се до края на 2020 година! Оттук насетне, кога и как ще ги върнем в законния срок до края на 2020 та година, ще го решим ние, а не някой друг. Не взимаме субсидия от повече от 2 години, както ти правилно отбелязваш и тези надплатени 15 000 лв. са поради грешка на Министерство на финансите, както ти отново отбелязваш правилно. Това написа във фейсбук Светльо Витков, който е лидер на партията \"Глас Народен\". Написаното от него е в отговор на публикация в социалната мрежа от водещия Слави Трифонов във връзка с невърнатите надвзети субсидии от партиите. \r\n\r\n Вижте цялата публикация на Витков: \r\n\r\n Драги Слави, \r\n\r\n Ще си карам на „ти”, защото се познаваме отдавна. Прочетох поста ти и оставих първичните емоции да отминат. Сега и отговора: \r\n\r\n Срокът за връщането на надчислените от Министерство на финансите субсидии, бе ясно дефиниран и гласуван от депутатите в парламента по твоя воля, които ти и екип тъй страстно нападате: Връщат се до края на 2020 година! Оттук насетне, кога и как ще ги върнем в законния срок до края на 2020 та година, ще го решим ние, а не някой друг. Не взимаме субсидия от повече от 2 години, както ти правилно отбелязваш и тези надплатени 15 000 лв. са поради грешка на Министерство на финансите, както ти отново отбелязваш правилно. \r\n\r\n Тогава те питам – наша ли е вината или на министерството на финансите? \r\n\r\n Но друго е важно, Станиславе! \r\n\r\n Жалкото е, че нападаш Глас Народен и мен. Дори ни наричаш “убити”. Ако смяташ, че сме такива и скачаш срещу нас, това показва само срещу кого смееш да скочиш. Нищо повече. \r\n\r\n Ако Глас Народен и моята персона са виновните за състоянието, в което е днес суверена, както твоите сценаристи наричат народа си, с радост ще се оттегля. \r\n\r\n Странното е, че не нападаш тези, които носят истинската вина. Защо? Нима те е страх? Ако не те е... защо не поканиш отново премиера Борисов на интервю? \r\n\r\n Колкото до това, че премахването на субсидиите на партиите унищожавало малките партии… не бях прав. Извинявай! Това ще унищожи всички партии, за които държавата не е работила или не работи, за да останат само 3-те – ГЕРБ, БСП и ДПС. Или не?! Останалите ще отидат при спонсори. Знаеш как е. \r\n\r\n Ще ти кажа и къде отиват субсидиите на партиите. Голяма част от тях отиват в две телевизии, защото медийните им пакети за участие при избори започват от над половин милион лева. Няма ли те там, как 1,3 милиона пенсионери да те видят, че да гласуват за теб? \r\n\r\n Ти хубаво изкара колко взимат партиите, но защо не изкара колко им искат телевизиите за медийни пакети по избори? \r\n\r\n И част от тези пари не отиваха ли и за бюджетирането и на твоето предаване? Не ги връщай! Никой не ти ги търси! \r\n\r\n В шоуто ти, ти представяше партиите за нещо лошо. Тогава защо ще правиш партия? \r\n\r\n Та, Слави, накратко… не позволявай на хора, на които им плащаш, да пишат от твое име, да те излагат и да ти създават излишни врагове. Най-страшни са тези врагове, които нямат какво да губят. Аз нямам какво да губя, Слави. Не съм злопаметен, че ме оклевети по телевизиите и след това се извини, че съм си купил Мерцедес със субсидия. Нямам злоба към теб и екипа ти. По-скоро се замисли ти какво имаш да губиш, АКО влезеш в политиката. Тръгваш по моя път в нея, не аз по твоя и макар да получиш на първите избори голям процент гласове, какво ще се случи година след това…? Само премахване на субсидиите и намаляване на броя на депутатите ли е това, което ще промени страната ни към добро? Каква е политическата ти платформата в образование, култура, спорт, икономика, социална политика и т.н.? Това е важно, както и механизмите, чрез които ще се случи. Ако се случи. \r\n\r\n И накрая един безплатен съвет от „убит” общински съветник, ако позволиш, защото виждам, че много омраза са събрали, надявам се, само хората около теб, а тя не е добър политически съветник: \r\n\r\n Омразата накрая погубва всички. Затова се пази от хора, които са изпълнени с нея! \r\n\r\n Оставам с уважение \r\n\r\n Светльо \r\n \n\t\t\t\t\t\t", "date": "2019.09.12", "title": "Представяше партиите за нещо лошо. Тогава защо ще правиш партия"}
{"url": "http://www.bnews.bg/article/263336-eksplozii_i_raneni_v_orazheen_sklad_v_kipar", "text": "\n Експлозии избухнаха в резултат на пожар в оръжеен склад на окупирания от Кипър район Кириния в северната част на острова. Няколко души са ранени, съобщава БГНЕС. \r\n\r\n \"Пожар избухна в оръжеен склад на територията на зона за военни обекти. Няколко експлозии поред избухнаха в източната част на Кириния\", заяви министърът на външните работи на непризнатата турска република в Северен Кипър, Кудрет Озерсай. \r\n\r\n По неговите думи, в резултат на инцидента няколко души са ранени от парчета стъкло, няма загинали. Според агенцията пожарът в склада все още не е потушен. Като предпазна мярка властите евакуират хора, живеещи в района на местопроизшествието. Военните и полицията работят за разрешаване на ситуацията. Лидерът на турската общност в Кипър Мустафа Акънджъ пристигна в региона. \r\n\r\n Кипър е разделен между гръцката и турската общности от 1974 г. През 1983 г. на север от острова е провъзгласена турската република Северен Кипър, непризната от международната общност. Преговорите между гръцката и турската общност за обединението на Кипър се водят чрез посредничество на ООН. След провала на кръга от преговори през 2017 г. страните водят консултации за възобновяването им. \r\n \n\t\t\t\t\t\t", "date": "2019.09.12", "title": "Експлозии и ранени в оръжеен склад в Кипър "}
{"url": "http://www.bnews.bg/article/263341-otkriha_blizo_820_kg_tyutyun_s_neplaten_aktsiz_v_plovdiv", "text": "\n Откриха близо 820 кг тютюн с неплатен акциз в Пловдив, съобщават от МВР. \r\n\r\n При операциясрещу незаконно разпространение на акцизни стоки е проверен лек автомобил със софийска регистрация пред офис на куриерска компания в Пловдив. При огледа на автомобила, управлявана от жител на благоевградския регион, са открити 52 запечатани найлонови плика с различно тегло, съдържащи ситно нарязана жълто - кафява тревна маса с мирис на тютюн, с етикети на известни тютюнопреработващи компании, с общо тегло около 147 кг. При последвалата проверка в офиса на фирмата са намерени още 10 килограма ситно нарязана маса, пакетирана по сходен начин. Като съучастник е задържан жител на Пловдив. На него и на шофьора е определена мярка за задържане за срок до 24 часа. \r\n\r\n Проверени са още складови бази, моторни превозни средства и частни имоти, за които имало съмнение, че се използват за съхранение, превозване и преработка на акцизни стоки без платени такси към държавата.  \r\n\r\n При друга проверка в централен склад на куриерска компания в Пловдив са установени 97 запечатани плика с различно тегло, съдържащи ситно нарязана жълто - кафява тревна маса с мирис на тютюн, също с етикети на известни марки. Общото тегло на иззетия тютюн е 140 кг. \r\n\r\n В рамките на същата операция е инспектирана и складова база в Пловдив, където при проверка на помещенията, са намерени 12 чувала  с нарязан тютюн и 26 плика от по 1 кг, всичко с общо тегло 225 кг. \r\n\r\n При последвала проверка в къща в Пловдив допълнително са иззети откритите още 292 кг нарязан тютюн, разпределен в чували и 5 кг, разфасовани в опаковки по 1 кг. При огледа са открити и две везни, принтер, лаптоп, транспортни документи и транспортни опаковки на известна куриерска фирма,  опаковъчно фолио. \r\n \n\t\t\t\t\t\t", "date": "2019.09.12", "title": "Откриха близо 820 кг тютюн с неплатен акциз в Пловдив"}
{"url": "http://www.bnews.bg/article/263331-pravitelstvoto_razdade_1_miliard_leva_ama_nyakoy_drug_pat", "text": "\n Прaвитeлcтвoтo рaздaдe нecъщecтвувaщи 1 милиaрд лeвa. Тoл cиcтeмaтa и плaщaнeтo зa изминaтo рaзcтoяниe нa тeжкитe кaмиoни вce oщe ca в бъдeщe врeмe, нo упрaвлявaщитe вeчe рaзпрeдeлят oчaквaнитe прихoди oт нeя. Нa двe пoрeдни зaceдaния в рaмкитe нa ceдмицa бяхa \"нaмecтeни\" близo 1 милиaрд лeвa. \r\n                                    \r\n \r\nМинaлaтa cрядa миниcтритe oпрeдeлихa крупнaтa cумa oт oкoлo 550 млн. лв. зa рeмoнт нa шoceтa и зa изгрaждaнe нa нoви oтceчки, припoмня в. „Ceгa“. 7 дни пo-къcнo прaвитeлcтвoтo рeши дa oтпуcнe нoви близo 420 млн. лв. зa изгрaждaнe нa пътищa в Ceвeрoзaпaднa Бългaрия. Cтaвa въпрoc зa oтдaвнa плaнирaния и oбeщaвaн cкoрocтeн път oт Мeздрa дo Бoтeвгрaд. \r\n                                    \r\n \r\nOчaквa ce cрeдcтвaтa oтнoвo дa дoйдaт oт бъдeщи прихoди oт тoл cиcтeмaтa, c кoятo тирoвeтe щe плaщaт зa изминaтo рaзcтoяниe пo чacт oт пътищaтa. Пaрaдoкcът e, чe кoнкрeтният oбхвaт нa трaceтaтa, зa кoитo щe ce плaщaт тaкcи, вce oщe нe e oпрeдeлeн. Първoнaчaлнo ce гoвoрeшe зa нaд 60% oт рeпубликaнcкaтa пътнa мрeжa - мaгиcтрaли, първoклacни и втoрoклacни шoceтa, кaктo и дoри зa чacт oт трeтoклacнaтa мрeжa. \r\n                                    \r\n \r\nПocлeднитe aнoнcи ca, чe плaтeнa щe e caмo oкoлo eднa трeтa oт шoceтaтa - oкoлo 6000 килoмeтрa, кaтo в oбхвaтa нa тoлa щe ce включaт нaй-нaтoвaрeнитe трaнзитни трaceтa. Нo и тoвa нe e oкoнчaтeлнo oпрeдeлeнo. Нe ca рaзпиcaни и тaкcитe, кoитo прeвoзнитe cрeдcтвa щe плaщaт. Тe щe зaвиcят и oт eкoлoгичнaтa кaтeгoрия нa кaмиoнa, кaктo и oт нeгoвoтo нaтoвaрвaнe. \r\n \n\t\t\t\t\t\t", "date": "2019.09.12", "title": " Правителството раздаде  1 милиард лева, ама някой друг път!"}
{"url": "http://www.bnews.bg/article/263332-vss_obyavi_koga_shte_bade_izbran_noviyat_glaven_prokuror", "text": "\n Пленумът на Висшия съдебен съвет реши единодушно датата за изслушването и гласуването на кандидатурата на единствения номиниран за следващ главен прокурор - настоящият заместник-главен прокурор Иван Гешев. То ще се проведе на 24 октомври от 10 часа. \r\n\r\n Решението беше взето без дебат. \r\n \n\t\t\t\t\t\t", "date": "2019.09.12", "title": "ВСС обяви кога ще бъде избран новият главен прокурор"}
{"url": "http://www.bnews.bg/article/263328-29_godishen_motorist_zagina_pri_katastrofa_kray_kyustendil", "text": "\n 29-годишен мъж от с. Жабокрът загина при катастрофа с мотор, съобщи БНТ. \r\n\r\n Той е загубил контрол над мотора и при падането тялото му се е ударило в насрещно движещ се автомобил, управляван от 62-годишен водач. Неговият тест за употреба на алкохол е отрицателен. \r\n\r\n Инцидентът е станал на пътя Кюстендил - София, при отклонението за с. Жабокрът. \r\n\r\n Такси и друг автомобил се удариха при друг инцидент край Кочериново. Пострадали са водачът на таксиметровия автомобил, който е настанен в отделението за реанимация на Благоевградската болница и пътникът, който е със счупен таз. \r\n\r\n При трети инцидент загина 33-годишен мъж от Нови пазар, съобщи ОДМВР Разград. Катастрофата е станала на пътя Исперих - Духовец. \r\n\r\n Мъжът управлявал лек автомобил \"Ауди А3\" с шуменска регистрация. При спускане на завой излязъл от пътното платно и се преобърнал в дере. Загинал е на място. Извършва се оглед на местопроизшествието. \r\n \n\t\t\t\t\t\t", "date": "2019.09.12", "title": "29-годишен моторист загина при катастрофа край Кюстендил\r\n"}
{"url": "http://www.bnews.bg/article/263338-tsik_registrira_59_partii_i_7_koalitsii_za_uchastie_v_mestnite_izbori", "text": "\n 59 партии и 7 коалиции са официално регистрирани за местните избори през октомври. Общо 64 организации и 8 обединения са подали заявления в Централната избирателна комисия.  \r\n\r\n Това съобщи говорителят на ЦИК Александър Андреев на редовен брифинг във връзка с подготовката и провеждането на изборите за общински съветници и кметове на 27 октомври. \r\n\r\n Андреев обясни, че документите на общо 6 организации не са одобрени.   \r\n\r\n „Беше отказана регистрацията на 5 партии и 1 коалиция, тъй като представените документи не съответстваха на тези, които са предвидени. По отношение на Национално движение „Единство и партия „Солидарност“ броят на подкрепящите ги избиратели е по-малък от предвидения, тоест по-малко от 2 500“, добави още Андреев. \r\n \n\t\t\t\t\t\t", "date": "2019.09.12", "title": "ЦИК регистрира 59 партии и 7 коалиции за участие в местните избори "}
{"url": "http://www.bnews.bg/article/263333-predsedatelyat_na_asotsiatsiyata_na_industrialniya_kapital_krizata_veche_doyde_industriyata_se_sviva_prodazhbite_padat", "text": "\n За индустрията въпросът дали идва криза не стои – всъщност кризата дойде. Това заяви пред БНР председателят на Асоциацията на индустриалния капитал Васил Велев.   \r\n\r\n „За юни статистиката отчете спад на износа с 6,4%. За юни и юли отчете спад на индустриалното производство. Стопанската конюнктура за август е -3,1%.   За пръв път от много време несигурността изпреварва проблема с човешките ресурси“, посочи Велев. \r\n\r\n   „И в машиностроенето, и в електротехниката, и в текстил и облекло, в производството на мебели, на метали имаме спад в продажбите и то от месеци. Очакваме за цялото трето тримесечие спад на индустриалното производство в страната“, добави още Велев.   \r\n\r\n Според него има два начина на поведение – да се правим, че нищо не се случва, за да не се свива допълнително потреблението и оттам да не се усилва допълнително кризата, другото – да се каже честно на хората да бъдат по-разумни.   Запитан дали ще се стигне до рецесия в България, Васил Велев отговори: „Когато индустрията тръгне надолу, икономиката е инертна, процесите се развиват бавно, но посоката е тази“.   \r\n\r\n След големия харч за изтребители може да се окаже в един момент, че ERM II ще се отдалечи поради голям дефицит, ако не се вземат своевременно мерки, изказа мнение председателят на Асоциацията на индустриалния капитал.   \r\n\r\n Време е да се действа, няма какво да чакаме, категоричен е Велев. По думите му очакваната помощ от държавата е за десетки хиляди работни места. \r\n\r\n   „Не са огромни средства и те безалтернативно трябва да се намерят. Не трябва да допускаме грешката от миналата криза, когато не подкрепихме предприятията. Надяваме се тази да не е нито толкова дълбока, нито толкова дълга – няма такива предпоставки“, каза той.   \r\n \r\n  \r\n \n\t\t\t\t\t\t", "date": "2019.09.12", "title": "Председателят на Асоциацията на индустриалния капитал: Кризата вече дойде, индустрията се свива продажбите падат!"}
