{"url": "http://www.bnews.bg/article/244100-vnimanie_zhalt_kod_za_dazhd_i_vyatar_v_23_oblasti", "text": "\n Жълт код за опасност от дъжд и вятър е обявен в 23 области от страната за събота, 23 юни, съобщават от Националния институт по метеорология и хидрология (НИМХ) при БАН. \r\nОбластите, за които важи жълтата степен на опасност са: Видин, Монтана, Враца, Плевен, Ловеч, Габрово, Велико Търново, Русе, Търговище, Разград, Силистра, Шумен, Добрич, Варна, Бургас, Сливен, Ямбол, Стара Загора, Пловдив, Пазарджик, Смолян, Хасково и Кърджали. \r\nЕдинствено в югозападните части на страната кодът е зелен. \r\nОт НИМХ предупреждават, че в събота ще духа силен вятър от запад-северозападен. В източните части на страната се очакват валежи, а на места е възможно да паднат и градушки. \r\n  \r\n \n\t\t\t\t\t\t", "date": "2018.06.22", "title": "Внимание! Жълт код за дъжд и вятър в 23 области\r\n"}
{"url": "http://www.bnews.bg/article/244096-kakvo_shte_vidite_vav_vtoriya_epizod_na_barekov_i_bayraktarov_bez_tsenzura", "text": "\n Утре сутрин точно 09:00  по телевизия Евроком ❗️ \r\n\r\n Какво да очаквате във втория  \r\nепизод на “Бареков и Байрактаров без цензура”? \r\n\r\n ”Софийското метро под вода!“ \r\n\r\n Къде потъват инвестиции за милиони? \r\n\r\n Има ли свобода на словото в България? \r\n\r\n Гост - журналистът Васил Петев \r\n\r\n Въпроси на зритeлите в реално време и отговорите на водещите \r\n\r\n ТЕЛЕФОН НА ЗРИТЕЛИТЕ: 02/ 914 44 33; 02/ 914 44 37 \r\n\r\n Вот на недоверие към “Борисов 3” - имам ли сили опозицията да свали ГЕРБ от властта? \r\n\r\n Очаквайте горещ политически дебат в студиото! \r\n\r\n Провалите в системата на МВР и националната сигурност през призмата на вота на недоверие. \r\n\r\n Гост - експертът по национална сигурност Николай Радулов. \r\n\r\n Вот на недоверие. Има ли нова политическа ситуация в страната и кой ще помогне на децата с увреждания и майките \r\n\r\n Гост - социологът Юрий Асланов. \r\n\r\n  Не пропускайте: \r\n\r\n да се абонирате за канала на @B2bezcenzura в Youtube: https://www.youtube.com/channel/UC_W51kA00rB14R7-etcgRfg \r\n\r\n и да харесате и последвате страницата ни във Facebook: https://www.facebook.com/B2Bezcenzura/ \r\n\r\n Сигнали можете да ни изпращате на e-mail: b2bezcenzura@gmail.com \r\n\r\n Екипът на “Бареков и Байрактаров без цензура” ви пожелава приятно гледане!   \r\n \n\t\t\t\t\t\t", "date": "2018.06.22", "title": "Какво ще видите във втория \r\nепизод на “Бареков и Байрактаров без цензура”?"}
{"url": "http://www.bnews.bg/article/244098-esmer_s_nad_10_plastichni_operatsii_na_litseto", "text": "\n Над 10 пластични операции на лицето има бившата жена на футболиста Благой Георгиев – Есмер Омерова, пише „Галерия“.  \r\n\r\n С последната корекция обаче хирургът направо си е „оставил ръцете“, цъкат запознати. Татарката се е подложила на трета ринопластика, която да направи носът й съвършен. За съжаление, операцията имала обратен ефект и сега Есмер обмисляла да съди пластичния си хирург. \r\n\r\n Омерова е известна в Русия като двойничката на Анджелина Джоли именно заради поредицата от операции, на които се подложи, за да прилича на актрисата. След последната корекция обаче външният й вид се доближава повече до този на Майкъл Джексън. \r\n\r\n Есмер има три пластики на носа, две операции на бюста, четири корекции на джуките, пластика на скулите и на брадичката. Това са известните корекции, а за колко още не знаем… Снимки на Омерова, преди да легне под ножа, доказват колко различно е изглеждала преди. \r\n  \r\n \n\t\t\t\t\t\t", "date": "2018.06.22", "title": "Есмер с над 10 пластични операции на лицето"}
{"url": "http://www.bnews.bg/article/244099-pusnaha_na_svoboda_kuche_osadeno_za_laene", "text": "\n Кучето Медо, което прекара три години под домашен арест заради...лаене, бе оправдано със съдебно решение от Загреб. Сега Медо може отново да лае, предава македонската информационна агенция „Макфакс“, цитирана от \"Фокус\".  \r\n\r\n През октомври 2016 г. кучето бе признато за виновно заради лаене от общинския съд в град Пула. \r\n\r\n Собственикът на Медо бе задължен в срок от 15 дни да премести своя любимец, за да не смущава съседите с лаенете си. Така Медо се озова под домашен арест за срок от три години, тъй като самият процес продължи две години. \r\n\r\n   \r\n\r\n   \r\n \n\t\t\t\t\t\t", "date": "2018.06.22", "title": "Пуснаха на свобода куче, осъдено за лаене"}
{"url": "http://www.bnews.bg/article/244091-podkrepa_grazhdani_piyat_kafe_s_protestirashti_mayki_pred_ns", "text": "\n Граждани пиха кафе с майките на деца с увреждания в знак на подкрепа за протеста им. \r\nРодителите са опънали палатков лагер пред парламента от началото на юни и настояват да бъдат приети законови промени, с които да бъдат подпомогнат грижите за децата им. \r\nСъбитието се организира във Facebook, а целта му бе да се даде символична подкрепа. \r\n\"Да проявим човечност, съпричастност и да заемем твърда позиция в защита на по-уязвимите наши сънародници!\", призоваха организаторите. \r\n  \r\n \n\t\t\t\t\t\t", "date": "2018.06.22", "title": "ПОДКРЕПА! Граждани пият кафе с протестиращи майки пред НС\r\n"}
{"url": "http://www.bnews.bg/article/244092-asdis_ran_dovede_v_balgariya_53_godishniya_si_nov_priyatel", "text": "\n Асдис Ран се залюби с бизнесмена Йохан Томасон. \r\n\r\n Преди време Асдис си бе направила списък с места, където се чувства възбуждащо. Тя изпробваше енергията им, когато бе съпруга на футболиста Гардар Гунпаугсон. Сега иска да покаже всичко това на новия мъж в живота си. Като дойде у нас, първата приятелка, с която Асдис се вижда, е Елена Боева – жената на зам. Шефа на Народния театър Цветан Николов, известен като Цецо Тотото, писа „Телеграф“. \r\n\r\n Тези дни Асдис се похвали и с почивка на Канарските острови заедно с новия си. Тя казва, че обожава Тенерифе и забележителностите там, както и храната и обслужването. \r\n\r\n Двамата с Йохан се познават от няколко години, но сериозно ходят едва от няколко месеца. Той е с 15 години по-възрастен от блондинката. През май връзката им бе подпечатана и с кола – ауди, която Йохан й подари. \r\n \n\t\t\t\t\t\t", "date": "2018.06.22", "title": "Асдис Ран доведе в България 53-годишния си нов приятел\r\n"}
{"url": "http://www.bnews.bg/article/244089-brutalna_katastrofa_shokira_varnentsi_dva_velosipeda_sa_natrosheni_smazan_e_avtomobil", "text": "\n Ужасна катастрофа е станала срещу бензиностанция във варненския кв. „Чайка”, съобщава \"Петел\". Все още няма официална информация от полицията в морския град. „Два велосипеда са натрошени, смазан е автомобил. Изглежда са били младежи, които са се движили по велоалеята. Дано да са живи”, пише очевидка в групата \"Кат Варна Виждам те\". \r\n  \r\n \n\t\t\t\t\t\t", "date": "2018.06.22", "title": "Брутална катастрофа шокира варненци! Два велосипеда са натрошени, смазан е автомобил"}
{"url": "http://www.bnews.bg/article/244090-obvinyavat_shofyora_zaplashil_s_pisolet_deputat_na_am_hemus", "text": "\n Районна прокуратура - Елин Пелин наблюдава досъдебно производство за извършено на 15 юни, на 14-ти километър на автомагистрала \"Хемус\", престъпление - закана за убийство. \r\n\r\n В качеството на обвиняем е привлечен И.Б., който около 14 и 20 часа, по пътя в посока от София за Варна, се заканил с убийство на две лица, като насочил срещу тях боен пистолет марка \"Барета\". \r\n\r\n Действията му могат да възбудят основателен страх за осъществяване у пострадалите лица. Срещу обвиняемия е била взета мярка за неотклонение \"Подписка\". Разследването по случая продължава. \r\n\r\n Припомняме, че шофьорът, заплашен с пистолет на АМ \"Хемус\", е депутатът Явор Божанков от гражданската квота на БСП. \r\n\r\n \"Аз бях абсолютно шокиран. То продължи не повече от 10 секунди. В първия момент е страха, в следващия момент е негодуванието, че такова нещо може да се случи в 21 век. Не сме 90-те, това не е каубойски филм, а това е България и Европа в 2018 година и не може посред бял ден някой да вади оръжие\", коментира тогава Божанков. \r\n \n\t\t\t\t\t\t", "date": "2018.06.22", "title": "Обвиняват шофьора, заплашил с писолет депутат на АМ \"Хемус\"\r\n"}
{"url": "http://www.bnews.bg/article/244095-es_mozhe_da_se_razpadne_v_ramkite_na_godina", "text": "\n Италия втвърди позицията си срещу мигрантите. Рим предупреди, че може да прекрати приемането на бежанци и че мигрантската криза поставя под риск оцеляването на ЕС, информира АФП. \r\n\r\n Два дни преди заплануваната среща за миграцията в Брюксел, новото италианско правителство се закани да изпълни предизборните си обещания за спиране на мигрантския поток. Освен това италианците заплашиха, че ще конфискуват спасителни кораби или ще им забранят да акостират на италиански пристанища. \r\n\r\n \"Не можем да приемем нито един човек\", каза вътрешният министър Матео Салвини пред германското списание \"Шпигел\". \"Напротив, ние искаме да изпратим малко\", добави той. \r\n\r\n Преди неофициалните преговори на лидерите на 16 страни членки на ЕС, поискани от Берлин, Салвини предупреди, ченай-малко бъдещото оцеляване на съюза е заложено на карта. \r\n\r\n \"В рамките на година ще стане ясно дали все още има обединена Европа, или не\", подчерта вицепремиерът на Италия пред списанието. \r\n\r\n Предстоящите преговори за бюджета на ЕС и изборите за Европейски парламент през 2019 г., по думите му, ще бъдат лакмусов тест \"дали цялото нещо е станало безсмислено\". \r\n\r\n Преговорите в неделя се предполага, че са подготовка за срещата на върха на ЕС в края на следващата седмица, на която ще бъдат обсъдени планове за реформиране на бежанската система на съюза. \r\n\r\n Салвини също призова Малта да отвори пристанищата си за кораби с мигранти. \r\n \n\t\t\t\t\t\t", "date": "2018.06.22", "title": "ЕС може да се разпадне в рамките на година"}
{"url": "http://www.bnews.bg/article/244094-burya_vilnya_v_shest_montanski_sela_posleditsite_sa_uzhasyavashti_snimki", "text": "\n Бурята, която вилня вчера, е засегнала шест от селата на община Монтана – Долна Вереница Славотин, Доктор Йосифово, Безденица, Габровница и Вирове. Данните съобщи Крум Крумов – главен експерт по сигурността в общинската администрация днес. \r\n\r\n Временно е прекъснало електрозахранването, но вече е възстановено, пише \"Конкурент\".  В три от селата Безденица, Вирове и Долна Вереница е паднала и  градушка. Има повалени дървета и изровена улична настилка. В Габровница реката е излязла от коритото, но нивото бързо е спаднало. Бурята  е пречупила висок бор, които паднал върху една от къщите.  \r\n\r\n Екипите на Гражданска защита работят за отстраняване на дървото. Пострадали няма. Най-тежко  било положението в село Вирове. Там е паднал най-силният и обилен валеж – 100 литра на квадратен метър. Улиците и площада на селото за час - два  са се превърнали в реки. Изровена е уличната настилка, подкопани са още повече основите на моста над Вировска река. От две години съоръжението е в критично състояние и е забранено преминаването по него, уточни Крумов. Язовир „Лековита вода”  край село Вирове е прелял през стената въпреки, че изпускателя му е отворен изцяло. Продължава източването на водоема. \r\n\r\n \r\n  \r\n \n\t\t\t\t\t\t", "date": "2018.06.22", "title": "БУРЯ ВИЛНЯ В ШЕСТ МОНТАНСКИ СЕЛА! Последиците са ужасяващи (СНИМКИ)"}
{"url": "http://www.bnews.bg/article/244086-zlatka_raykova_s_parvo_uchastie_na_moreto", "text": "\n Златка Райкова вече сериозно де изввява като певица. \r\n\r\n Плеймейтката направи своя музикален дебют в Слънчев бряг, на откриване на култова дискотека там. \r\n\r\n След успеха й в “Като две капки вода”, блондинката е решила сериозно да се занимава с музика и поема участия срещу доста висок хонорар, твърдят запознати. \r\n\r\n Шоуто й включва балет и някои от най-популярните парчета в момента. \r\n\r\n Визията й по нищо не отстъпва на актуалните RnB звезди Гери-Никол, Дара и Тита. \r\n\r\n Фенове пък вече очакват авторско парче пт любимката си, която преди години се изявяваше в поп фолк формация. \r\n \n\t\t\t\t\t\t", "date": "2018.06.22", "title": "Златка Райкова с първо участие на морето!"}
{"url": "http://www.bnews.bg/article/244079-airbus_prekratyava_deynostta_si_vav_velikobritaniya", "text": "\n Европейският самолетостроителен производител Airbus обяви, че може да прекрати дейността си във Великобритания, ако страната излезе от единния пазар и от митническия съюз на Европейския съюз без споразумение за преходния период. \"Този сценарий ще накара Airbus да преразгледа инвестициите си във Великобритания и дългосрочното си присъствие в страната, което сериозно ще подкопае усилията на Обединеното кралство за поддържане на конкурентоспособна и новаторска космическа индустрия, откриване на висококачествени работни места и компетенции\", се подчертава в изявление на авиокомпанията, цитирано от news.bg. \r\n\r\n \"Въпреки че \"Еърбъс\" разбира, че политическият процес трябва да продължи, като отговорен бизнес настояваме за незабавно предоставяне на подробности относно прагматичните стъпки, които трябва да се предприемат за конкурентна работа\", изтъкна изпълнителният директор на \"Еърбъс\" Том Уилямс. Уилямс допълни, че \"Еърбъс\" спешно се нуждае от яснота от британското правителство относно Брекзит \"през следващите няколко седмици\", тъй като за компанията е \"твърде опасно да процедира\" при настоящите обстоятелства. \r\n\r\n Шефът на \"Еърбъс\" добави, че приблизително 14 хил. работни места са изложени на риск. Великобритания все още не е взела окончателно решение относно бъдещето си споразумение с Европейския съюз, особено във връзка с излизането от единния отворен пазар и митническия съюз, тъй като британското правителство все още оценява различни варианти при преговорите за Брекзит. \r\n\r\n Междувременно представители на британските управляващи отговориха на изпълнителния директор на \"Еърбъс\". Консервативният депутат Стивън Каб посочи, че изказването на Уилямс трябва да се разглежда като предупреждение, тъй като фабриката на \"Еърбъс\" в Северен Уелс е един от най-важните стълбове на британското производство. \"Прагматичен, разумен Брекзит, който защитата търговията и работните места, е жизненоважен\", добави той. \r\n  \r\n \n\t\t\t\t\t\t", "date": "2018.06.22", "title": "Airbus прекратява дейността си във Великобритания?"}
{"url": "http://www.bnews.bg/article/244085-zov_za_pomosht_16_godishna_balgarka_izchezna_v_kipar", "text": "\n 16-годишна българка на име Яница е изчезнала на 19 юни т.г. от град Лемесос в Република Кипър. Момичето е с височина 1,60 м, кестенява коса, съобщава newsbg.eu \r\n\r\n Умоляват се гражданите, които имат информация да се обадят в най-близкото полицейско управление или в Българското посолство. \r\n \n\t\t\t\t\t\t", "date": "2018.06.22", "title": "ЗОВ ЗА ПОМОЩ! 16-годишна българка изчезна в Кипър\r\n"}
{"url": "http://www.bnews.bg/article/244087-uzhasna_gradushka_udari_kostinbrod_horata_ostanaha_bez_tok", "text": "\n Буря с гръмотевици, вятър и градушка се изви над Костинброд преди половин час. Заради валежа временно беше спрян и токът в района, предаде БНТ. \r\nОсобено опасно време днес се очаква във Видин, Монтана, Ловеч, Враца, където се очакват по-интензивни валежи. \r\n\r\n За утре прогнозата е за по-голямата част от страната с изключение на Добрич, Силистра, Перник, София окръг, Кюстендил и столицата, където кодът е зелен, в останалата част обявеният код е жълт. \r\n \n\t\t\t\t\t\t", "date": "2018.06.22", "title": "УЖАСНА ГРАДУШКА УДАРИ КОСТИНБРОД! Хората останаха без ток "}
{"url": "http://www.bnews.bg/article/244083-hvanahte_li_zatvornika_popital_borisov_radev_gonim_go_otvarnal_vatreshniyat_ministar", "text": "\n МВР има информация за избягалия затворник от Ловеч Борис Иванов. Това заяви министърът на вътрешните работи Валентин Радев от парламентарната трибуна. \r\n\r\n „Имаме свидетелско сведение за избягалия затворник от Ловеч, продължаваме да работим по него“, категоричен бе министърът. \r\n\r\n Припомняме, че вчера малко след 10.00 часа лишеният от свобода извърши „отклонение“ от обекта, на който работи. \r\n\r\n „Лицето е обявено за общодържавно издирване веднага“, обясни още Радев. По думите му е създадена необходимата организация и са предприети оперативно-издирвателни действия. \r\n\r\n „Проверяват се адресите на лица от близкото обкръжение на това лице, на територията на ОДМВР – Ловеч, Велико Търново и Търговище и други“, заяви министърът. \r\n\r\n Винаги съм готов да поема политическата отговорност, каза пред журналисти в Народното събрание министърът Валентин Радев в отговор на въпрос готов ли е да поеме политическата отговорност заради случая с избягалия затворник в Ловеч. Попитан обмисля ли оставка и смята ли, че така ще се реши проблемът той заяви: \"Всички министри сигурно ще ви кажат, какво като подам оставка, проблемите няма да се решат. Не знам, може и да се решат, ако ме сменят с някой по-добър. Преценката дали един министър се справя добре го прави този, който го е предложил, премиерът. Той вижда дали се справяме или не, докладвам му постоянно какво правим, без да си разказвам мечтите. Считам, че сме в правилната посока. Трябва ни време\". \r\n\r\n Валентин Радев разкри, че по повод избягалия затворник премиерът Бойко Борисов го е попитал \"Хванахте ли го?\", а той отговорил \"Гоним го\", предаде репортер на Novini.bg \r\n\r\n На вота на недоверие ще чуете аргументите ми и тези на опозицията, ако са прави, сигурно правителството ще падне, ако не са - продължаваме. Според мен стоим по-добре, отколкото сме стояли вчера или онзи ден. Това ми дава оптимизъм, каза той. \r\n \n\t\t\t\t\t\t", "date": "2018.06.22", "title": "\"Хванахте ли затворника?\", попитал Борисов Радев - \"Гоним го\", отвърнал вътрешният министър"}
{"url": "http://www.bnews.bg/article/244084-desislava_pokaza_pishtna_dupara_na_zavrashtaneto_si", "text": "\n \r\n  \r\nФолк певицата Десислава показа пищна дупара на първото си участие след раждането. Изпълнителката се бе пристегнала с дантелен тоалет, а прозиращите й прашки леко смутиха присъстващите. \r\n\r\n Благой Найденов също се раздаде мощно на участието и уважи любимата си след 10-месечната й пауза по клубовете. \r\n\r\n   \r\n \n\t\t\t\t\t\t", "date": "2018.06.22", "title": "Десислава показа пищна дупара на завръщането си"}
{"url": "http://www.bnews.bg/article/244088-nay_seksi_uchitelkata_u_nas_silviya_zubeva_vdiga_pishtna_luda_svatba", "text": "\n Най-секси учителката у нас Силвия Зубева вдига пищна луда сватба, пише в. \"България днес\". \r\n\r\n Красивата даскалка, която нашумя още преди 3 години покрай снимките от първия учебен ден на учениците си, ще се врече пред Бога във вярност на половинката си Тодор Скримов. \r\n\r\n Всъщност двамата с волейболиста още миналата година си казаха „Да“. Те сключиха граждански брак в тесен семеен кръг, тъй като Зубева беше бременна и нямаха възможност за шумни партита. \r\n\r\n И двамата обаче винаги са си мечтали за голямо тържество, както и църковен брак. \r\n\r\n Детайлите около сватбата вече се организират и са разпратени покани до целия национален отбор по волейбол. Атракция на тържеството ще бъде дъщеричката на Зубева и Скримов, която ще им носи венчалните пръстени. \r\n\r\n Момиченцето през август ще навърши годинка и вече прави първите си стъпки. \r\n \n\t\t\t\t\t\t", "date": "2018.06.22", "title": "Най-секси учителката у нас Силвия Зубева вдига пищна луда сватба"}
{"url": "http://www.bnews.bg/article/244070-sgs_ostavi_yordan_isaev_za_postoyanno_v_aresta", "text": "\nСофийски градски съд остави в ареста Йордан Исаев, обвинен за че е ранил двама служители на реда със самоделна бомбичка по време на мача ЦСКА - Левски от 18 април.\r\n\r\nСъстав на СГС не уважи искането на защитата за промяна на мярката за неотклонение \"задържане под стража\" на подсъдимия Исаев.\r\n\r\nПо време на днешното съдебното заседание 25-годишният хулиган отново заяви, че съжалява за постъпката си и се извини на пострадалата полицайка. Той поиска да бъде променена мярката му за неотклонение \"задържане под стража\" с по-лека, за да помага на родителите си.\r\n\r\nПо думите на адвокат Васил Крумов, защитник на подсъдимия, мярката за неотклонение е нецелесъобразна и прекалено тежка. Според защитата, Исаев лично е признал вината си пред разследващите органи. Той обяснил, че е хвърлил самоделното устройство към стадиона, а не към полицейския служител. Крумов изтъкна, че няма доказателства, които да установят нанасяне на тежка телесна повреда на повече от една лице.\r\n\r\nСпоред адвоката му, Исаев се е предал сам в полицията, направил е пълни самопризнания и по този начин е облекчил хода на досъдебното производство. Не съществуват рискове за неговото укриване или извършване на повторно деяние, тъй като самоличността му е установена, липсват каквито и да било криминални регистрации или образувани досъдебни производство срещу него.\r\n\r\nОт държавното обвинение счетоха, че искането на защитата за по-лека мярката за неотклонение, трябва да бъде оставено без уважение. Според прокуратурата към настоящия момент съществува реална опасност Исаев да извърши повторно деяние, а по делото се съдържат и медицински експертизи, които установяват нанасянето на тежката телесна повреда.\r\n\r\nПрипомняме, Йордан Исаев беше задържан на 21 април, след като сам се предаде. Първоначално той беше задържан за срок до 72 часа. На 23 април Софийският градски съд реши да не освободи 25-годишния Исаев срещу по-лека мярка за неотклонение. Така той остана за постоянно в ареста. \n\t\t\t\t\t\t", "date": "2018.06.22", "title": "СГС остави Йордан Исаев за постоянно в ареста"}
{"url": "http://www.bnews.bg/article/244073-sasho_kadiev_napravi_neprilichno_predlozhenie_na_kolezhkata_si_desi", "text": "\n Водещият Александър Кадиев предложи на колежката си в \"Преди обед\" Деси Стоянова да се разделят като колеги в ефир. \r\n\r\n Разговорът им тръгна от видео, в което двама влогъри обявяват, че се разделят. Клипчето е събрало десетки милиони гледания в Youtube. \r\n\r\n По този повод Кадиев се обърна към Стоянова: \"Деси, дай да се разделим и ние в ефира. Ще го направим за едните лайкове\". На \"примамливото\" му предложение Деси отговори само с усмивка. \r\n  \r\n \n\t\t\t\t\t\t", "date": "2018.06.22", "title": "Сашо Кадиев направи неприлично предложение на колежката си Деси"}
{"url": "http://www.bnews.bg/article/244074-33_000_podpisa_sreshtu_kozharskata_industriya_vlyazoha_v_ns", "text": "\n Активисти внесоха над 33 000 подписа в НС срещу отглеждането и убиването на животни заради ценната им кожа. Преди това се събраха пред бившия Партиен дом, където се обявиха срещу насилието над животни за нуждите на модната индустрия и нейните печалби, съобщава БГНЕС. \r\n\r\n „Искането ни е да се въведе пълна забрана за отглеждането и търговията на животни с цел добив на ценните им кожи. Тази промяна трябва да залегне в Закона за ветеринарно-медицинската дейност. Проблемът в съществуването на тези ферми е не само, че убиват животните, но те и често бягат от там, като убиват домашни животни в населените места, както и че във фермите самите животни биват измъчвани“, каза Георги Челебиев от Националната гражданска инициатива за забрана на фермите за ценни кожи. \r\n\r\n Активистът подчерта, че щом едно животно не присъства в списъка на позволените животни за отглеждане заради кожите им, то е забранено за отглеждане, както в случая е с американската норка. Заради липсата на контрол обаче такива се отглеждат в няколко ферми, най-голямата от които е до Стара Загора. Там миналата година са били одрани 120 000 животни. \r\n\r\n Обект на интерес от страна на бизнеса са и норки, лисици, нутри, зайци и чинчили, които също биват убивани, за да украсят нечии човешка шия или гръб, подчерта Челебиев. \r\n\r\n Той е категоричен, че тези ферми не влияят добре и на икономиката ни, тъй като приносът им е минимален, а щетите, които нанасят се покриват от данъкоплатците. \r\n\r\n Депутатите имат 3 месеца, за да разгледат исканията на активистите. \r\n \n\t\t\t\t\t\t", "date": "2018.06.22", "title": "33 000 подписа срещу кожарската индустрия влязоха в НС"}
{"url": "http://www.bnews.bg/article/244069-evakuiraha_kyolnskata_katedrala_zaradi_podozritelen_mazh", "text": "\n Властите евакуираха Кьолнската катедрала заради подозрителен мъж от Източна Европа, предадоха световните агенции. \r\n\r\n В сутрешните часове е получен сигнал за лице със странно поведение, което е паркирало с микробус в района на катедралата. След това мъжът е влязъл и излязъл няколко пъти то катедралата. \r\n\r\n Катедралата е евакуирана, а мъжът – задържан. Той е на 25 години и самоличността му все още се установява. Към момента е ясно, че е от Източна Европа, но властите не дават повече подробности за произхода му. \r\n\r\n Катедралата е претърсена със следови кучета, които не са открили нищо подозрително. Очаква се туристическата забележителност да бъде отворена съвсем скоро. \r\n \n\t\t\t\t\t\t", "date": "2018.06.22", "title": "Евакуираха Кьолнската катедрала заради подозрителен мъж"}
{"url": "http://www.bnews.bg/article/244072-potop_v_belgrad_opasnost_ot_poroyni_dazhdove_za_tsyala_sarbiya", "text": "\n Републиканският хидрометеорологичен институт на Сърбия издаде оранжев код за проливни дъждове, гръмотевици и бурен вятър в цялата страна, съобщава порталът Б92. В Белград от сутринта вали пороен дъжд, съпроводен с гръмотевици. \r\n\r\n Движението по улиците е затруднено, а някои улици са напълно залети от водата. В района на Нови Белград сутринта дъждът е преминал в градушка. \r\n\r\n Силен дъжд, гръмотевици и бурен вятър са причинили щети на овощните градини и пътната инфраструктура и в района на Приеполе в Западна Сърбия. Наводнени са множество къщи в града. Метеоролозите предупреждават, че се очакват опасни явления, които могат да предизвикат материални щети и представляват риск за хората и животните. \r\n \n\t\t\t\t\t\t", "date": "2018.06.22", "title": "Потоп в Белград, опасност от поройни дъждове за цяла Сърбия "}
{"url": "http://www.bnews.bg/article/244077-sadat_otkaza_da_kasira_chastichnite_izbori_za_kmet_na_galiche", "text": "\n Магистратите от Административния съд във Враца отказаха да касират частичните избори за кмет на село Галиче, съобщи БНР. \r\n\r\n Решението подлежи на обжалване. \r\n\r\n Делото беше образувано по жалба на партия БСП. Техният кандидат Веселин Тушинов загуби с 26 гласа от Страхил Стоянов, който бе номиниран от ГЕРБ. \r\n\r\n Според магистратите, от анализа на събраните в хода на процеса доказателства, включващи и разпити на трима свидетели, не може да се направи извода, че са нарушени изборните правила и това е довело до опорочаване на резултата. \r\n\r\n Още повече протоколите от четирите секции и окончателният от избирателната комисия са подписани от всички членове без особено мнение и възражения, посочиха от съда. \r\n\r\n Припомняме, точно от БСП по време на предишно заседание на съда бяха показали копие на протокол от изборите. На него е видно, че е имало особено мнение за изборния резултат от член на СИК от квотата на БСП. Особеното мнение, на практика, оспорва достоверността на резултата. \r\n\r\n Това не съвпада с информацията от ОИК още в нощта на вота, която съобщи, че няма нито един протокол с особено мнение. Според защитника на БСП по делото Аглика Виденова въпросният протокол е \"изчезнал\" по пътя между СИК и ОИК - разстоянието между село Галиче и град Бяла Слатина, които са само на десетина километра. \r\n\r\n Припомняме, в Галиче се проведоха извънредни избори за кмет, след като бившият кмет Ценко Чоков е от месеци в ареста. Той бе арестуван по обвинение за ръководена на организирана престъпна група за рекет, изнудване и побой. \r\n\r\n Според резултатите от вота новият кмет на Галиче е Страхил Стоянов от ГЕРБ. Той е получил с 27 гласа повече от опонента си, при 66% избирателна активност в селото. \r\n\r\n Изборите в Галиче бяха съпроводени с много обвинения за манипулации и фалшификации, като се стигна и до втори кръг на местните избори за кмет. На балотажа участваха кандидатите на двете най-големи политически сили у нас - ГЕРБ и БСП. От листата на социалистите в надпреварата се състезаваше Веселин Тушинов.  \r\nКандидатът на ГЕРБ беше Страхил Стоянов, който и спечели изборите. Обвинения имаше и от страна на кандидата на ВМРО, който директно обвини, че ГЕРБ са се договорили с ДПС за вота. \r\n\r\n Като доказателство бе посочено това, че само дни преди изборите нов асфалт по няколко улици бе положен именно в махалата в Галиче. \r\n\r\n В хода на изборния ден бяха подадени няколко сигнала за нередности в изборния процес от кандидата на БСП. \r\n \n\t\t\t\t\t\t", "date": "2018.06.22", "title": "Съдът отказа да касира частичните избори за кмет на Галиче\r\n"}
{"url": "http://www.bnews.bg/article/244078-mvr_s_izvanredna_preskonferentsiya_vizhte_kakvo_tryabva_da_pravim_pri_navodnenie", "text": "\n При наводнения хората да се качват на горните етажи на къщите си, да звънят на спешния телефон 112. Това призова началникът на сектор \"Оперативна дейност\" главен инспектор Стефан Стефанов на пресконференция. Той поиска гражданите да не се опитват да спасяват потънали или носени от пороя коли. Оказа се, че за да бъде понесен един автомобил са необходими само 15 см вода. \r\n\r\n Над 100 сигнала за паднали дървета, наводнени мазета, сутерени, подлези и улици са получени в специализираните звена на \"Пожарна и аварийна безопасност\". Това съобщи главен комисар Никола Николов, директор на националната пожарна. \r\n\r\n Не може дъждът да причинява толкова щети, ясен председателят на Камарата на архитектите \r\n\r\n Специални писма са изпратени до областните администрации на Видин, Ловеч, Монтана и Враца заради задаващия се дъжд. Заради прогнозата за обилни дъждове в събота се очаква цялата страна да е в код \"Жълто\" с изключение на градовете Добрич, Силистра, Перник, София област и София град. \r\n\r\n За радост няма пострадали и ранени хора, обясни Николов. Никъде не е обявявано бедствено положение, допълни той след проливните дъждове от последните дни. \r\n\r\n От НИМХ прогнозите за метрологичната обстановка за идните дни е, че се очакват силни ветрове и дъждове. За това са изпратени писма до областните управители да вземат допълнителни мерки като наблюдават критичните участъци на речните корита, шахтите, ВиК системите. Доброволните отряди да са в готовност, са поискали от спасителните звена на МВР. \r\n\r\n Жълт код за валежи бе обявен в цялата страна за днес \r\n\r\n Те са посъветвали полицейските структури да са внимателни и готовността им да остане на високо ниво. Съоръженията, предназначени за гасене и отводняване да са в готовност и в кратък срок да се притекат на помощ, обясни гл. комисар Николов. \r\n \n\t\t\t\t\t\t", "date": "2018.06.22", "title": "МВР С ИЗВЪНРЕДНА ПРЕСКОНФЕРЕНЦИЯ! Вижте какво трябва да правим при наводнение!"}
{"url": "http://www.bnews.bg/article/244071-mladezh_postrada_sled_sbivane_v_uchilishte_v_sofiya", "text": "\nМладеж пострада след сбиване в училище в София. Сигнал е подаден тази сутрин, малко след 10.00 часа. Той е бил за сбиване в училище в ж.к. „Младост“.\r\n\r\nПо първоначална информация спор, възникнал между двама ученици на 17 и 19 години, е прераснал в сбиване. Пострадалият – 19- годишен възпитаник на училището, е откаран за преглед в болнично заведение, съобщиха от МВР, цитирани от БГНЕС. \n\t\t\t\t\t\t", "date": "2018.06.22", "title": "Младеж пострада след сбиване в училище в София"}
{"url": "http://www.bnews.bg/article/244076-barekov_sravni_ninova_s_mesi_no_ne_tozi_ot_svetovnoto_puska_kasi_pascheta_na_borisov_toy_y_gi_vkarva_na_praznata_vrata", "text": "\n „Корнелия Нинова е като Меси, но не този от Световното. Пуска точни къси пасчета на Борисов и той й ги вкарва на празната врата”.  Такова сравнение няправи евродепутатът Николай Бареков по PIK TV в коментар на поведението на опозицията в българския парламент в лицето на БСП. „Бойко Борисов трябва да почерпи всички за опозицията, която има вече десет години”, констатира Бареков. \r\n\r\n Евродепутатът заяви, че е „възмутително една социална партия да не повдига наболели в обществото въпроси, свързани със здравеопазване, образование, социална дейност и прочие”. В тази връзка той посочи причината, поради която консерваторите имат важна и съществена роля в правенето на политики – подкрепят слабия човек. „Не може да създадеш богати хора и средна класа и да стъпиш върху труповете на социално неустойчивия човек”, категоричен е той. \r\n\r\n „Европейската и българската бюрокрация са един организъм”, смята Бареков. Като пример за жертва на бездушието и цинизма на държавно-чиновническия апарат към болката на малкия човек той посочи майките на деца с увреждания, които вече почти месец протестират пред парламента. Евродепутатът уточни, че проблемът с администрацията в Брюксел е още по-сериозен. \r\n\r\n Поради тази причина консерваторите провеждат активна политика за дълбоки реформи в тази област, обяви Бареков. Целта е „много по-малко бюрокрация, много повече власт в ръцете на парламента”, подчерта той.  По думите му е парадоксално, че депутатите са единствените фигури в апарата на Европейския съюз, които са избрани пряко от народа, а нямат право на глас. \r\n\r\n Бареков обяви и, че следващата седмица пристигат в София едни от най-знаковите европейски консерватори и лично ще постави проблема на майките с деца с увреждания пред тях, както и че ще инициира среща с омбудсмана Мая Монолова. В рамките на четири дни делегатите ще проведат интензивни срещи на високо ниво, както с представители на правителството, така и с неправителствения сектор, подчерта той. \r\n\r\n Евродепутатът  съобщи още, че екипът му подготвя сериозен сигнал до Европейската комисия, в който ще бъде описан проблемът на майките и техните основания, мотиви и искания. На финал  Бареков изрази надежда, че предприетите от него действия ще допринесат управляващите както на национално, така и на европейско ниво да чуят гласа на народа и да предприемат съответните действия. \r\n\r\n   \r\n \n\t\t\t\t\t\t", "date": "2018.06.22", "title": "Бареков сравни Нинова с Меси, но не този от Световното: Пуска къси пасчета на Борисов, той й ги вкарва на празната врата"}
{"url": "http://www.bnews.bg/article/244080-umishlen_palezh_laskava_kola_na_kmetska_shterka_izgorya_iz_osnovi_snimki", "text": "\n Лек автомобил БМВ, собственост на 23-годишна хасковлийка, е изгорял напълно тази нощ. Колата била паркирана на ул. „Цар Симеон Велики“. Сигналът за пожара е бил подаден в полунощ, съобщава haskovo.net. \r\n\r\n Пламъците са обхванали и паркираните до БМВ-то два Опела – Астра и Зафира. Изгорели напълно са БМВ-то и Астрата, Зафирата – частично. Работата по изясняване на причите за пожара продължава, образувано е досъдебно производство. БВМ-то е на 23-годишната Михаела, която е щерка на кмета на хасковското село Малево – Михаил Михайлов. Според униформените пламъците са лумнали именно от БМВ-то, при което е обгорял двигателния му отсек. \r\n\r\n Бащата на момичето заяви, че вероятно огънят е тръгнал от късо съединение. Той изключи версията за умишлен палеж. „Няма врагове, не вярвам някой да го е направил умишлено“, заяви Михайлов. Той обаче отказа да даде телефон за контакт с дъщеря си, която е студентка. Тази сутрин полицаи и пожарникари продължаваха с огледите. Работата по изясняване причините на пожара продължава, образувано е досъдебно производство, допълниха от областната дирекция на МВР.   \r\n  \r\n \n\t\t\t\t\t\t", "date": "2018.06.22", "title": "УМИШЛЕН ПАЛЕЖ? Лъскава кола на кметска щерка изгоря из основи (СНИМКИ)"}
{"url": "http://www.bnews.bg/article/244075-sreshtata_na_varha_na_es_nyama_da_reshi_migrantskiya_problem", "text": "\n  Според Берлин срещата на високо равнище на лидерите на страните от Европейския съюз, която ще се проведе следващата седмица, няма да завърши с конкретен план за разрешаване на проблема с мигрантите, който провокира правителствена криза в Германия. Това заяви говорителят на правителството на ФРГ Улрике Демер, предава AFP, цитирана от \"Фокус\". \r\n\r\n „На срещата на върха на ЕС следващата седмица няма да бъде достигнато решение на мигрантския проблем“, подчерта Демер, като същевременно предположи, че ще бъдат постигнати двустранни, тристранни и многостранни споразумения за преодоляване на проблема. В неделя председателят на Европейската комисия Жан-Клод Юнкер ще бъде домакин на извънредната среща на върха, свикана до голяма степен заради вътрешната политическа криза в Германия, която възникна заради спора между партиите от Съюза (ХДС/ХСС) за бъдещата политика в областта на убежището. Очаква се на мини-срещата в Брюксел да присъстват лидери на Германия, Италия, Гърция, Франция, Малта, Испания, България, Австрия, Нидерландия и Белгия. \r\n \n\t\t\t\t\t\t", "date": "2018.06.22", "title": "Срещата на върха на ЕС няма да реши мигрантския проблем"}
{"url": "http://www.bnews.bg/article/244081-brutalno_ubiystvo_kray_sliven_mazh_otnel_zhivota_na_zhena_za_200_lv", "text": "\n Мъж е задържан в Сливен за убийството на жена заради 200 лева. Случаят е от април, но става известен сега, след като от прокуратурата поиската задържане под стража за Георги К., който е обвиняемият за убийството в село Гаврилово. \r\n\r\n \"По искане на Окръжна прокуратура – Сливен, съдът задържа под стража Георги К. Той е обвинен за това, че на 06.04.2018 г., в с. Гавраилово, общ. Сливен отнел чужди движими вещи – 200 лв. от владението на жена, с намерение противозаконно да ги присвои, като употребил за това сила и грабежът е придружен с убийството й – престъпление по чл.199, ал.2, т.2, предл.1, вр. с чл.198, ал.1 от НК\", обявиха от пресслужбата на прокуратурата. \r\n\r\n Според прокурора, налице е обосновано предположение за това, че Георги К. е извършил престъплението, в което е обвинен. Представителят на държавното обвинение е категоричен, че Георги К. може да се укрие или да извърши друго престъпление. Съдът прие мотивите на прокурора и задържа под стража обвиняемия. Определението на Окръжен съд – Сливен може да бъде обжалвано пред Апелативен съд – Бургас. \r\n  \r\n \n\t\t\t\t\t\t", "date": "2018.06.22", "title": "БРУТАЛНО УБИЙСТВО КРАЙ СЛИВЕН! Мъж отнел живота на жена за 200 лв"}
{"url": "http://www.bnews.bg/article/243837-kristina_agilera_pya_inkognito_v_nyuyorkskoto_metro", "text": "\n Кристина Агилера пя инкогнито в нюйоркското метро заедно с телевизионния водещ Джими Фалън, който й акомпанираше на банджо, за да отпразнува излизането на новия си албум, съобщи сп. \"Ролинг стоун\". За изпълнението в метрото Агилера избра костюм от 70-те години на миналия век - с голяма шапка и очила, а Фалън освен очила си беше сложил и брада. Те изпяха песента \"Think\" на Арета Франклин. Минаващите бързо я разпознаха и започнаха да я снимат с телефоните си. След това двамата изпълнители свалиха костюмите си и продължиха с акустична версия на песните \"Fighter\" и \"Fall in Line\". Новият албум на Кристина Агилера \"Liberation\" излезе в продажба вчера. Тя участва в предаването \"Тунайт\", за да го лансира. \r\n  \r\n \n\t\t\t\t\t\t", "date": "2018.06.22", "title": "Кристина Агилера пя инкогнито в нюйоркското метро "}
{"url": "http://www.bnews.bg/article/244063-nova_portsiya_buri_i_gradushki", "text": "\n Жълт код е в сила днес за 5 области от Северна България. Предупрежденията са за порои, градушки и силен северозападен вятър. Очакваните количества на валежа са 20-30 л/кв.м. \r\n\r\n Днес преди обяд над страната ще бъде предимно слънчево. Около обяд, под влиянието на добре изразен студен атмосферен фронт, отначало в северозападната половина от страната, а привечер и в Източна България ще се развива мощна купесто-дъждовна облачност. На много места ще има краткотрайни валежи и гръмотевични бури. В отделни райони, главно от Северозападна България и Предбалкана, валежите ще са интензивни и значителни по количество. Очакват се градушки. Температурите ще са все още високи - максималните ще са от около 27° в северозападните, до около 33-34° в югоизточните райони. Вечерта вятърът ще започне да се ориентира от запад-северозапад и да се усилва. \r\n\r\n Над Черноморието ще преобладава слънчево време. Ще духа бриз. Максималните температури ще са 28°-31°. Температурата на морската вода е 23°-26°. Вълнението на морето ще бъде 1-2 бала. \r\n\r\n Над планините преди обяд ще е предимно слънчево, но около обяд първо в масивите в Западна България, а по-късно през деня и в останалите планински райони, ще се развива мощна купеста и купесто-дъждовна облачност. На много места ще има краткотрайни валежи и гръмотевични бури, в отделни райони значителни. След обяд вятърът ще се ориентира от северозапад и ще се усили. Температурите през деня ще са все още високи и максималната на височина 1200 метра ще е около 19°, на 2000 метра - около 13°. \r\n\r\n Жълт код е в сила днес за 5 области от Северна България. Предупрежденията са за порои, градушки и силен северозападен вятър. Очакваните количества на валежа са 20-30 л/кв.м. \r\n\r\n Днес преди обяд над страната ще бъде предимно слънчево. Около обяд, под влиянието на добре изразен студен атмосферен фронт, отначало в северозападната половина от страната, а привечер и в Източна България ще се развива мощна купесто-дъждовна облачност. На много места ще има краткотрайни валежи и гръмотевични бури. В отделни райони, главно от Северозападна България и Предбалкана, валежите ще са интензивни и значителни по количество. Очакват се градушки. Температурите ще са все още високи - максималните ще са от около 27° в северозападните, до около 33-34° в югоизточните райони. Вечерта вятърът ще започне да се ориентира от запад-северозапад и да се усилва. \r\n\r\n Над Черноморието ще преобладава слънчево време. Ще духа бриз. Максималните температури ще са 28°-31°. Температурата на морската вода е 23°-26°. Вълнението на морето ще бъде 1-2 бала. \r\n\r\n Над планините преди обяд ще е предимно слънчево, но около обяд първо в масивите в Западна България, а по-късно през деня и в останалите планински райони, ще се развива мощна купеста и купесто-дъждовна облачност. На много места ще има краткотрайни валежи и гръмотевични бури, в отделни райони значителни. След обяд вятърът ще се ориентира от северозапад и ще се усили. Температурите през деня ще са все още високи и максималната на височина 1200 метра ще е около 19°, на 2000 метра - около 13°. \r\n\r\n През нощта северозападният вятър в цялата страна ще се усили и с него ще нахлува хладен въздух. Ще е предимно облачно, на места ще има валежи от дъжд, по-интензивни и със значителни количества в Северна България, особено в Предбалкана.  \r\n\r\n Утре главно в източните и южни райони ще има краткотрайни валежи и гръмотевична дейност. От северозапад облачността ще се разкъсва и намалява. През деня ще е ветровито, но привечер северозападният вятър ще започне да отслабва. Ще е чувствително по-хладно, с преобладаващи максимални температури между 20° и 25°. \r\n\r\n В неделя ще бъде хладно, с променлива, в следобедните часове по-често значителна облачност и на места, главно в планинските райони ще превали. Вятърът чувствително ще отслабне. В понеделник вятърът ще се ориентира от изток. Ще има и слънчеви часове, повече сутринта и в източните райони. След обяд на места в Западна България ще превали и прегърми. През следващите дни се очаква да се създаде обстановка с валежи и гръмотевични бури. Има повишена вероятност в повече райони валежите да са интензивни, значителни по количество. Вятърът ще се ориентира от запад-северозапад и ще се усили. Температурите ще бъдат доста по-ниски от обичайните; максималните ще са предимно между 20° и 25°, но в районите с по-интензивни и продължителни валежи ще остават под 20°. \r\n \n\t\t\t\t\t\t", "date": "2018.06.22", "title": "Нова порция бури и градушки"}
{"url": "http://www.bnews.bg/article/244065-helikopter_se_vklyuchi_v_izdirvaneto_na_izbyagaliya_zatvornik_v_lovech", "text": "\n Продължава издирването на избягалия затворник в Ловеч. Полицията продължава с претърсването на автомобили по пътя за селото на рецидивиста Полковник Иваново до Добрич. \r\n\r\n В търсенето е включен и хеликоптер, както и части на жандармерията. \r\n\r\n 48-годишният Борис Иванов избяга в четвъртък от предприятие, където работел, докато излежавал присъдата си от 13 години лишаване от свобода за кражби и блудства. \r\n\r\n Иванов е бил едва втори ден на работа в бившето млекопреработвателно предприятие край Ловеч. \r\n\r\n Опит да го спрат са направили други трима затворници, които са били на работа в същия цех. Останалите служители не бяха притеснени от случая и казаха, че не са имали проблеми със затворниците. \r\n \n\t\t\t\t\t\t", "date": "2018.06.22", "title": "Хеликоптер се включи в издирването на избягалия затворник в Ловеч"}
{"url": "http://www.bnews.bg/article/244067-propadane_na_patno_platno_zatrudnyava_dvizhenieto_prez_shipka", "text": "\n Свлачище и пропадане на пътно платно затрудняват движението през прохода Шипка. Причината за образуваното свлачище е пороен дъжд и градушка. \r\n\r\n \"Широчината на пропадането е някъде около 50 см, навлизащо в асфалтовото покритие на пътя. Пропадна банкета, а дължината на самото пропадане е някъде около 70 см. В момента на пропадането веднага беше въведена временна организация със съответните пътни знаци. Движението се осъществява в този участък, който е с дължина около 100 м двупосочно в едната пътна лента\", коментира пред БНТ Илия Златев, директор Областно пътно управление Стара Загора. \r\n\r\n Свлачището е укрепено, екипи за поддръжка и АПИ работят за отстраняванена пораженията и да се избегне навлизане на вода и пропадане на други части от пътя. \r\n\r\n Няма опасност от затваряне на движението през прохода, като към момента се осъществява в една лента и ще бъде възстановено до есента. \r\n \n\t\t\t\t\t\t", "date": "2018.06.22", "title": "Пропадане на пътно платно затруднява движението през Шипка"}
{"url": "http://www.bnews.bg/article/244068-turskata_opozitsiya_s_milionen_miting_v_izmir", "text": "\n В навечерието на извънредните президентски и парламентарни избори в Турция, опозицията в южната ни съседка даде сериозна заявка за силно представяне на вота. \r\n\r\n Мухарем Индже, основният противник на Реджеп Ердоган, събра повече от 2 млн. души вчера в Измир на митинг. Властите ги обявиха за „десетки хиляди”. \r\n\r\n Индже, който има най-голям шанс за балотаж срещу държавния глава на 8 юли, нарече Ердоган „изморен и изолиран арогантен мъж, който не изпитва уважение към народа си”. \r\n\r\n В Истанбул ще се проведе заключителният митинг на опозицията, като се очаква на него да се съберат повече от 5 млн. души. \r\n \n\t\t\t\t\t\t", "date": "2018.06.22", "title": "Турската опозиция с милионен митинг в Измир"}
{"url": "http://www.bnews.bg/article/244064-zagubata_na_arzhentina_tazhna_katastrofalna_uzhasna", "text": "\n Катастрофалната загуба на  аржентинския национален отбор с  0:3 от  Хърватия очаквано се превърна в тема номер 1 за спортните медии по цял свят.  \r\n\r\n И докато хърватите празнуваха лудо не само класическия успех, а и класирането си на осминафинал,  Лионел Меси и компания трябваше да понасят критики не само от феновете, а и от медиите. \r\n\r\n Очаквано това е и основната тема в родината на тъжните футболисти. \r\n\r\n \"Отнеха ни чудото\", \"Три гола изпратиха националния в криза\", \"Нищо повече от сенки\", \"Разбити\" - гласяха заглавията в Аржентина. \r\n\r\n В Испания също не подминаха Меси. Критиките бяха насочени главно към него. \r\n\r\n \"Фиаско на Мондиал\", пише \"Марка\". \"Нито Меси, нито Аржентина\", казва \"Ас\". \"Към бездната\", посочват от \"Мундо Депортиво\". \r\n \n\t\t\t\t\t\t", "date": "2018.06.22", "title": "Загубата на Аржентина - тъжна, катастрофална, ужасна"}
{"url": "http://www.bnews.bg/article/244062-namalyavat_mladezhite_sas_zatlastyavane", "text": "\n В последните 3-4 години се забелязва тенденция към намаляване на затлъстяването сред подрастващите. За сметка на това се увеличава процентът на децата с анорексия. \r\n\r\n Това каза диетологът проф. Стефка Петрова на дискусията: \"Здравословна среда: рискове и работещи модели\". \r\n\r\n Проф. Петрова изтъкна общите негативни тенденции на храненето на населението в България, наложени от десетилетия - високата консумация на мазнини, слънчогледово олио, безалкохолни напитки, общият вкус към солено и сладко. \r\n\r\n Освен това се пренебрегват плодовете и зеленчуците, както и рибата. \r\n\r\n Въпреки това се отчита, според наблюденията на проф. Петрова, увеличаващ се интерес към здравословното хранене. \r\n\r\n На въпрос на news.bg защо малките деца употребяват все повече вредни храни, проф. Петрова отбеляза, че при децата има много сериозен проблем, защото майките им нямат възможност да готвят, тъй като работят на едно или на две места. Пиците, хамбургерите, дюнерите и всички други вредни храни са обичайното меню на подрастващите, констатира тя. \r\n\r\n Петрова апелира към това да има надеждна информация по отношение на храненето, която децата да получават в училище. В България няма никакво обучение за принципите на здравословен начин на живот и на здравословното хранене, а в самите училища няма добри условия за хранене - ученическите столове не са ремонтирани, не се предлага вкусна храна и като цяло не са приятно място за хранене. \r\n\r\n Затова децата предпочитат да отидат в съседната пицария или заведение за бързо хранене. В ученическите столове могат да се предлагат далеч по-здравословни храни като салати и смутита, но наемателите на училищните бюфети предлагат това, което могат да осигурят най-лесно. \r\n\r\n Проф. Петрова призова хората, които мислят да прекарат лятната си ваканция на морските курорти да не прибягват до тежкото и обилно хранене, което могат да им предложат в там, а да наблегнат повече на леката и лесно смилаема храна. \r\n\r\n По данни на Световната здравна организация (СЗО) между 15-18 000 души годишно умират вследствие от мръсния въздух. България е на трето място в света по замърсен въздух. \r\n\r\n Това каза д-р Александър Симидчиев, председател на Сдружението \"Въздух за здраве\", при участието си в дискусията: \"Здравословна среда: рискове и работещи модели\". \r\n\r\n Отделно 700 души умират годишно от автомобилния травматизъм. \r\n\r\n Д-р Симидчиев алармира, че се увеличава процентът на хората, които умират от белодробни, сърдечно-съдови заболявания, инсулти и онкологични заболявания. Факторите, от които зависи този проблем, са фактори, които ние като общество бихме могли да променим, призова той. \r\n\r\n Според д-р Симидчиев мерките и решенията, които трябва да се вземат, за да се разреши този проблем, трябва да са в областта на институционалните, местни и индивидуални фактори. \r\n \n\t\t\t\t\t\t", "date": "2018.06.22", "title": "Намаляват младежите със затлъстяване"}
{"url": "http://www.bnews.bg/article/244061-turtsiya_zakopcha_14_teroristi_ot_islyamska_darzhava", "text": "\n Турските власти са арестували 14 души в Анкара по подозрение, че имат връзки с терористичната групировка ДАЕШ (\"Ислямска държава\") и че са планирали терористични атаки в страната, съобщава Анадолската агенция. \r\n\r\n Неназован източник е посочил пред агенцията, че никой от арестуваните не е турски гражданин и добави, че те са обвинени в заговор за извършването на терористична атака преди президентските и парламентарни избори, насрочени за неделя (24 юни). \r\n\r\n През последните няколко години Турция беше мишена на няколко атаки на терористи от ДАЕШ, като последното голямо нападение беше извършено в нощен клуб навръх Нова година през 2017 г., като загинаха 39 души и 69 бяха ранени. \r\n \n\t\t\t\t\t\t", "date": "2018.06.22", "title": "Турция закопча 14 терористи от \"Ислямска държава\""}
{"url": "http://www.bnews.bg/article/244082-mariya_podludi_mazhete_s_novoto_si_video_platsika_barabanche_na_halkidiki", "text": "\n Фолк певицата Мария плацика секси барабанче в новия си клип “Чувал ли си за такива”. \r\n\r\n Изпълнителката е по-гореща отвсякога и показва формите си от слънчевите плажове на Халкидики. \r\n\r\n Фурията навярно се е вдъхновила от лична история и дава заявка за тотален хит на лято 2018. \r\n\r\n Неповторимите кадри могат да разтопят и най-закоравелите представите на силния пол. \r\n\r\n Мария пее за вълнуваща любовна история, навярно вдъхновена от лични преживявания. \r\n\r\n Самата тя усилено крие личния си живот. Запознати обаче разкриват, че новият й мъж я прави истински щастлива, а изражението й напоследък го показва. \r\n\r\n Вижте видеото ТУК: \r\n\r\n \r\n\r\n   \r\n \n\t\t\t\t\t\t", "date": "2018.06.22", "title": "Мария подлуди мъжете с новото си видео! Плацика барабанче на Халкидики\r\n\r\n"}
{"url": "http://www.bnews.bg/article/244056-ukrayna_slozhi_sedem_ruski_partii_v_spisak_sas_sanktsii", "text": "\n Седем руски политически партии бяха добавени в списъка със санкции на Украйна, съобщи ТАСС. Новият списък на лицата, за които се въвеждат ограничителни мерки, са публикувани на сайта на украинския президент Петро Порошенко. \r\n\r\n Ограничителните мерки сега действат по отношение на \"Единна Русия\", \"Либерално-демократичната партия на Русия (ЛДПР)\", \"Родина\", \"Демократичната партия на Русия\", \"Аграрната партия на Русия\" и \"Комунистическата партия на Руската федерация\", а така също и \"Патриоти на Русия\". \r\n\r\n Според решението, активите на всички партии трябва да бъдат блокирани на територията на Украйна. Забранен е и износът на капитали извън страната, а така също и са анулирани лицензите или други разрешителни документи на внос или износ от Украинските валутни ценности. Въвеждат се ограничения по издаване на наличните средства по банковите карти. \r\n\r\n В разширените санкции на списъка на Украйна попадна и Централната избирателна комисия на Русия, а така също и нейният председател Елла Памфилова. \r\n\r\n Освен това, в списъка са включени и зам.-председателя на Централната избирателна комисия на Русия Николай Булаев, секретарят на комисията Мая Гришина и членовете на ЦИК в Крим Вениамин Никифоров и Вячеслав Фирсов. \r\n\r\n Ограничителните мерки са въведени по отношение на още над 100 сътрудници от избирателните комисии на различно ниво в Крим. \r\n\r\n По отношение на тези хора трябва да бъдат приети \"блокиране на активите, предотвратяващи износа на капитали извън Украйна и други санкции, предвидени в украинското законодателство\". Срокът на санкциите е три годишен. \r\n\r\n Ограничителните мерки засягат и руските бизнесмени Аркадий и Борис, а така също и Роман и Лилия Ротенберг. \r\n\r\n Според документите, в тези отношения се въвежда \"отказ за предоставяне и отмяна на визите, приемане на други ограничения за влизане на територията на Украйна, а така също и \"предотвратяване на извода на капитали извън Украйна\". \r\n\r\n В новите списъци са и директорът на компанията \"Дайвтехносервис\" Александър Трибун и нейния сътрудник Олег Чириков, директор на \"НВП \"Берил\" Олег Николаев, а така също и Виктория Билан, Евгения Воробьова и Наталия Золотарева. \r\n\r\n В разширените санкции на списъка попаднаха и обществените организации \"Съюз на пенсионерите на Русия\", \"Корпус \"За чисти избори\", \"Бойно братство\" и Съюза на ветераните от Афганистан. \r\n \n\t\t\t\t\t\t", "date": "2018.06.22", "title": "Украйна сложи седем руски партии в списък със санкции"}
{"url": "http://www.bnews.bg/article/244059-politsiyata_v_london_zadarzha_mazh_zaplashil_zhp_gara_s_bomba", "text": "\n Полицията в Лондон задържа мъж на жп гара „Черинг Крос”, предаде „Ройтерс”. Той е застанал на релсите и твърдял, че има бомба. \r\n\r\n Властите работят по отварянето на станцията. \r\n\r\n Кадри в социалните мрежи показват засилено полицейски присъствие в района.  \r\n\r\n В момента Великобритания е обявила втора степен на готовност за терористични нападения, което означава, че евентуалното извършване на екстремистко нападение се смята за вероятно. \r\n \n\t\t\t\t\t\t", "date": "2018.06.22", "title": "Полицията в Лондон задържа мъж, заплашил жп гара с бомба"}
{"url": "http://www.bnews.bg/article/244066-elena_parisheva_spodeli_golyama_semeyna_tayna", "text": "\n \r\n\r\n Това разкрива в интервю пред Нова телевизия Елена Паришева. \"Периодът, в който реших да съм майка, се промених. Ивелин Попов е любовта на живота ми. Аз му благодаря, че ми позволи да си изживея тази роля на майка\", откровеничи тя. Паришева споделя, че идолът и за жена е била съпругата на Митко Димитров - Пайнера. \r\n\r\n След нея в такава се превръща свекърва й. \"С нея сме водили много \"женски разговори\". Веднъж тя ми каза така: \"Ти трябва да гледаш теб и Ивелин. Децата порастват. Вие двамата сте важни. Огънят между вас не трябва да гасне.\" И наистина много обичам Ивелин. Понякога го слагам и пред децата. Не си представям живота без него\", разкрива още бившата певица. \r\nl \r\n \n\t\t\t\t\t\t", "date": "2018.06.22", "title": "Елена Паришева сподели голяма семейна тайна"}
{"url": "http://www.bnews.bg/article/244057-skandali_za_svobodno_plazhuvane_na_plazh_koral", "text": "\n Скандали за свободни и платени места на плаж „Перла” край Приморско. Стопаните му забраняват на летовниците да разпъват собствени чадъри и хавлии. \r\n\r\n За Ванина почивката в Приморско започва със скандал.\"Да, изгониха ни, дойде едно момче, което събира парите за чадърите и шезлонгите и каза, че не може да си поставим зад редовете, където свършват на свободния пясък и ни изпрати в края на плажа\", споделя летовникът Ванина Лазарова. \r\n\r\n Лъчезар Захариев, който е наемател на плаж \"Перла-Стамополу\", обясни, че е забранено свободното разполагане на безплатни плажни принадлежности в платената зона от плажа. „Свободната зона винаги е по-голямата част от платената, просто ние с вас в момента се намираме в частта, която е заета зона”, каза той. \r\n\r\n Според наемателя на плажа, тези зони били конкретно описани с одобрената схема от министерството на туризма. А платената зона била забранена, защото така си плащал концесионната такса. \r\n\r\n \"Той е разпределил свободната зона да бъде отдалечена примерно на 2 км, там онези плажове са плажове за нудисти и се влива река, клоака, има боклуци и е невъзможно почти плажуването”, добавя Ванина. \r\n\r\n Наемателят отрича да е гонил плажуващи. \r\n \n\t\t\t\t\t\t", "date": "2018.06.22", "title": "Скандали за свободно плажуване на плаж „Корал”"}
{"url": "http://www.bnews.bg/article/244053-vze_da_se_opravdava_zam_ministarat_v_ostavka_rositsa_dimitrova_obyavi_che_bila_sgotvena", "text": "\n В емоционално интервю зам.-министърът на труда и социалната политика Росица Димитрова, която хвърли оставка по-рано днес заради луксозното си пътуване до САЩ, заяви, че най-вероятно е била \"сготвена\". \r\n\r\n Според нея атаката е извършена от някой, който \"изпитва удоволствие от такива неща\". \r\n\r\n \"Аз нямам вина, че е купен такъв билет. Не участвам в тези процедури да избирам какъв билет да се купи\", каза тя в ефира на bTV. \r\n\r\n Мотивът за оставката на Росица Димитрова е във връзка с участието ѝ в 11-ата сесия на Конференцията по Конвенцията за правата на хората с увреждания, проведена в Ню Йорк. \r\n\r\n Социалното министерство е платило над 16 хил. лв. за самолетни билети само за една командировка. Димитрова е пътувала в бизнес класа с билет за 8306 лв., държавният експерт от отдел \"Интеграция на хората с увреждания\" Надежда Харизанова е била в икономичната класа срещу 2016 лева. \r\n\r\n \"Да скъп е (билетът, бел. ред.). И на мен не ми харесва, че е толкова скъп\", коментира още Димитрова. \r\n\r\n Тя заяви, че най-вероятно не е било редно да лети в бизнес класа, но си е изпълнила ангажимента.  \r\n\r\n Росица Димитрова през сълзи споделя, че нейното семейство я е насърчило да подаде оставка: \r\n\r\n \"Самите те ми казват: „Откажи се, не си заслужава, толкова усилия полагаш в годините, не заслужаваш това”. \r\n\r\n Тя изрази надежда, че нейната оставка ще успокои обществото. \r\n\r\n След като се раздели с поста на зам.-министър, Росица Димитрова ще се върне на работа в Община Велико Търново. \r\n\r\n Протестиращите майки смятат, че освен Димитрова, оставка трябва да подаде и другият зам.-министър Зорница Русинова.  \r\n\r\n \"Цялото общество се умори от това реване. Първо рева Бойко Борисов, сега рева и зам.-министърката, не знам кой още трябва да реве. Най-важното, което трябва да направят, е просто да си свършат работата\", заяви една от майките. \r\n \n\t\t\t\t\t\t", "date": "2018.06.22", "title": "ВЗЕ ДА СЕ ОПРАВДАВА! Зам.-министърът в оставка Росица Димитрова обяви, че била \"сготвена\""}
{"url": "http://www.bnews.bg/article/244054-mazhe_potroshiha_patrulka_v_kardzhali", "text": "\n Агресия към полицейски служители в Кърджали. Двама мъже потрошиха патрулка, след като униформени искали да ги глобят. Нарушителите вървели по улицата и вдигали шум, нарушавайки нощната тишина, обясни пред камерата на „Здравей, България” шефът на „Охранителна полиция” в РПУ-Кърджали Атанас Чотров. \r\n\r\n Докато униформените пишели актовете, двамата мъже опитали да им попречат. \r\n\r\n Полицаите ги задържали и откарали в районното управление. Имено там един от мъжете започнал да буйства и изпочупил една от вратите и стъкло на патрулната кола с парчета асфалт.   \r\n\r\n По случая е образувано бързо досъдебно производство. \r\n \n\t\t\t\t\t\t", "date": "2018.06.22", "title": "Мъже потрошиха патрулка в Кърджали"}
{"url": "http://www.bnews.bg/article/244037-dilyana_popova_ploska_kato_daska", "text": "\n Диляна Попова напоследък е толкова изпосталяла, че гръдната ѝ обиколка е пред изчезване. \r\n\r\n След като преди 3 години роди сина си, манекенката така се вманиачи да пази фигурата си от напълняване, че превърна ефекта в дефект. Почти всичките ѝ женствени извивки са се изгубили, като се започне от гърдите. Говори се, че почти не минавала фотосесия на красавицата от Гулянци, в която да не уголемяват бюста ѝ с фотошоп. Все повече дизайнери избягвали да я наемат за ревюта, тъй като дрехите са ѝ широки в пазвата, писа „Уикенд“. \r\n\r\n За разлика от световните модни подиуми, у нас се тачи силиконът. Ето защо повечето дизайнери правят моделите си с големи гръдни обиколки като за родните силиконови красавици. Естествено красивата Диляна обаче не се вмества в мерките им и затова все по-рядко я търсят за работа.  \r\n \n\t\t\t\t\t\t", "date": "2018.06.22", "title": "Диляна Попова плоска като дъска "}
{"url": "http://www.bnews.bg/article/244060-geri_malkodanska_plache_neuteshimo_ne_e_na_sebe_si_ot_maka_sled_ogromnata_tragediya_koyato_ya_spoletya", "text": "\n Синоптичката на Нова телевизия Гергана Малкоданска не е на себе си от мъка. Разярен питбул е убил малкото й куче Оскар и едва не разкъсал брат й, оплака се къдрокосата красавица. Тя отправи призив към собствениците на домашни любимци да бъдат отговорни стопани, особено ако става въпрос за опасни породи, писа „Уикенд“. „Сбогом, Оскарчето ми! Липсваш ми безумно, ужасно, разкъсващо, раздиращо... Истината е, че изобщо не става по-леко с дните, само се правим на по-силни. \r\n\r\n Ти си ангел и носеше само усмивки. Дори не успя да навършиш 3, защото беше разкъсан от „домашен” питбул, който за малко да разкъса и брат ми. Моля ви, не си взимайте кучета, които не знаете как да гледате! За мен остава болката и надеждата, че най-доброто кученце сега е при най-добрия човек. Много ви обичам и двамата, макар и отдалеч\", проплака синоптичката във Фейсбук. Близките на Гери предположиха, че в последното изречение вероятно говори за починалия си баща, който издъхнал преди години. \r\n\r\n Тя била едва в първи клас, когато татко й си отишъл от този свят завинаги, а болката от загубата силно травмирала невръстното момиче. Сега Малкоданска отново претърпя загуба, но този път си замина кученцето й. Тя е убедена, че не иска друг домашен любимец, защото надали ново животинче ще успее да замести любимия й Оскар. \r\n  \r\n \n\t\t\t\t\t\t", "date": "2018.06.22", "title": "Гери Малкоданска плаче неутешимо! Не е на себе си от мъка след огромната трагедия, която я сполетя"}
{"url": "http://www.bnews.bg/article/244052-razkritiya_izbyagaliyat_boris_ivanov_e_imal_sauchastnik", "text": "\n Осъденият за блудство Борис Ангелов Иванов, който вчера избяга от външен обект, е имал съучастник. Това става ясно от запис на охранителна камера, с който bTV разполага. \r\n\r\n Вчера мъжът, който излежава присъдата си в общежитие към Ловешкия затвор, се „отклони” от работата си в халета близо до главния път Ловеч – Троян. \r\n\r\n Според първоначалната информация след около 2 часа работа той тръгнал да бяга, като останалите затворници на обекта опитали да го спрат. Кадрите обаче показват, че малко след това Иванов и неустановен още мъж пресичат жп линията на 50 метра от работното място. \r\n\r\n Двамата се движат към главния път Ловеч – Троян, където вероятно ги е чакал автомобил. \r\n\r\n Издирването продължава. В него участва и хеликоптер. \r\n \n\t\t\t\t\t\t", "date": "2018.06.22", "title": "РАЗКРИТИЯ! Избягалият Борис Иванов е имал съучастник "}
{"url": "http://www.bnews.bg/article/244051-koshmarna_nosht_vav_varna_sled_kato_stroezh_srina_ulitsa", "text": "\n Една жена е била евакуирана от дома си, след като улица в центъра на Варна пропадна заради строеж на жилищна сграда. Изкопът повлякъл огромно дърво. \r\n\r\n Погълнат е целият тротоар, пукнат е водопровод, а при падането си дървото е скъсало кабелните трасета.  \r\nВ резултат околните къщи са без ток и вода вече повече от 12 часа. \r\n\r\n Хората са притеснени, че строежът е предизвикал пукнатини по къщите и сградите са застрашени. Според тях от ВиК фирмата са знаели за проблема, но не са му обърнали нужното внимание. \r\n\r\n Все още обаче е рано да се каже какви са конкретните причини за аварията. До среднощ на място работеха екипи на ВиК, „Енерго-про”, пожарната и Общинска полиция. \r\n\r\n Предстои проверка на контролните органи. \r\n\r\n От енергото казали на хората, че не могат да разчитат електрозахранването да бъде възстановено в близките 2-3 дни \r\n \n\t\t\t\t\t\t", "date": "2018.06.22", "title": "Кошмарна нощ във Варна, след като строеж срина улица"}
{"url": "http://www.bnews.bg/article/244055-afrikanska_chuma_po_svinete_idva_kam_balgariya", "text": "\n Африканска чума по свинете се приближава към България. Това зави в ефира на БНТ министърът на земеделието, горите и храните Румен Порожанов. Той обясни, че заболяването е на около 150-160 км от границата ни.  \r\n\r\n \"Започва много сериозно да се притесняваме, но и да работим по темата африканска чума по свинете, тъй като самата болест вече наближава към България. До преди няколко месеца тя беше в северните гранични зони на Румъния, но вече е наблизо на около 150-160 км от България, така че тук ще трябва да предприемем доста превантивни мерки и ще трябва да запозная с мерките, някои от тях са доста ресурсоемки\", разтревожен е земеделският министър. \r\n\r\n Болестта може да се пренесе с пресни колбаси, обясни министър Порожанов. Те биха могли да влязат в България, пренасяни от туристи от заразени райони като Молдова, Украйна, Румъния. \r\n\r\n Сред мерките, които се предприемат, е изземването на всякаква храна, която идва от заразени гранични пунктове, обясни Порожанов. Дивите свие също могат да бъдат източник на болестта. \r\n\r\n Над 1 милион яйца ще бъдат унищожени заради опасността от птичи грип в Добричко. Яйцата са от фермата със заразени кокошки в Добричко и са в търговската мрежа към момента, предстои да бъдат изтеглени. \r\n\r\n \"Самото изтегляне се налага поради това да не се разпространява болестта.Тя не е опасна за здравето на хората и вчера по различни медии медицински експерти обясниха този процес, така че за съжаление птичият грип вече втора година е проблем за птицевъдни ферми\", изтъкна Порожанов. \r\n\r\n Четири са огнищата на птичи грип в страната от началото на годината.Порожанов очаква да се появят още огнища на заразата. Много по-сериозни ще трябва да бъдат мерките, които да се предприемат. \r\n \n\t\t\t\t\t\t", "date": "2018.06.22", "title": "Африканска чума по свинете идва към България"}
{"url": "http://www.bnews.bg/article/244058-aksesoarite_reshavashti_za_viziyata_na_banyata", "text": "\n Банята също има нужда от специален дизайн или аксесоари, които да й придадат модерен и автентичен вид. Един ремонт ще освежи помещението, но малките детайли са тези, които спомагат за постигането на желания ефект. \r\n\r\n Всико може да бъде много по-лесно и евтино, \r\n\r\n Независимо дали ще изберете луксозни  аксесоари или семпли модели, за да подчертаете стила на банята си, съобразете се със съществуващия интериор. \r\n\r\n Създаването на модерна визия на банята започва с познание за това как да подберем аксесоарите за банята. Това има свои специфични особености. Лесно може да се постигне акцент на фона на банята при подреждане на аксесоари с по-ярки цветове. Така, освен акцент, ще внесете и много радост в помещението. \r\n\r\n Когато подбирате аксесоари за баня, заложете на луксозни и качествени серии. Отново е добре да се ръководите от правилото - аксесоарите да се отличават от фона. \r\n\r\n Ако се затруднявате в избора си и не сте наясно, кои аксесоари за баня най-често се използват, добре е да разгледате примерни проекти или да направите консултация с дизайнер. \r\n\r\n Производителите на аксесоари за баня твърдят, че клиентите им купуват предимно дозатори за сапуни, чаша или поставка за четки за зъби, четка за тоалетна. Белият цвят е предпочитан от мнозина, но в последните години се забелязва интерес и към аксесоарите за баня в черно. Те са трудни за поддържане, но пък са чудесно допълнение в банята. \r\n \n\t\t\t\t\t\t", "date": "2018.06.22", "title": "Аксесоарите - решаващи за визията на банята"}
{"url": "http://www.bnews.bg/article/244043-aleks_bogdanska_gane_mazni_burgeri", "text": "\n Скандалната моделка Александра Богданска може да е секси дори и с най-огромния, мазен и брутален бургер в уста. Не вярвате? Вижте снимката - получава й се. \r\nНе само бургерът е огромен на тази снимка - деколтето на мацката е повече от щедро. Такова нещо не се вижда всеки ден. Богданска показва стилно модно решение - елегантно сако без сутиен. Гледката напълни със слюнки устите на феновете, които веднага си пожелаха подобна компания и на своята маса. \r\n \n\t\t\t\t\t\t", "date": "2018.06.22", "title": "Алекс Богданска гъне мазни бургери"}
{"url": "http://www.bnews.bg/article/244039-otvarachkata_zapozna_shterkata_s_noviya_si_bankomat", "text": "\n Мария предприе голяма крачка в живота си! Изпълнителката реши да запознае дъщеря си Марая с новото си гадже, \r\n\r\n Това се случи преди няколко седмици, когато чалга певицата заведе щерка си в Англия. Именно на Албиона живее новият възлюбен на изпълнителката, който е българин и развива успешен бизнес на Острова. \r\n\r\n Двамата с Мария са заедно от повече от четири месеца и чалгарката решава, че е време дъщеря й да познава новата й изгора. Гаджето на Отварачката направил всичко възможно, за да се хареса на щерката на приятелката си. Той приготвил куп изненада за малката Марая, която останала очарована. Новият на певицата затрупал с подаръци щерката на гаджето си, които много се харесали на малкото момиче, издадоха близки до Отварачката пред \"България днес\". \r\n\r\n Марая харесала изключително много избраника на майка си и дори вече разпитвала кога ще го види отново. Мария през няколко дни кръстосва между България и Англия, за да може да е с гаджето си. Чалгарката и бизнесменът се запознават, докато Отварачката има участие в Лондон. Бизнесменът, който е с няколко години по-голям от нея, хлътва до уши, щом вижда за пръв път сексапилното миньонче. Мария също леко залита по него и двамата си разменят номерата. Бизнесменът прави първата крачка и започва да я залива със съобщения. След няколко седмици бизнесменът кани Мария в своето имение, което се намира близо до Лондон. И оттогава двамата са на крилете на любовта. \"До него се чувствам спокойна и уверена\", признава Мария \r\n \n\t\t\t\t\t\t", "date": "2018.06.22", "title": "Отварачката запозна щерката с новия си \"банкомат\""}
