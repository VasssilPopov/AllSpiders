{"url": "http://www.bnews.bg/article/236492-setssadat_otstrani_kmeta_na_septemvri_za_da_ne_tormozi_obshtinarite", "text": "  Спецсъдът отстрани временно от длъжност кмета на Септември Марин Рачев и служителя на общината Станой Милов. Магистратите смятат, че кметът да окаже влияние на разпитваните свидетели, които са в пряка професионална зависимост от него, да подправи документи или да създаде неистински такива. Решението на съда подлежи на обжалване. Припомняме, че прокуратурата поиска отстраняването на кмета на Септември Марин Рачев и Станой Милов, служител в общината. Според държавното обвинение, ако той остане на поста си, ще попречи на разследването, защото може да повлияе върху показанията на подчинените си в общината. \r\nРачев беше задържан при първата акция в борба с корупцията след приемането на новите законови мерки. В последствие беше пуснат на свобода срещу 250 000 лева парична гаранция. При обиск в дома му, в нощното шкафче на кмета бяха намерени копия от справки на ДАНС, касаещи местните избори през 2015 г. \r\nОсвен това разследващите намерили и тефтер, в който били записани имената на фирми и суми, свързани с дейности на общината. Междувременно привърженици на кмета излязоха на протест в знак на защита и подкрепа. Рачев отказва да говори пред медиите, защото не били обективни. Пред съда неговите поддръжници пък твърдяха, че никой не им плаща да подкрепят кмета, някои си били взели отпуски, за да присъстват на протестите.", "date": "2018.02.05", "title": "Сецсъдът отстрани кмета на Септември - за да не тормози общинарите"}
{"url": "http://www.bnews.bg/article/236493-tazhna_novina_dete_pochina_v_borovets", "text": "9-годишно момче е починало в понеделник в курорта „Боровец”, съобщиха за Дарик от Спешна помощ. \r\n  \r\nДетето имало заболяване и около 15:00 часа се почувствало зле и колабирало в района на кабинковия лифт „Мартинови бараки”. \r\nПо първоначални данни момчето вероятно е получило остра хипогликемична криза. С него бил баща му, който подал сигнал на тел. 112. \r\n  \r\nСред туристите наоколо имало двама лекари, които веднага опитали да реанимират момчето до пристигането на Спешна помощ. \r\n  \r\nПо пътя към болницата обаче то починало.", "date": "2018.02.05", "title": "Тъжна новина: Дете почина в Боровец"}
{"url": "http://www.bnews.bg/article/236458-uma_tarman_katastrofira_zhestoko_video", "text": "Холивудската актриса Ума Търман преживя кошмарен инцидент при каскада по време на снимките на \"Убий Бил\" на Куентин Тарантино. Това предаде \"Ню Йорк Таймс\", който публикува видео от случката. \r\nПреди опасната каскада режисьорът уверил актрисата, че тя е в безопасност. Той й казал, че пътят е безопасен и колата няма дефекти. \r\nСлед като подкарала кабриото със скорост от 65 километра в час, Търман не успяла да се справи и се блъснала в дърво. Тя имала нужда от медицинска помощ.  ", "date": "2018.02.05", "title": "Ума Търман катастрофира жестоко (ВИДЕО)"}
{"url": "http://www.bnews.bg/article/236477-shok_snimka_gala_se_pusna_bez_grim_ot_spalnyata", "text": "Съвсем не като спяща красавица изглежда тв водещата Гала. Водещата на „На Кафе” пусна снимка от спалнята си „Време е вече да се събудя”, пише под кадъра й в социалните мрежи. Много от феновете й обаче заподозряха, че зад снимката стои мъжът й Стефан. \r\n„Ееее, вие само от банята снимки не сте публикували. Вече прекалявате”, възмущават се някои от зрителите. Други пък призоваха тв звездата да става, за да пие кафе. Снимката вижте ", "date": "2018.02.05", "title": "ШОК СНИМКА! Гала се пусна без грим от спалнята "}
{"url": "http://www.bnews.bg/article/236470-i_ivayla_bakalova_zhertva_na_falshiva_novina_ne_sa_otneli_dashterya_mi", "text": "Ивайла Бакалова, която от няколко години живее в Дубай с дъщеря си Рая, опроверга слуховете, че по принуда е разделена с нея. Миската използва Инстаграм, за да се обясни. „Толкова пъти са били изсипвани лъжи за мен и семейството ми. Всеки път си затварям очите, казвайки си, че вие така си изкарвате прехраната и ви е много по-лесно да измислите или препишете дадена новина, но мисля, че през последните няколко месеца преминахте тънката линия между безобидните измислици и откровените лъжи, написа „Мис България 2001“ в Instagram. „За хората, които ме познават, е ясно, че отдавна съм излязла от публичния живот на България и нямам никаква необходимост, а и желание да присъствам там... Детето ми расте щастливо и обгрижвано както от мен, така и от баща си, и няма нужда да търсите новина там, където я няма\", добавя тя. Да припомним, че Ивайла Бакалова има момиче от бизнесмена Румен Гайтански – Рая, която вече е тийнейджърка. \r\n ", "date": "2018.02.05", "title": "И Ивайла Бакалова жертва на фалшива новина: Не са отнели дъщеря ми!"}
{"url": "http://www.bnews.bg/article/236469-hvanaha_ronaldo_v_iznevyara", "text": "Звездата на Реал Мадрид Кристиано Роналдо в последно време играе на два фронта. В Англия тръгнаха слухове, че португалският нападател изневерява на половинката си Джорджина, която наскоро му роди дъщеря, със супермодел от Острова. Според „Сън“ футболистът кръшка със сексбомбата Риан Съджън, като доказателство за това са интимни съобщения, които двамата са си пращали по “WhatsApp“. За тяхно съжаление обаче половинката на блондинката ги е открила и дори е предупредила Кристиано да не се занимава с приятелката му. \r\n ", "date": "2018.02.05", "title": "Хванаха Роналдо в изневяра"}
{"url": "http://www.bnews.bg/article/236487-haskovsko_otnovo_pod_uranova_zaplaha", "text": "\r\nНаднормено съдържание на показателя \"естествен уран\" е установено при изследвания на питейната вода в село Малки воден, община Маджарово, съобщи РЗИ Хасково. Отклонението е с 0,002 милиграма на литър. \r\nИнспекцията е издала предписание да се ограничава употребата на питейната вода за питейни нужди и приготвяне на храна от населението. Водата може да бъде ползвана без ограничение, но за хигиенни цели - къпане и миене. \r\nЗадължава се ВиК - Хасково да осигури на населението в селото отговаряща на нормите вода за пиене. \r\nПрипомняме,  че в края на миналата седмица заради уран беше забранена и водата в хасковското село Динево, а през пролетта на миналата година в региона минаха на воден режим именно заради завишени нива на уран във водата.  \r\n ", "date": "2018.02.05", "title": "Хасковско отново под УРАНОВА заплаха"}
{"url": "http://www.bnews.bg/article/236478-drago_draganov_zazne_na_12_gradusa_v_moskva", "text": "Драго Драганов се оплака от кучешки студ в Москва. От вчера култовият водещ от БНТ е в руската столица заедно с певицата Йоанна Драгнева. Те завариха града, затрупан с дебела снежна покривка. \"Показах си нослето от вратата на хотела и... обратно в топлото легло! Москва. 10.30 сутринта. Температура минус 12 градуса\", написа Драго във \"Фейсбук\". Разбрали, че отново е в любимата си Русия, приятелите на шоумена моментално го затрупаха с поръчки за магнити. \r\nВ почивните дни Москва бе блокирана от обилния снеговалеж, най-силният от един век насам. За ден от улиците на града са извозени 1.2 млн. кубични метра сняг, съобщи зам.-кметът Пьотър Бирюков.", "date": "2018.02.05", "title": "Драго Драганов зъзне на -12 градуса в Москва."}
{"url": "http://www.bnews.bg/article/236486-kamata_umorih_se_ot_hora_koito_ne_razbirat_ot_futbol", "text": "Легендата на българския футбол и \"Барселона\" Христо Стоичков заяви, че проблемът на националния отбор е, е българските играчи не се подвизават в големи първенства, за разлика от четвъртите в света на първенството през 1994 г. \"Сега също имаме добри играчи. Познавате Миланов от ЦСКА Москва и Попов от \"Спартак\". Има и двама-трима в Италия. Проблемът е в това, че нямаме футболисти в големи отбори. Нашето поколение играеше в \"Барселона\", \"Валенсия\", \"Порто\", \"Бенфика\"... Сега отборът е млад и перспективен, но това не е достатъчно. Победихме Холандия и Швеция, но защото те вече не са онова, което бяха\", коментира Стоичков пред руското издание \"Чемпионат\". Камата разкри, че се е уморил от хора, които не разбират от футбол и за това е избрал за известно време да се дистанцира от зеления терен. Той обаче не изключва един ден да се завърне като треньор, съобщи БТВ. \"Уморих се от хора, които не разбират от футбол. От неадекватни изказвания. Харесва ми сегашния ми живот. Пътувам, срещам се с нови хора и имам повече време за всичко. Всичко е възможно, може един ден да се върна във футбола, ако ми отправят интересно предложение. Рано или късно може да се върна, но не бързам\", заяви той. Финансовите параметри няма да го поблазнят, а най-голямото му богатство си има име - внучката му Миа. \"Аз съм много богат - на приятели. На тях и на футбола дължа всичко. Пари също си имам, но най-важното е че съм здрав. Вече съм дядо - това е моето богатство\", категоричен е Камата.", "date": "2018.02.05", "title": "Камата: Уморих се от хора, които не разбират от футбол"}
{"url": "http://www.bnews.bg/article/236482-olimpiyski_shampion_nagradi_mariya_za_sekssimvol_na_desetiletieto_snimki", "text": "Олимпийският и световен шампион по вдигане на тежести Стефан Ботев връчи дизайнерска статуетка и грамота на Мария на 10-тото издание Нощта на Секссимволите, което се проведе в пиано-бар Пойзон. След едномесечно он-лайн гласуване в медията paparazzi.bg фолк-звездата Мария си спечели титлата Секссимвол на Десетилетието. \"Благодаря, на всички които са гласували за мен и се радвам, че съм отличена на един такъв престижен форум, който вече 10-години награждава най-красивите жени в България\" - каза от сцената Мария. Тя не пропусна да се снима с всеки един свой фен, дошъл да я зърне на живо. Към гласовете на читателите на он-лайн медията бяха прибавени и тези на журито, с председател холивудският продуцент Зий Ребело, който кацна от Швейцария специално за вечерта. Той пък връчи статуетката на Секссимвол на годината Веселина Илчева. Най-секси мъж стана дизайнера Едис Пала. Като Секссимвол Плеймейт бе отличено актуалното зайче на Плейбой Нора Недкова. Еротичен секссимвол стана едрогърдата Ирена Георгиева, най-секси певица е ар-енд-би изпълнителката Симона Симова. Призът Риалити секксимвол отиде при звездата от ВИП брадър - моделът Силвия Юрукова. Двойка станаха други герои на Брадъра - скандалното семейство Петканови. Най-секси мис е Теодора Атанасова, а Мисис - Ради Орцева. Най-сексапилната блондинка е Ева Спасова Димитрова, отличничката майка е Мисис България Вики Божилова, а Секссимвол извън граници е Стела Тейлър. Призът за най-сексапилен текст отиде при Бриана, която на място изпя песента Тузар. С песни поздравиха гостите и Веси Маринчева и дуета Анастасия и Ирен. Водеща на церемонията бе Анна-Мария Чернева, която пък минала година стана най-секси актриса. На финала всички пяха Хепи бърдей, а Мария духна свещичките върху тортата, която бе предоставена от сладкарници Карамел. За гостите имаше и енергийни напитки от Тонино Ламборгини. След събитието се разигра търг в помощ на деца сираци.", "date": "2018.02.05", "title": "Олимпийски шампион награди Мария за Секссимвол на десетилетието (СНИМКИ)"}
{"url": "http://www.bnews.bg/article/236485-neno_is_lying_protest_sreshtu_neno_dimov_prekasna_ekoforum_video", "text": "Neno is Lying! Neno, resign! Save Pirin! (\"Нено лъже!\", \"Нено, подай оставка!\", \"Спаси Пирин!\") С тези лозунги група протестиращи природозащитници успяха да проникнат в зала \"Джон Атанасов\" в \"София Тех парк\", където се провеждаше Европейският форум по екоиновации за качество на въздуха. Събитието е организирано от Европейската комисия и Министерството на околната среда и водите в рамките на българското председателство на Съвета на ЕС. Участници във форума са Даниел Кайеха Креспо, директор на Генерална дирекция по околна среда на ЕК, председателят на комисията по околната среда и водите в Народното събрание Ивелина Василева, както и евродепутатът Искра Михайлова. Протестиращи посрещнаха участниците в събитието пред залата. Те носеха популярните от редовните протести лозунги, които настояват Министерският съвет да отмени своето решение от 28 декември, с което промени Плана за управление на Национален парк \"Пирин\" без екооценка. Всеки четвъртък в София се провеждат протести по този повод, които настояват и за оставката на министър Нено Димов, пише Клуб Z. Официалните лица обаче заобиколиха протестиращите и влязоха през друг вход. Няколко от активистите са успели да проникнат в залата, където изчакаха министър Димов да се качи на сцената, за да открие форума. Neno is Lying!, извика един от тях, а други обградиха трибуната и издигнаха написани предварително лозунги за Пирин и за оставката на Нено Димов. Министърът реагира хладнокръвно. По-късно коментира, че се радва на всички протести, защото е живял в миналото в режим, който не е позволявал изказването на различно мнение. Протест срещу Нено Димов и решението за Пирин ще има и този четвъртък вечерта в 18:30 часа. Успоредно се организират и протести срещу мръсния въздух.  ", "date": "2018.02.05", "title": "Neno is lying! - протест срещу Нено Димов прекъсна екофорум (ВИДЕО)"}
{"url": "http://www.bnews.bg/article/236490-lekaryat_nasilnik_zagubih_kontrol_nad_sebe_si_no_po_kasno_mi_go_vazvarnaha_v_kiliyata", "text": "Бившият лекар на американския национален отбор по гимнастика Лари Насар получи допълнителни 125 години затвор, след като съдът в Мичиган го призна за виновен за сексуално посегателство. Това е третата присъда за 54-годишния лекар, който бе наказан за още 235 години заради детска порнография и по други обвинения. Така  Насар трябва да излежи поне 40 години от последната си присъда, за да може да подаде молба за освобождаване. Лари Насар изслуша стотици от своите жертви и беше почти нападнат от мъж, чиито три дъщери също признаха, че Насар се е възползвал от тях. Името на мъжа е Ранди Маргрейвс, който беше спрян от полицейските сили, преди да успее да стигне до Насар в самия съд. Той каза, че иска само минута насаме с \"този демон\". \"Нашето общество не трябва да бъде без закони. Знам това. Загубих контрол над себе си, но по-късно ми го възвърнаха в килията\", каза той. Повече от 260 жени свидетелстваха срещу Насар, като някои от случаите стигаха до 90-те години на миналия век. Голяма част от дамите настояха да направят това публично по време на 7-дневното изслушване в Ингъм Каунти, а сред тях бяха олимпийските състезателки от Лондон 2012 Али Райсман, Джордин Уийбър и Маккайла Мароуни, предаде БТВ.", "date": "2018.02.05", "title": "Лекарят-насилник: Загубих контрол над себе си, но по-късно ми го възвърнаха в килията"}
{"url": "http://www.bnews.bg/article/236472-bivshiyat_mazh_na_malina_stana_kloshar", "text": "Бившият съпруг на фолкдивата Малина - Красимир Мечев, стана клошар. Футболният треньор с пръчка проверява съдържанието на контейнер за отпадъци. След развода с фолкаджийката мъжът изпаднал в немилост, затова постоянно я молел за пари, издадоха от обкръжението му. Преди време Мечев отвори сръбски ресторант в София, но бизнесът му не потръгна. Проверка на „Таблоид” установи, че фирмата му е запорирана от банка, към която Красимир има кредит.  Футболният спец живее в родната Стара Загора, но в момента е безработен. Преди тренираше детския отбор на „Берое“, но от известно време е аут от футбола. Именно липсата на пари и работа докарали бившия на Малина до кофата за боклук. Красимир мислел, че като отвори ресторант, парите сами ще падат в кесията, но, уви, бизнес от разстояние не става, коментират аверите му. Мечев не ходел да наглежда заведението, затова кръчмето западнало съвсем. Като спасителен вариант спортягата не спирал да иска пари назаем от приятели, дори опрял до бившата си Малина, с която обаче не са в добри отношения.  Очаквано, фолк певицата категорично го отрязала. Малина не питае топли чувства към бившия си съпруг и баща на единственото й дете. Двамата бяха женени дълги години, но бракът не бил щастлив, издават запознати. Причината за несполуката били забежките на Красимир, които много тормозели Малина Станчева. Звездата от Севлиево обаче нямала време за разправии, а наблегнала на кариерата, което още повече влошило семейните отношения.  За да прави напук на бившия си мъж, красавицата дори си извадила лиценз на футболен мениджър. Певицата искала сама да ръководи кариерата на сина си Симеон Мечев, който като баща си е футболист, вместо да разчита на Красимир. Безработният футболен треньор днес има жена до себе си – Ели, която се опитва да му помага във финансовите проблеми, но без особен успех, кахърни са аверите на Мечев.", "date": "2018.02.05", "title": "Бившият мъж на Малина стана клошар!"}
{"url": "http://www.bnews.bg/article/236464-erdogan_i_papa_frantsisk_na_edno_mnenie_za_yerusalim", "text": "Турският президент Реджеп Тайип Ердоган се срещна днес с папа Франциск във Ватикана, за да обсъди с него въпроса за Йерусалим и отзвука от решението на президента Доналд Тръмп да признае свещения град за столица на Израел, съобщи Ройтерс,предаде БТА. И двамата изразиха загриженост от решението, което според много съюзници на САЩ може да обрече на провал мирните усилия в Близкия изток. Ердоган и папата се очаква да разговарят и за Сирия, Ирак, хуманитарната помощ и бежанците. Ватикана подкрепя решение от две държави за палестинско-израелския конфликт като двете страни трябва да се договорят за статута на Йерусалим като част от мирния процес. Палестинците искат Източен Йерусалим за столица на бъдещата им независима държава, докато Израел обяви целия град за своя \"обединена и вечна столица\". Ердоган и папата говориха по телефона след като Тръмп обяви решението си през декември и се съгласиха, че всяка промяна на статута на Йерусалим трябва да бъде избегната. Преди да отпътува от Турция Ердоган заяви, че САЩ са се изолирали по въпроса за Йерусалим. Демонстрации срещу Ердоган за човешките права и ситуацията с турските кюрди са планирани за по-късно днес в Рим. Около 3500 полицаи и служители на сигурността охраняват реда.", "date": "2018.02.05", "title": "Ердоган и папа Франциск на едно мнение за Йерусалим"}
{"url": "http://www.bnews.bg/article/236466-laborantka_e_sas_schupena_cherepna_kost_sled_porednoto_napadenie_nad_medik", "text": "Клинична лаборантка е пострадала при изпълнение на служебните си задължения. Тя е била нападната в многопрофилната болница за активно лечение в Добрич. За инцидента съобщиха от областната дирекция на МВР, цитирани от БТА. След подадения сигнал в здравното заведение са изпратени полицейски екипи, които след издирване задържат нападателя - познатият на полицията Н.Н. на 32 години. Назначена е съдебно-медицинска експертиза за пострадалата 46-годишна жена, допълват от областната дирекция на МВР. Според информация от здравното заведение клиничната лаборантка е вземала кръв на дете на година и няколко месеца, придружавано от майка си. Детето се разплакало и майката реагирала, че му е причинена болка, след което си тръгнали. Петнайсетина минути по-късно жената дошла с непознат мъж и посочила лаборантката. Непознатият ударил с юмрук в главата медицинската служителка. По думите на изпълнителния директор на болницата д-р Трифон Йорданов пострадалата има счупена черепна кост и е настанена в неврохирургията с тежка травма. Лекарите се надяват жената да не получи усложнения. \r\nПолицията разследва инцидента в досъдебно производство, като материалите са предадени в районната прокуратура.", "date": "2018.02.05", "title": "Лаборантка е със счупена черепна кост след поредното нападение над медик!"}
{"url": "http://www.bnews.bg/article/236459-kakva_e_istinskata_prichina_grigor_da_se_otkazhe_ot_turnira_v_sofiya", "text": "Преди броени дни Григор Димитров обяви официално, че няма да играе на турнира в София. Така той отново предизвика множество коментари от известни лица в спорта, а освен това отключи всенародния гняв. Кой губи най-много от решението на Гришо да не играе на Sofia Open 2018 и наистина ли контузията в рамото е единствената причина за отказа му? \r\nПо думите на спортния журналист Никола Ибришимов един професионален тенисист не играе, когато е контузен и това е напълно нормално. \r\n\"Това е масова практика - при контузия се запазваш за следващите турнири. Ако аз съм на мястото на Гришо, и аз ще пропусна Sofia Open. Според мен той най-много съжалява, че няма да играе пред българска публика\", коментира Ибришимов в \"България сутрин\". \r\nТой е категоричен, че Гришо е изчаквал до последно медицинското становище относно контузията в рамото, а ако можеше да се допусне компромис - тенисист №1 на България щеше да го направи. \r\nЖурналистът Борис Ангелов определено е на противоположното мнение, като смята, че Гришо не играе на турнира в София заради скандал между неговия щаб и организаторите на Sofia Open. \r\n\"Григор е заложник на недобрите отношения на някои негови приближени с Българската федерация по тенис. Ако тези скандали стигнат до абсолютната невъзможност да се комуникира, то Димитров няма да бъде канен и в националния отбор\", уточни Ангелов пред Bulgaria ON AIR. \r\nТой твърди, че никой не е незаменим и реакцията на организаторите с повикването на Станислас Вавринка ще поправи нещата, защото той е на по-високо ниво от Григор.", "date": "2018.02.05", "title": "Каква е истинската причина Григор да се откаже от турнира в София? "}
{"url": "http://www.bnews.bg/article/236467-asen_doktora_e_ubit_s_32_udara_s_nozh_i_yumrutsi_v_glavata", "text": "Двама души на 20 и 16 години са задържани за убийството на 71-годишния Асен от Айтос. Това стана ясно на извънреден брифинг на прокуратурата в Бургас. Припомняме, че Асен Пуров бе открит мъртъв около 15:30 часа в къщата си на ул.\"Алеко Константинов\".    \r\nДвамата са носили един нож, с който последователно са нанесли 32 удара. В корема и после в главата. Удряли са го с юмруци в главата. Изключително брутално. Пострадалият е лежал на земята, не ги е предизвикал по никакъв начин, за да бъдат толкова агресивни. Те са задържани за 72 часа.\" Подробности на него изнесоха прокурор Калоян Калоянов и председателят на Окръжна прокуратура Красимира Кателиева. Асен, по прякор Доктора, е убит с  32 удара с нож  в областта на тялото, корема и врата и удари с юмруци в главата „Убийството е изключително брутално и цинично. Жертвата е лежала на земята и е спяла.   Задържаните са Желязко Данчев на 20 - години и Ясен Стойчев на 16 години”, съобщиха от държавното обвинение. Според прокурор Кателиева престъплението е извършено за удоволствие. Един от задържаните  е девето дете в семейството, никога не е ходил на училище, безработен. Вторият е учил до втори клас и е от  семейство с шест деца. С една проява в миналото за кражба на метални отпадъци.  \"Има употреба на алкохол преди деянието и след деянието. Самото убийство е станало на Трифон Зарезан”, каза ком. Калоянов. \"Двамата признават, че са направили деянието. Действали са за удоволствие, без конкретна причина. Ножът е един, тоест са се редували. Ножът е открит. Намерени са по него следи от пострадалия и извършителите\", допълни Кателиева. Прокурор Кателиева добави, че от събраните към настоящия момент доказателства и свидетелски показания става ясно, че пострадалият по никакъв начин не е предизвикал обвиняемите, а те са нахлули в дома му и са извършили престъплението за удоволствие. Тя подчерта, че повдигнатото обвинение е работно и може да бъде преквалифицирано, и поздрави служителите на ОД на МВР – Бургас за отличната работа по разкриване на случая и задържане на обвиняемите. Старши комисар Калоянов съобщи, че обвиняемите са консумирали алкохол преди и след извършване на деянието. Той подчерта, че откритият нож е само един, което означава, че обвиняемите са се редували при нанасяне на нараняванията. Старши комисар Калоянов добави, че пострадалият е бил в лежащо състояние, което свидетелства за липсата на каквато и да е агресия от негова страна спрямо Желязко Д. и Ясен С.  Предстои Окръжна прокуратура – Бургас да внесе искане за определяне на постоянна мярка „задържане под стража“ на двамата обвиняеми.", "date": "2018.02.05", "title": "Асен-Доктора е убит с 32 удара с нож и юмруци в главата!"}
{"url": "http://www.bnews.bg/article/236468-nzok_i_bls_razpredeliha_parite_po_stranen_nachin", "text": "Съвместно указание на Председателя на НС на НЗОК и Председателя на УС на БЛС разпределя парите за лечебните заведения за първите 4 месеца на 2018 година.  \r\nУказанието е издадено в нарушение на нормативната уредба. Според чл. 3 на НРД 2017 съвместни указания по прилагане на договора могат да се издават съвместно от Управителя на НЗОК и Председателят на БЛС. Председателят на НС на НЗОК няма нормативни правомощия да издава указания.Освен това, в НРД 2017 изчерпателно са изброени всички случаи, в които могат да се издават такива съвместни указания. Определянето на обемите на медицинската помощ не е сред тях. Съгласно закона за бюджет на НЗОК за 2018 година, обемите на медицинските дейности се предлагат от директорите на РЗОК и се утвърждават от Надзорния съвет на НЗОК. Описаните факти и аргументи илюстрират безспорно, че публикуваното съвместно Указание № РД-НС—04-2-1/26.01.2018 година е един нищожен документ. Любопитна подробност е, че „съвместното” указание на БЛС и НЗОК е номерирано като решение на Надзорния съвет на НЗОК. Иначе обемите на медицинската помощ записани в указанието не съответстват на увеличените средства за 2018 година. „Съвместното” указание на Жени Начева и д-р Венцислав Горзев може да се разглежда и като скрит подарък за всички лечебни заведения, чиято надлимитна дейност за януари и следващите месеци няма да бъде платена. Болниците с лекота ще могат да осъдят касата, след като тя аргументира отказа си с един нищожен акт.", "date": "2018.02.05", "title": "\r\n\r\nНЗОК и БЛС разпределиха парите по странен начин?"}
{"url": "http://www.bnews.bg/article/236465-razbiha_banda_za_prerabotka_na_orazhiya", "text": "\r\nСпециализираната прокуратура и ГДБОП неутрализираха група за преработка на оръжия в огнестрелни и продажбата им на черния пазар \r\nСпециализираната прокуратура повдигна обвинения на седем лица за участие в организирана престъпна група за преработване на обезопасени и газови \r\nоръжия в огнестрелни и незаконната им продажба. Групата е задържана на 1 февруари 2018 г. при специализирана операция на ГДБОП и Специализираната прокуратура в София и община Карлово. \r\nСъбраните до момента доказателства сочат, че участниците са се занимавали с преработка и пласиране на оръжия на черния пазар от май 2017 г. \r\nЕдин от участниците – притежател на оръжеен магазин в София и на лиценз за търговия, е снабдявал групата с обезопасени и повредени оръжия. Те били \r\nпревръщани в бойни в специално оборудвана за целта работилница в жилищен блок в София, чийто собственик притежавал законно удостоверение за ремонт \r\nна оръжия. Преработените за стрелба пистолети и автомати били пласирани на черния пазар. \r\nКато допълнителен параван за незаконната дейност на групата служело и това, че и седмината участници имали разрешения за носене на огнестрелно оръжие, повечето от тях били регистрирани и като колекционери на оръжия. \r\nПо време на операцията по задържането на участниците, в жилищата на трима от тях са намерени огромен брой пистолети от различни марки, пушки, автомати „Калашников“, боеприпаси, тротилови пресовки. Голямо количество автомати, пистолети, патрони, както и бойни гранати, са открити в помещение, в което е работел друг участник групата. В багажника на колата на притежателя на оръжейния магазин са намерени и иззети 250 патрона. \r\nЕдинствено у един от участниците не са открити оръжия, боеприпаси или взривни материали. \r\nСпециализираната прокуратура наложи на обвинените по случая задържане до 72 часа и поиска от Специализирания наказателен съд да наложи мярка за неотклонение „Задържане под стража“ за всеки от тях. На 4 февруари 2018 г. съдът определи за петима от групата парична гаранция от по 5000 лв., а двама остави без мярка за неотклонение. Мотивите бяха чистото им съдебно минало, тежки заболявания, както и неприключили експертизи на оръжията, които доказват, че са били преправяни. Прокуратурата ще внесе протест срещу определението на първоинстанционния съд. \r\n ", "date": "2018.02.05", "title": "Разбиха банда за преработка на оръжия"}
{"url": "http://www.bnews.bg/article/236473-udarenoto_ot_snoubordist_dete_e_v_koma", "text": "Пострадалото дете на пистата Пампорово по първоначални данни е от Русия и е в кома.  Детето е на възраст около 6 - 7 години е и на почивка в зимния курорт с родителите си. Засега е ясно, че пострадалото дете е тежка черепно-мозъчна травма и е транспортирано за лечение в Пловдив. То е било бутнато от 15-годишен сноубордист от България около 13.00 часа днес, съобщи директорът на ОДП-Смолян старши комисар Николай Димов, предаде Канал 3. Припомняме, че инцидентът е станал около 13.00 часа. \r\nСноубордист е ударил детето на една от пистите в Пампорово. \r\nНа място веднага са пристигнали линейка и полиция. Детето е закарано в болницата в Смолян.", "date": "2018.02.05", "title": "Удареното от сноубордист дете е в кома!"}
{"url": "http://www.bnews.bg/article/236480-miskata_viktoriya_petrova_s_nominatsiya_za_layfstayl_debyut_v_godishnite_nagradi_fashion_business_awards", "text": "Миската впечатлила журито на наградите с инициативите й свързани с благотворителната кампания I’m Beautiful. Като лице на кампанията Виктория Петрова се включи в различни благотворителни инициативи през миналата година. Тя дари своята награда от конкурса‚“Мис Силикон“ в размер на 10 000 лева за благородната кауза. I’m Beautiful e кампания в подкрепа на здравето и красотата. Целта е да се помогне на хора преминали през ада, загубят лицето си или част от тялото си. Много често с помощта на реконструктивната, пластичната и естетичната медицина един човек с изгаряния от пожар или киселина може да върне блясъка в очите си. В категорията освен Виктория Петрова са номинирани бг модели , певици, и др лица от родния шоубизнес.  Наградите Fashion & Business Awards ще бъдат раздадени на официална церемония в края на февруари.", "date": "2018.02.05", "title": "Миската Виктория Петрова с номинация за „Лайфстайл дебют“ в годишните награди „Fashion & Business Awards“"}
{"url": "http://www.bnews.bg/article/236481-plevneliev_tolkova_si_povyarva_s_banova_che_prekali_s_glupostite", "text": "Росен Плевнелиев явно още не е разбрал, че е в трета глуха още от времето като действащ президент, камо ли сега. Тогава никой не му искаше мнението за нищо, той послушно изпълняваше нарежданията на падишаха и си мълчеше.  Запомнен като най-незапомнящия се президент, той неистово се опитва да излезе от прахта, къде с нова любовница, къде с постоянните си критики към президента Румен Радев, с кого явно се опитва да се сравнява. Напъните му в тази посока приличат като врабче, което се гледа в огледалото, но се вижда като орел. Изплувал от забвението сега мъжът под чехъл на синоптичката сега бие тъпана, че бил готов да излезе на барикадата, ако страната кривне от европейския си път и остане в периферията. Това щял да направи като гражданин, а не като политик, защото - за пореден път повтори, нямало да прави партия.  \"Ако бъде променена европейската посока на балканите, ако България остане в периферията на интеграцията, при нас няма да има стабилност и за това пак ще се ходи на барикадата, всичко останало ни праща в автократични режими, бивши империи, за това аз ще ходя на барикадите. Ще застана до всеки на барикадата, който е научил своите каузи, а не президентска република по московски сценарий. Летя на крилете на любовта, но съм готов и да изляза барикадата - ако спре европейското развитие, евроинтеграцията на Балканите\", заплаши той, цитиран от Канал 3. И като продължи да се изживява като феникс, Плевнелиев охули Радев за Истанбулската конвенция, за СЕТА, за санкциите срещу Москва и повтори тезата си за двойния стандарт, който прилагал Радев. Добави и нови критики - Радев не бил съхранил наследените от него инициативи, като Съвета на президентите и Месеца на политическите консултации. Запазил само Българската Коледа, но нея нямало как да я премахне, защото вече станала емблема на президентската институция. В отговор на въпрос на Канал 3 защо постоянно се сравнява с Радев, все едно отчита неговата първа година, а не своята дейност като \"демократичен гражданин\", Плевнелиев се закле, че между двамата нямало състезание. \"Не искам да остава впечатлението, че се състезаваме, ние сме много различни\", усети се Плевнелиев и се извини, ако е оставил такова впечатление. И с това за пореден път показа собственото си безличие и неспособност, които категорично вече доказа по време на мандата си като държавен глава на държава, която тогава явно беше безглава откъм държавен глава.   ", "date": "2018.02.05", "title": "Плевнелиев толкова си повярва с Банова, че прекали с глупостите"}
{"url": "http://www.bnews.bg/article/236451-stefan_danailov_otryazal_koyna_ruseva_za_natfiz", "text": "Една от най-разпознаваемите съвременни български актриси - Койна Русева, била скъсана от Стефан Данаилов при първото си кандидатстване в НАТФИЗ. \r\nЛамбо отрязaл Койна на втория кръг от кандидат-студентските изпити в театралната академия. Години по-късно Данаилов ѝ казва: \"Аз теб как съм те изтървал?!\" Това разказа актрисата пред bTV. \r\nСлед това Русева е обзета от спортна злоба и се подготвя перфектно за следващата година. Тя сподели, че баща ѝ е бил треньор по плуване и е тренирала много спортове, което ѝ е помогнало. Крикор Азарян я приема в класа си. \r\nКато дете тя е прекарвала летата си в село, което много прилича на селото от сериала \"Скъпи наследници\" – ваканциите си е прекарвала в с. Остра могила, на 20 км от Стара Загора. Научила се от баба си, на която е кръстена, да сади и да се грижи за домашни животни. \r\nБаба ѝ от Стара могила е била против да става актриса, казвала е „актьор къща не храни” и „не се занимавай с глупости”. Другата рода – аристократи от Стара Загора, била на друго мнение за актьорството. \r\nТвърди, че животът я е научил и да бие шамари, и да ги понася. \"Много колеги са отнесли от мен шамари. Най-много шамари е отнесъл Асен Блатечки на сцената, след това Мишо Билалов на малкия екран и Ангелина Славова в театъра редовно отнася по един шамар\", разказва Койна. \r\nРусева сподели, че от от 3 години е веган. Започва, за да види дали може да издържи на такъв начин на хранене. \r\n ", "date": "2018.02.05", "title": "Стефан Данаилов отрязал Койна Русева за НАТФИЗ"}
{"url": "http://www.bnews.bg/article/236471-roditeli_dadoha_na_prokuraturata_direktorka_na_detska_gradina", "text": "\r\nПредседателят на Националния инициативен комитет за качествена и иновативна образователна система Васил Николов внесе в Софийската районна прокуратура сигнал за длъжностно престъпление на директора на Втора детска градина \"Звънче\" Цеца Георгиева. Градината е в столичния район \"Триадица\". Родителите се оплакват от начина, по който се приемат децата в нея. Николов обясни: \r\n\"Бяхме провокирани да внесем този сигнал, след като директорът окачестви всички безспорни факти като лъжа - не се спазва Закона за предучилищното и училищното образование и използвайки своите правомощия като директор си е позволила да вкара деца по така наречения \"втори начин\". Дори повече от 50-60 процента са децата, които са вкарани по втория начин, а не по общия прием през системата.\", предаде БНР. \r\nНаскоро от Инициативния комитет внесоха жалба до дирекция \"Образование\" към Столична община. Родителите подготвят и протести в девет града на страната срещу насилието в детските градини. Те се организират след поредния случай на насилие на възпитатели над деца - този път в детска градина в Бургас. Затова в събота в Бургас ще се проведе първият от поредицата протести . На следващия ден е планирана демонстрация във Варна, а за 15-ти - в София.  \r\nРодителите искат видеонаблюдение в учебните заведения и настояват педагози, които посягат на деца, да бъдат уволнявани и лишавани от правото да упражняват професията си.  \r\nПред \"Хоризонт \"  Ема Черногорска от сдружение \"За децата ни\" обяви, че родителите настояват и за мерки, поискани от самите учители:  \r\nТехните условия на труд в момента изобщо не са добри. Голям проблем е огромната бройка деца в група. Учителите няма как да имат индивидуален подход, да проявяват разбиране към 40 деца. \r\n ", "date": "2018.02.05", "title": "Родители дадоха на ПРОКУРАТУРАТА директорка на детска градина"}
{"url": "http://www.bnews.bg/article/236489-prostashtinata_ne_spira_bashta_bi_shamari_i_rita_sauchenik_na_dashterya_si", "text": "Районна прокуратура-Пловдив привлече като обвиняем по бързо производство Васко В., на 46 г., за хулиганство, извършено с особена дързост и цинизъм – престъпление по чл. 325 ал. 2 във връзка с ал. 1 от Наказателния кодекс. Това съобщиха от пресцентъра на Апелативна прокуратура-Пловдив.  До момента е установено, че на 2 февруари 2018 г., в гр. Пловдив, обвиняемият Васко В. отишъл в училище в район „Източен“, където е ученичка неговата дъщеря. Той влязъл в сградата, като заявил, че иска да разговаря с директора. В един от коридорите срещнал съученик на дъщеря му, за който знаел, че има конфликт с нея. Установено е, че обвиняемият ударил няколко шамара на детето, което паднало на земята, след което го изритал. При намесата на учители, обвиняемият Васко В. се държал агресивно и отправил обидни реплики и заплахи. Детето е било прегледано, като не са констатирани травматични увреждания. ", "date": "2018.02.05", "title": "Простащината не спира: Баща би шамари и рита съученик на дъщеря си!"}
{"url": "http://www.bnews.bg/article/236456-prokuraturata_poiska_otstranyavaneto_na_kmeta_na_septemvri", "text": "Прокуратурата поиска отстраняването на кмета на Септември Марин Рачев и Станой Милов, служител в общината. Искането ще бъде разгледано от Специализирания наказателен съд, информираха от прокуратурата. \r\nРачев беше задържан при първата акция в борба с корупцията след приемането на новите законови мерки. В последствие беше пуснат на свобода срещу 250 000 лева парична гаранция. При обиск в дома му, в нощното шкафче на кмета бяха намерени копия от справки на ДАНС, касаещи местните избори през 2015 г. \r\nОсвен това разследващите намерили и тефтер, в който били записани имената на фирми и суми, свързани с дейности на общината. Междувременно привърженици на кмета излязоха на протест в знак на защита и подкрепа.", "date": "2018.02.05", "title": "Прокуратурата поиска отстраняването на кмета на Септември"}
{"url": "http://www.bnews.bg/article/236452-bratat_na_kim_katral_be_otkrit_martav", "text": "Актрисата Ким Катрал от сериала \"Сексът и градът\" и канадската полиция потвърдиха, че изчезналият брат на звездата е открит мъртъв Ким Катрал отправи призив към хората в социалните мрежи вчера, като помоли да помогнат в издирването на брат й. Той изчезнал от дома си в Лакомб, канадската провинция Алберта. По-късно тя обяви \"неочакваната му смърт\" в Туитър. Канадската полиция публикува съобщение, че 55-годишният мъж е бил намерен мъртъв в негов имот в провинцията, допълват от БТА. \r\nРазследването продължава, но \"предварителните данни показват, че обстоятелствата около смъртта му не будят подозрения\". \r\nС публикацията в Туитър звездата помоли семейството й да не бъде обезпокоявано, но също така изрази благодарност към потребителите на социалната мрежа за техните \"любов и подкрепа в този мъчителен момент\".", "date": "2018.02.05", "title": "Братът на Ким Катрал бе открит мъртъв"}
{"url": "http://www.bnews.bg/article/236455-rasledvat_gadzheto_na_preslava_v_operatsiya_luks", "text": "От няколко дни компетентните органи разследват произхода на средствата, с които Павел Лазаров е придобил тузарски апартамент в София и два луксозни автомобила, узна репортер на „Таблоид”. Според проверяващите, мускулестият възлюбен на Преслава е придобил жилище и автомобили на стойност над 1,5 милиона лева за последната година и половина. В този период Павел броил 900 бона за огромен апартамент в южен столичен квартал, както и още 600 000 лева за двата си автомобила „Бентли” и „Мерцедес”. Пред разследващите гаджето на Преслава е обяснил, че развива бизнес със земеделски земи. Роденият във Враца здравеняк стопанисвал няколко хиляди декари овощни дръвчета в района около Мездра и дори прибирал европейски субсидии за бизнеса си. Ченгетата обаче подозират, че земеделския бизнес е само параван за същинските занимания на Павел Лазаров. В миналото врачанинът е бил разследван за трафик на наркотици, като допреди 2-3 години е бил приближен до подсъдимия като наркобос Стефан Бонев – Сако, твърдят запознати. Запознати с проверката, която се осъществява спрямо гаджето на Преслава допускат, че Павел може да се опита да оправдае част от доходите си за покупката на скъпо жилище и луксозни лимузини с фиктивен заем, отпуснат му от неговата възлюбена. Преслава е сред най-добре платените певици в страната, като хонорарът й за участие надхвърля 7000 лева.", "date": "2018.02.05", "title": "Раследват гаджето на Преслава в операция \"Лукс\""}
{"url": "http://www.bnews.bg/article/236479-nedopustimo_18_mesechno_bebe_se_zadavi_sas_semki_i_pochina", "text": "\r\n18-месечно момченце от Симеоновград е починало в събота, след като е погълнало няколко слънчогледови семки и се е задавило. \r\nОколо 15 часа детето е било докарано в амбулаторния кабинет в Симеоновград, но то вече е било мъртво и реанимацията, която е направена от докторите, не е дала резултат, съобщиха от Центъра за спешна медицинска помощ в Хасково.  \r\nМомченцето се е задушило от слънчогледови семки, които са попаднали в дихателните пътища, обясни съдебният лекар д-р Христо Еленски, цитиран от Дарик.  \r\nЗа детето се е грижила неговата баба, която била на двора, когато е станал инцидента. За случая е уведомена полицията. \r\nСъщо в събота при друг инцидент отново в Симеоновград, едногодишно дете е погълнало отрова за мишки във вид на гранули. То обаче е спасено от лекарите в хасковската болница.  \r\n ", "date": "2018.02.05", "title": "НЕДОПУСТИМО: 18-месечно бебе се задави със семки и почина!"}
{"url": "http://www.bnews.bg/article/236457-nova_prisada_za_kircho_kirov_tozi_pat_poluchi", "text": "Бившият шеф на Националната разузнавателна служба (НРС) Кирчо Киров беше осъден условно на две години лишаване от свобода с четири години изпитателен срок. Решението на Софийския градски съд е по делото, в което Киров е обвинен, че е разгласил класифицирана информация в национален ефир. То е на първа инстанция и може да се обжалва пред Апелативния съд. Заедно с днешната си присъда СГС отмени и мярката за неотклонение на Киров, която беше парична гаранция. Бившият шеф на НРС е подсъдим и по още няколко дела. Преди по-малко от две седмици Киров беше осъден на 15 години лишаване от свобода при първоначален строг режим. Тази присъда беше за длъжностно присвояване в периода 2007 – 2011 г., което е било в размер на повече от 5 млн. лв. Това е второто дело срещу бившия директор на Националната разузнавателна служба. Според Киров това дело е било „бързо, поръчково и политическо”. Днешното дело е лична поръчка, каза още веднъж Киров. Той беше осъден и по друго дело за същия тип присвояване и сходен размер на щетата – по него получи присъда от 10 години затвор на две инстанции. ВКС обаче върна това дело на въззивната инстанция, която още не се е произнесла.", "date": "2018.02.05", "title": "Нова присъда за Кирчо Киров! Този път получи… "}
{"url": "http://www.bnews.bg/article/236454-naslednikat_na_svetoven_gigant_izleze_na_svoboda", "text": "Cлeд почти година, прекарана в затвора, нacлeдниĸът нa империята Ѕаmѕung Лий Дзие Юн бe ocвoбoдeн oт зaтвopa, cлeд ĸaтo южнoĸopeйcĸият aпeлaтивeн cъд пpeĸpaти пpиcъдaтa мy зa ĸopyпция, пише The Wall Street Journal. Върховният съд в Сеул потвърди четири от петте присъди срещу Лий, но замени петгодишния затвор с присъда лишаване от свобода за две години и шест месеца. Ръководителят на империята на Samsung бе облечен с бяла риза и тъмен костюм, когато напусна центъра за задържане, където бе държан часове след решението. \"Извинявам се, че не показах най-доброто от себе си\", каза той пред репортери. \r\nЛий вече може да се върне в компанията, която страдаше от липсата на ръководни мениджъри от задържането му преди една година въпреки рекордните приходи и печалба. Заместник-председателят на Samsung Electronics Co. бе арестуван за първи път миналия февруари, след като прокурорите го обвиниха в получаването на правителствени услуги в замяна на финансов принос към близкия довереник на бившия президент Пак Кън Хе Чой Соон-сил. \r\nСъдиите от Върховния съд отмениха една присъда на Лий – за укриване на средства в чужбина, и намалиха размера на нарушенията при някои от останалите обстоятелства, за които той остава виновен. \r\nСъдът постанови, че платените подкупи възлизат на около 3,6 милиарда южнокорейски печеливши (3,3 млн. долара), под 8,2 милиона долара, за които бе осъден от по-нисша инстанция съд през август миналата година. \r\nСъдът също така заяви, че плащанията на Samsung са направени в резултат на принуда от страна на Парк, срещу която има съдебно дело на по-долна инстанция. Тя отрича обвиненията. Адвокатите ѝ не са коментирали темата пред WSJ. \r\nОбщественият гняв заради корупционния скандал допринесе за отстраняването на Парк от президентския пост през март. През май левият Мун Дже-Ин положи клетва като президент. Лий беше най-високопоставеният бизнес ръководител в страната, който трябваше да влезе в затвора. Задържането му се считаше от мнозина в Южна Корея като крайъгълен камък в дългогодишните усилия за прекратяване на корупцията в корпоративната култура на страната.", "date": "2018.02.05", "title": "Наследникът на световен гигант излезе на свобода"}
{"url": "http://www.bnews.bg/article/236453-uspeshna_terapiya_sreshtu_rak_zapochvat_testovete_s_hora", "text": "Нова терапия срещу рак, която е дала изключително добри резултати при опитни мишки влиза в етап на тестване върху хора. Изследователи от центъра в Станфорд са публикували резултатите от тестовото лечение миналата седмица. 90 болни от рак мишки са били инжектирани с медикамента. При 87 от тях лечението е дали изключителни резултати още от първото третиране. При второто всички вече са показали подобрение на състоянието си. Как действа новият препарат - на принципа на ваксината. Само че с една основна разлика: ваксините се инжектират превантивно, докато този медикамент се прилага след като туморът е диагностициран... Ваксината е съставена от клетки на ДНК и протеини, които инжектирани в туморните образувания се свързват с тях и започват да ги атакуват.  Доктор Леви един от основоположниците на имунитерапията срещу едно от най-коварните заболявания на нашето време. Той вярва, че ако този нов метод на лечение се окаже успешна и сред хора, ще има широкоспектърно лекарство срещу рака, което няма да има толкова сериозни странични ефекти.", "date": "2018.02.05", "title": "Успешна терапия срещу рак: Започват тестовете с хора!"}
{"url": "http://www.bnews.bg/article/236460-balgarski_tiradzhiya_opita_da_vnese_32_kg_heroin_i_ekstazi_s_bagazha_si_snimki", "text": "Окръжна прокуратура – София и Столична митница разследват контрабанда на наркотици на МП Калотина в товарен автомобил са открити 32 кг. наркотични вещества. На 4 февруари вечерта, на МП Калотина пристига товарен автомобил с турска регистрация, управляван от български гражданин с инициали Л.И., и с втори шофьор - турски  гражданин с инициали T.A. Камионът с температурен режим е превозвал цветя от Холандия до Турция. Превозното средство е селектирано за рентгенова проверка, при която е забелязана необичайна плътност между товара. При последвалата митническа проверка на товарното помещение е установено наличието на два сака, пълни с общо 16 бели прозрачни пликове, покрити с дрехи. Пликовете съдържат жълто-кафява кристална маса, която при полеви наркотест реагира положително на хероин. Общото тегло на пликовете е 32 кг., а при последваща лабораторна експертиза е установено, че откритото вещество е MDMA (екстази) – наркотично вещество от амфетаминовата група. Предстои предявяване на обвинение на шофьора на товарния автомобил и задържането му до 72 часа.", "date": "2018.02.05", "title": "Български тираджия опита да внесе 32 кг хероин и екстази с багажа си (СНИМКИ)"}
{"url": "http://www.bnews.bg/article/236462-intsident_snoubordist_pomete_dete_na_pista_v_pamporovo", "text": "\r\n5-годишно дете е пострадало при инцидент в Пампорово, съобщиха от Планинската спасителна служба в курорта, цитирани от Радио „Фокус“ – Смолян. \r\nИнцидентът е станал около 13.00 часа. \r\nСноубордист е ударил детето на една от пистите в Пампорово. \r\nНа място веднага са пристигнали линейка и полиция. Детето е закарано в болницата в Смолян и предстои да се установи какви точно са получените травми от удара. \r\n ", "date": "2018.02.05", "title": "ИНЦИДЕНТ: Сноубордист помете дете на писта в Пампорово"}
{"url": "http://www.bnews.bg/article/236441-chernata_zlatka_skochi_na_falshiva_novina_kakvo_se_sluchva_v_legloto_mi_ne_e_obshtestvena_kauza", "text": "Златка Димитрова отрече мъжът й Миро да е фалирал, каквато е най-прясната клюка около тях. изригна бургазлийката, цитирана от \"Телеграф\". Тя заяви, че от последните новини за нея, единственото вярно нещо е името й. \"Ако имам да казвам нещо, ще го направя лично, имам достатъчно голяма аудитория\", категорична е плеймейтката.", "date": "2018.02.05", "title": "Черната Златка скочи на фалшива новина: Какво се случва в леглото ми не е обществена кауза"}
{"url": "http://www.bnews.bg/article/236444-skandalnata_detska_gradina_ot_burgas_s_nov", "text": "От днес детска градина \"Брезичка\" в Бургас е с нов директор и нови учители. Това са част от набелязаните мерки, след като заснето със скрита камера видео показа как възпитатели малтретират децата там, съобщава БНР. \r\nДо обявяването на конкурс, в детската градина \"Брезичка\" е назначен временно изпълняващ длъжността директор. На мястото на трите учителки подали оставка също има назначени нови възпитатели. От днес психолози от Агенцията за закрила на детето ще помагат на децата да преодолеят стреса от агресията на учителите. \r\n  \r\nОт Националния инициативен комитет за качествена и иновативна образователна система са изпратили протестно писмо до кмета на Бургас Димитър Николов. В него се настоява при подобни случаи на брутално отношение към децата учителите да не подават молби за напускане, а да бъдат дисциплинарно уволнявани. От Инициативния комитет подготвят протест, който ще се проведе на 10 февруари.", "date": "2018.02.05", "title": "Скандалната детска градина от Бургас с нов… "}
{"url": "http://www.bnews.bg/article/236443-chestito_grazhdanskata_otgovornost_poskapna", "text": "Застраховка \"Гражданска отговорност\" поскъпна. \"От 1 февруари тя се увеличава с около 12 лева\", съобщи Ивета Кунова от Българска асоциация на застрахователните брокери. Според експерти обаче повишаването на цените на застраховката още този месец е между 10 и 18 лева, съобщи Нова. \r\nШофьор, който миналата година е платил около 160 лева \"Гражданска отговорност\" за масов клас автомобил, пък обясни, че тази сумата е скочила на 205 лв. В момента средната цена на застраховката е 187 лева. \r\nПричината за поскъпването, според работещите в бранша, са европейските стандарти. Според решение на Международния съвет на застрахователите българските застрахователи трябва да внесат банкова гаранция от 4 млн евро. В противен случай на страната ни ще бъде наложен мониторинг. Причината е, че имаме некоректни играчи на застрахователния пазар, които не плащат обезщетения в чужбина. \r\nСпециалистите оценяват щетите за системата на десетки милиони левове, обясни експертът по пътна безопасност Владимир Тодоров. \r\nЦената на всеки инцидент в чужбина е по-висока от цената на всеки инцидент в България. Когато отделни играчи на застрахователния пазар забавят плащанията, се налага бюро зелена карта да прави тези плащания\", обясни председателят на Асоциацията на застрахователите Стела Несторова. \r\nДруги увеличения засега няма да има, уверяват застрахователите.", "date": "2018.02.05", "title": "„Честито“: Гражданската отговорност поскъпна! "}
{"url": "http://www.bnews.bg/article/236446-fitnes_osadi_yoana_zaharieva_s_hitra_shema", "text": "Осъдена, без изобщо да подозира и със запор от над 2000 лева в банковата си сметка бе сюрпризирана неприятно през седмицата Йоана Захариева-Йоко. \r\nПо молба на Спортен клуб \"Пулс\" съдия изпълнител погна певицата и дипломирана актриса. Преди време Йоана сключва едногодишен договор за ползване на услугите на фитнеса с  месечна такса на стойност 50 лв. В един момент обаче отключва диабет и тръгва по болници. \r\n\"Тук е моята грешка, трябвало е в този момент да прекратя договора си. Но фитнесът и таксите изобщо не са били в съзнанието ми. И две години след цялата галимация, понеже договорът ми е бил в рамките на една година, вече е изтекъл, забравила съм за него, и стигам до момента, в който сметката ми е блокирана. Някой умен човек е измислил тази схема, а аз съм артистка в крайна сметка и съм скочила в този капан. Няма спор, фитнесът е номер 1 с набор от уникални услуги, но има още много хора със запори като мен\", разказа пред \"Жълтите новини на ПИК, патилата си Йоана.  Пред водещата Елияна Василева певицата разказва, че успяла да намери телефона на собственика на фитнеса и да му разкаже за проблема. „Разбрахме се по мъжки, свали запора за 24 часа“. \r\nСпоред Йоана това е схема и твърди, че има и други изгорели като нея. „Преди подписването на договора те карат дфа подпишеш и записна заповед, която те си я прибират. Те взимат правата ти и могат да правят каквото си искат“, казва Йоко.", "date": "2018.02.05", "title": "Фитнес осъди Йоана Захариева с хитра схема"}
{"url": "http://www.bnews.bg/article/236436-fizicheski_aktivnite_detsa_sa", "text": "Ето още една причина да се подтикват децата да не се излежават - онези от тях, които извършват физически упражнения, ще са със здрави бели дробове по-късно през живота си, сочат резултатите от изследване, цитирано от ЮПИ. \r\n\"Получените резултати разкриват, че децата, които са физически активни, ще са с по-добри белодробни функции по-късно през живота си\", заяви ръководителят на изследването Боб Ханкокс от университета на Отаго в Нова Зеландия. \"Смятаме, че физическата активност намалява риска от хронични белодробни заболявания за тях по-късно през живота им\", поясни експертът. \r\nХроничните белодробни заболявания, включително хроничната обструктивна белодробна болест, са водеща причина за влошено здраве по света, отбелязаха учените. \r\nИзследването им обхванало над 1000 участници в Нова Зеландия и над 1300 в Дания. Фитнес нивото и нивото на белодробните функции на новозеландските участници било тествани, когато били на 15-, 26-, 32- и 38-годишна възраст. Участниците в Дания минали сходни тестове, когато били на 9-, 15-, 21- и 29-годишна възраст. \r\nБило установено, че физически активните деца са с по-добри белодробни функции. Освен това колкото по-високо е фитнес нивото през детството, толкова по-голям е белодробният капацитет по-късно през живота. Това важи в по-голяма степен за мъжете, отколкото за жените, пише БТА. \r\nХанкокс е на мнение, че макар да не е открита причинно-следствена връзка, резултатите ще мотивират родителите да накарат децата си да бъдат физически активни.", "date": "2018.02.05", "title": "Физически активните деца са…"}
{"url": "http://www.bnews.bg/article/236450-miglena_kakanasheva_pak_stana_za_rezil_vizhte_kak_mami_klientite_si_foto", "text": "Звездата на социалните мрежи и търговка с евтини китайски продукти Миглена Каканашева продължава с доказателствата, че е фалшив човек, констатира читател на LifeOnline.bg в свой сигнал до изданието. Поредната заблуда на Куку Шанел от Раковски, може и да се стори невинна игра с фотошопа, но това е показателно за манипулативнте похвати в бизнеса на Фантома от „Вип Брадър“. Каканашева сподели снимка, на която очевидно се е упражнявала да направи корекции, какви точно не е ясно, но играта с фотошопа е очеизбождаща. Кадърът показва дребосъчето на улицата, всичко е в типичния стил: дрехите, позата, отегченото фалшиво изражение. Вглеждайки се в плочите на тротоара обаче се забелязва нелогично изкривяване в техните линии. В поста си тя рекламира елечето, с което е облечена и обещава цветовете да са точно както потребителите ги виждат. Потенциалните клиенти обаче се чудят дали и формите ще са същите като на снимката след като очевидно е пипана и коригирана с приложение за корекции. По-внимателното вглеждане в снимката навежда на мисълта, че комплексираната от ниския си ръст шивачка се е опитала да издължи крайниците си и за пореден път да подведе последователите си, че е перфектна. Това си е чиста доза измама. Tози факт автоматично ни навежда на въпроса: Щом самата същност на пишман дизайнерката е менте, какво остава за продуктите, дрънкулките, джунджурийките и облеклото, което продава? Снимката вижте", "date": "2018.02.05", "title": "Миглена Каканашева пак стана за резил! (Вижте как мами клиентите си ФОТО)"}
{"url": "http://www.bnews.bg/article/236448-kakvo_te_chaka_ako_zadignesh_130_lukanki_i_85_konservi_s_meso", "text": "Трима крадци задигнаха 130 луканки и 85 консерви месо, заради което бяха дадени на съд и осъдени. \r\nТе се разминаха с 6-месечни условни присъди, макар според съда в Карлово кражбата на луканки да не е маловажен случай и законът за него да предвижда затвор от 1 до 10 години. Апашите все пак били пощадени, защото били с чисти съдебни досиета. \r\nИсторията е от карловското село Игнатово и се разиграла в края на миналата година . \r\nНа тримата много им се дояли луканки, но нямали пари да си купят, пише \"Монитор\". Първоначално решили да броят пари за цяло прасе, но се отказали , защото им се видяло много скъпо. Затова решили да си \"напазаруват\" без пари. \r\nСетили се за свой познат, който бил животновъд и който ги наемал понякога във фермата си и ги е черпил с луканките си домашно производство. Тримата знаели, че фермерът суши луканките на терасата на къщата си и решили да го посетят. \r\nНаправили го през нощта, защото знаели, че тогава той спи във фермата и не е вкъщи. \r\nОколо 3 часа през нощта на 3 декември успели да свалят стъклото на един от прозорците в дома му, влезли вътре и прибрали всичките 130 луканки от конско месо от терасата на собственика. Освен това задигнали и 80 консерви от свинско месо. Разделили плячката си по равно и си устроили велико угощение. На следващия ден обаче ги заловили. \r\nКогато полицаите претърсили домовете им, установили, че липсват 62 луканки и 32 консерви от задигнатото. Според съда в Карлово стойността на откраднатите луканки и консерви е 1262 лева.", "date": "2018.02.05", "title": "Какво те чака, ако задигнеш 130 луканки и 85 консерви с месо?"}
{"url": "http://www.bnews.bg/article/236461-sasht_udari_hizbula_iska_da_ya_obyavat_za_teroristichna", "text": "Министерството на финансите на САЩ въведе санкции срещу шест души и седем компании, които са във връзка с ливанското движение „Хизбула“. \r\nТова се казва в официално съобщение на сайта на институцията. Повечето от физическите лица са смятани за финансисти на движението.  \r\nЩо се отнася до фирмите, те са пръснати в различни страни. Най-много има в Ливан, но също така и в Сиера-Леоне, Либерия и Гана.  \r\nФирмите са lue Lagoon Group Ltd., Dolphin Trading Company Limited, Golden Fish Liberia Ltd., Golden Fish s.a.l., Kanso Fishing Agency Limited, Sky Trade Company и Star Trade Ghana Limited.  \r\nДоналд Тръмп призова в тази връзка и Европейския съюз да внесе „Хизбула“ в списъка на терористичните организация. Ливанското движение бе подозирано и в организиране на терористичния акт на летище Сарафово. ", "date": "2018.02.05", "title": "САЩ удари \"Хизбула\", иска да я обяват за терористична"}
{"url": "http://www.bnews.bg/article/236429-protest_sofiya_i_ruse_izlizat_na_ulitsata_iskame_da_dishame_chist_vazduh", "text": "Нови протест срещу мръсния въздух ще има днес в София и Русе.  В столицата в недоволството се очаква да се включат жителите на четири от кварталите с най-сериозно замърсяване – „Красна поляна”, „Разсадника”, „Западен парк” и „Овча купел”. Причината е, че общината не се вслушва в исканията им, а предлаганите мерки за справяне с мръсния въздух са неефективни. Протестът в Русе също е заради проблеми с чистотата на въздуха, които според гражданите са неглижирани с години. Данните на протестиращите сочат, че нивата на фините прахови частици почти всеки ден стигат до 10 пъти над допустимото. На този фон в София ще се проведе 21-вият Европейски форум по екоиновации за качество на въздуха. На него ще се търсят и представят иновативни решения за подобряване качеството на околната среда. Протестът в София започва в 18 ч. пред Столичната община. Идеята е шествието да  мине през представителството на Европейския парламент и да стигне до НДК. Жителите на „Красна поляна” винят за мръсния въздух в квартала хората, които се не само се отопляват на твърдо гориво, но горят и отпадъци. Зам.-кметът на района Николай Вушовски припомни, че Столичната община е гласувала над 100 мерки срещу мръсния въздух в града.", "date": "2018.02.05", "title": "Протест: София и Русе излизат на улицата: Искаме да дишаме чист въздух! "}
{"url": "http://www.bnews.bg/article/236428-po_plan_magistralite_sa_1370_km_a_ima_edva_polovinata_koy_v_vinoven_za_lipsata_na_dobri_patishta", "text": "Магистралите в България са дело на много правителства - заради темповете, с които се градят, и бързината, с която се рушат. \r\nОбщо девет са предвидените за изграждане автомагистрали в страната ни, а общата им дължина е 1370 км. Към днешна дата обаче завършени и пуснати в експлоатация са едва половината от тези километри (777 км), а други 32 км са в строеж, пресмятат от Съюза на българските автомобилисти. \r\nПрез 1964 г. българското правителство взема решение за изграждане на автомагистрален пръстен, който да се състои от магистралите \"Тракия\", \"Хемус\" и \"Черно море\". Изпълнението на този план започва с изграждането през 1973 г. на пътните отсечки София-Ихтиман и Варна-Девня. Демокрацията заварва едва 274 км готови магистрални пътища, изградени при социализма, т.е. средно по 17 км на година. \r\nВ следващите 16 години до влизането на страната в ЕС през 2007 г. са построени още около 150 км, което прави средно по 9,3 км на година, показват сметките. \r\n\"Бумът на магистралното строителство\" е през 2015 г., когато са пуснати в употреба цели 124 км. Тези участъци обаче са започнати да се строят по различно време и при различни правителства. \r\nДеветте магистрали са \"Тракия\", \"Хемус\", \"Струма\", \"Марица\", \"Черно море\", \"Люлин\", \"Калотина\", Северна скоростна тангента на София,  Велико Търново - Русе. В началото на 2018 г. обаче картината на магистралния пръстен показва само четири напълно завършени магистрали. Тяхната обща дължина е около 512 км. \r\nНай-дълго е трасето на магистрала \"Тракия\". Нейните 360 км са били строени цели 42 години. 100% в експлоатация са още \"Марица\" (117 км), \"Люлин\" (19 км), както и Северната тангента (16,5 км). \r\nПрез настоящата година управляващите обещават да започнат да се строят нови участъци по магистрала \"Хемус\". Това са отсечките между Ябланица и Боаза (9,3 км) и Буховци-Белокопитово (16 км). Тези участъци трябва да бъдат готови до 2020 г. Това обаче няма да облекчи особено шофьорите, защото ще останат за изграждане още над 220 км трасе. Към момента са изградени участъците София - Ябланица и Белокопитово - Варна - или общо 165 км. \r\nДругият приоритет на правителството за 2018 г. е автомагистрала \"Струма\", като очакванията са, че участъкът от Кресна до Сандански ще бъде готов до края на настоящата година. До средата на годината пък ще трябва да се избере изпълнител за най-тежкия участък - през Кресненското дефиле. \r\nЗапочва подготовката за строителство и за други две магистрали \"Калотина\" и \"Велико Търново-Русе\", допълват от СБА.", "date": "2018.02.05", "title": "По план магистралите са 1370 км, а има едва половината! Кой в виновен за липсата на добри пътища? "}
{"url": "http://www.bnews.bg/article/236435-vnimanie_bum_na_zastrahovatelni_izmami", "text": "Бум на застрахователните измами с коли у нас. Само от началото на тази година в страната са станали 94 кражби на автомобили, показват данните на полицията. От тях 22% са извършени с цел застрахователна измама. В сравнение с миналата година това е 100% увеличение, казват още от МВР. \r\n  \r\nИзмамите с автомобилни застраховки са се превърнали в печеливш бизнес, твърдят разследващите пред NOVA. Схемата е проста - необходим е само автомобил в движение. \r\n  \r\n\"Такъв автомобил отвън закупен за някаква смешна сума, накичва се колкото да може само да върви, за да може да се представи пред застрахователите за сума, която много-много пъти надвишава стойността му. Той никъде не може да се продаде, нито на автоборсата, никъде не може да му се вземе такава висока сума\", заяви главен инспектор Пламен Максимов от сектор \"Престъпления срещу МПС\" към СДВР. \r\n  \r\nНяколко месеца след като е застрахован, автомобилът изчезва безследно. Обявен е за откраднат. Лицето, което го обявява за откраднат, знае, че такъв автомобил вече няма. Следите се заличават от следващите в схемата. Собственици на морги или частни лица, които разглобяват колите.", "date": "2018.02.05", "title": "Внимание: Бум на застрахователни измами! "}
{"url": "http://www.bnews.bg/article/236488-kray_na_gripa_v_tri_oblasti", "text": "От днес, 05.02.2018 г., се отменя грипната епидемия в областите Софийска област, Бургас и Видин. На територията на трите области отпада забраната за провеждане на детските и женските консултации, свижданията в лечебните заведения за болнична помощ и поставянето на имунизации. Грипната епидемия се отменя и на територията на община Габрово. На територията на община Сливен грипната епидемия се отменя от утре, 06.02.2018 г., съобщиха от здравното министерство. Заради висока епидемична заболяемост грипната епидемия на територията на област Монтана се удължава до 11.02.2018 г. Занятия във всички учебни заведения в областта се преустановяват до 9 февруари, включително. Удължена е и грипната епидемия на територията на област Русе. Учебните занятия в областта се възстановяват от 07.02.2018 г.  Всички останали противоепидемични мерки остават в сила до второ нареждане. С цел ограничаване на заболяемостта от грип на територията на общините Свиленград и Тополовград от 06.02.2018 г. до 09.02.2018 г., включително, се преустановяват детските и женски консултации, имунизациите и профилактичните прегледи, плановите операции и свижданията в лечебните заведения.", "date": "2018.02.05", "title": "Край на грипа в три области!"}
{"url": "http://www.bnews.bg/article/236439-poreden_proval_za_valeri_simeonov", "text": "В пореден провал се превърна поредното начинание на вицепрмиера Валери Симеонов. Припомняме, че по негово настояване бе открита самолетна линия от България до Одеса и обратно. Начинанието бе осъществено против всякаква пазарна логика и е ясно, че трудно ще издържи. За да прикрие провала си, Симеонов мобилизира служители на кабеларката СКАТ, както и партийни функционери, за да се заемат местата в полупразния самолет. Наш източник ни разкри, че в екскурзията до Одеса са били служителите на кабеларката СКАТ, както и партийният секретар на партийката на Симеонов. (На снимката са повечето от отишлите за \"айляк\").", "date": "2018.02.05", "title": "Пореден провал за Валери Симеонов!"}
{"url": "http://www.bnews.bg/article/236430-uzhasno_alkoholat_vodi_do_7_vida_rak", "text": "Световната здравна организация (СЗО) предупреди за връзката между употребата на алкохол и редица онкологични заболявания. Публикацията е посветена на отминалия Световен ден за борба с рака. \r\n  \r\nКакто отбелязват от здравната организация по-рано учените са открили, че спиртните напитки може да предизвикат минимум седем вида рак - на дебелото черво, на гърдата, на хранопровода, на гърлото, на черния дроб, на устната кухина. \r\n  \r\nСветовната организация посочва, че главният канцероген в алкохола е етанолът, който поврежда клетките в организма и увеличава риска от злокачествени образувания. Едновременната употреба на алкохол и тютюн увеличава риска няколко пъти, подчертават от СЗО. \r\n  \r\nСвързва се и увеличаването на вероятността от възникване на рак с количеството на изпитата спиртна напитка. Така например рискът от развитие на рак на гърдата при жените се увеличава с 50% ако тя изпива четири чаши вино дневно и със 130%, ако изпива осем чаши вино. \r\n  \r\nСветовната здравна организация отбелязват и ниската осведоменост на хората за връзката между спиртните напитки и рака. Според проведено по-рано от британски учени изследване за такава зависимост знаят едва 13% от хората.", "date": "2018.02.05", "title": "Ужасно: Алкохолът води до 7 вида РАК! "}
{"url": "http://www.bnews.bg/article/236483-biznesat_petkova_van_ot_energetikata", "text": "Работодателски организации поискаха оставката на министър Теменужка Петкова и организират протест на 28 февруари срещу безобразията в енергетиката. На 2 февруари 2018 г., министърът на енергетиката Теменужка Петкова си позволи в ефира на Българската национална телевизия да изрече серия от неистини, което говори или за целенасочено заблуждаване на общественото мнение, или за липса на професионализъм, заявиха от БСК.  \r\nВ интервюто си пред БНТ министър Петкова говори за „свободен“ пазар на електроенергия, върху който държавата не можела да влияе, удобно пропускайки факта, че на същия този „свободен“ пазар на практика участват само две дружества, собственост на държавата, чрез борса, също собственост на държавата.  \r\nАсоциацията на индустриалния капитал в България (АИКБ), Българската стопанска камара (БСК) и Конфедерацията на работодателите и индустриалците в България (КРИБ), представляващи над 80% от българският бизнес, категорично не приемат подобно нагло поведение от страна на представител на изпълнителната власт, заявяват работодателските организации.  \r\nТова поведение още веднъж доказва правилността на решението ни да откажем участие в поредната безплодна среща с министъра на енергетиката, да сезираме Комисията за защита на конкуренцията във връзка с цените на електроенергията, както и да организираме мащабен протест срещу безобразията в енергетиката, който ще се проведе на 28 февруари т.г., от 11.00 часа.  \r\nЗаради неистините и манипулациите, заради неспособността й да се справи с проблемите в сектор „Енергетика“ и, най-вече, заради изоставените реформи, настояваме за оставката на Теменужка Петкова, заключават от работодателските организации.   \r\n ", "date": "2018.02.05", "title": "Бизнесът: Петкова, вън от енергетиката!"}
{"url": "http://www.bnews.bg/article/236491-es_ne_ni_kani_na_sreshti_za_zapadnite_balkani", "text": "\r\nДванайсет страни членки на ЕС искат шестте западнобалкански страни да бъдат допуснати на срещи на високо равнище в ЕС, преди да се присъединят към блока. \r\nНамерението е да се подобри имиджът на ЕС в региона. \r\nСлед години на пренебрегване на шестте страни от Западните Балкани и вземайки предвид растящото влияние на Русия и Китай в региона, Европейската комисия се готви утре да оповести план, според който Сърбия и Черна гора първи от групата могат да се присъединят към съюза до 2025 г., отбелязва Ройтерс. \r\nСега 12 страни от ЕС - Австрия, Чехия, Естония, Унгария, Ирландия, Италия, Литва, Латвия, Малта, Полша, Словения и Словакия - искат да отидат по-далеч и предлагат годишна среща на върха ЕС-Западни Балкани, в която ще участват лидерите на Албания, Босна и Херцеговина, Косово, Македония, Черна гора и Сърбия, се казва в документ, до който Ройтерс е имала достъп, предаде БТА. \r\nПредложението, което съдържа 12 точки, е било представено на Европейската комисия в края на януари. То предполага също да се разреши на министрите от западнобалканските страни да участват във важни срещи на ЕС в областта на околната среда, здравеопазването, транспорта и външната политика. \r\nВ документа се казва, че това са мерки, които \"не струват нищо, но ще имат огромно политическо въздействие\". Освен това 12-те страни от ЕС предлагат официалните представители на ЕС да посещават по-често Западните Балкани, както и да бъде разгледано евентуално премахване на таксите за роуминг за 18-милионното население на Западните Балкани. \r\nМакедония очаква в стратегията за разширяване, която ще бъде обявена утре от Европейската комисия, да получи ясна европейска перспектива, но и възможност да достигне срока заедно със Сърбия и Черна гора, за да стане част от съюза през 2025 г., заяви македонският вицепремиер по европейските въпроси Буяр Османи, цитиран от МИА.  \r\nОчакваме ясно да бъде сигнализирано на Македония, че има перспектива, разбира се след затварянето на отворените политически въпроси в смисъл на отношения със съседите, да получи дата за преговори, но също така е важно да получи възможност да достигне срока заедно със Сърбия и Черна гора, разбира с,е ако междувременно успеем да изпълним критериите, каза Османи.  \r\nВажно е да ни се даде възможност, след това всичко ще зависи от нас, заяви Османи преди работна закуска с посланиците от Западните Балкани в Македония. \r\n ", "date": "2018.02.05", "title": "ЕС не ни кани на срещи за Западните Балкани"}
{"url": "http://www.bnews.bg/article/236440-istorichesko_poseshtenie_za_erdogan_vizhte_kade_otide_turskiyat_prezident", "text": "Турският президент Реджеп Тайип Ердоган е на официално посещение във Ватикана по покана на папа Франциск - първото на турски президент от 60 години насам. Един от основните въпроси, които ще обсъди със Светия отец, е проблемът за Ерусалим, който нагнети отношенията между мюсюлманския и християнския свят. Ердоган подчерта, че решението на американския президент Доналд Тръмп да обяви Ерусалим за столица на Израел  е в нарушение на международното право и че с Папата са на едно и също мнение. \"Аз искам да благодаря на папа Франциск за изразената позиция. Той направи изключително важно послание към християнския свят, защото Ерусалим не е проблем само на мюсюлманите. И двамата сме застъпници за статута на Ерусалим и изразяваме волята да го запазим. Никоя нация няма право да предприема стъпка в едностранна посока и няма право да нарушава международното право по проблем, който интересува милиони хора по света\", каза Ердоган.", "date": "2018.02.05", "title": "Историческо посещение за Ердоган! Вижте къде отиде турският президент! "}
{"url": "http://www.bnews.bg/article/236438-nova_voyna_aneliya_razmaza_preslava", "text": "Анелия е най-сигурният победител в престижния конкурс „Певица на годината 2017“, за който се гласува в интернет.  Певицата подмина като малка гара Преслава, Галена, Емилия, Емануела и Джена. Гласуването ще продължи още няколко дни, но „по-бившата“ на Коко Динев води с толкова много, че едва ли ще я настигнат. \r\nАнелия има подкрепата на огромен брой фенове, но нейният спринт към титлата ужасно дразни феновете на Преси и Галена. \r\n„Преслава винаги е била номер 1 и такава ще си остане! Анелия я уважавам като певица и човек, но нямаше такива яки песни като Преслава“, водят се спорове. \r\nЗастъниците на Емилия и Джена също не остават длъжни на фаворитката Анелия и я обвиняват, че  скучна на сцената и не се раздава докрай като тяхната любимка, пише „България днес“.   \r\nБлизки до Анелия разкриват, че връзката й с виден турски диполомат помага на кариерата й. Той задействал връзките си и уредил Анелия да заснеме клипа си „Дай ми още“ в турския дворец „Чираган палас“. Именно заради това колежки на изпълнителката не спират да злословят и да се чудят как е успяла да извади 60 хиляди лева, за да плати наема на палата.  ", "date": "2018.02.05", "title": "НОВА ВОЙНА! Анелия размаза Преслава"}
{"url": "http://www.bnews.bg/article/236474-rachkov_ne_mozhe_da_disha_mariya_ignatova_nyama_da_y_prostya", "text": ". Комикът категорично отказва да приеме обратно в живота си покаялата се бивша половинка и не може да й прости унижението, на което бе подложен. Рачков категорично не иска да я вижда и е поставил ултиматум там, където е той, крака на невярната Мария да не стъпва, пише „Таблоид“. След раздялата си с Митко, блондинката не ходи на светско парти, на което присътва актьора. За да няма излишни драми, екипът на „Господари на ефира” така правел графика с водещите, че двамата да не се засичат заедно на екран. На служебните купони те предварително проучвали дали ще присъства другия и избягвали да се засичат в едно и също заведение. Заклетата купонджийка не се появи на парти миналата седмица, което вдигна съпругата на Маги Халваджиян Кремена. Тя отпразнува рожден ден на заведението, на което е собственик. На купона се събраха всичките й приятели и близки, както и служители на фирмата на клана Халваджиян. Традиционно на тези тържества Мария е в центъра на веселбата, защото е сред най-близките приятелки на Кремена от 6 години. Изненадващо сред героите на вечерта бе Димитър Рачков, който пък не е по шумните купони и рядко е гост на подобни прояви. Макар че дълго баламосваха медиите, че са заедно, истината за края на връзката им лъсна на рождения ден на шефа им Магърдич Халваджиян през февруари миналата година. Тогава на партито се появи само Игнатова, но не сама, а с цирковия артист Енчо Керязов. Рачков пък изобщо не стъпил в заведението. Скоро след това Мария се изнесе от дома на Димитър в Панчарево и заживя в къщата на майка си в „Драгалевци”. През пролетта на афтърпартито на имитаторското шоу „Като две капки вода” Рачков отново се появи без Игнатова. Никой от колегите им обаче не посмял да го попита къде е блондинката, защото вече всички били наясно с финала на отношенията им. Актьорът се стараел да се държи и да не му личи много-много колко страда за дългогодишната си половинка. Рожденият ден на Кремена Халваджиян през юли пък бе уважено от Мария, а Митко не дойде на него, за да не се засичат. Месец след това двамата официално оповестиха раздялата си, макар че дълго време преди това живееха разделени. Уви, ситуацията имаше неприятен развой за Игнатова. Красавицата си бе постаила за цел да разведе акробата Енчо Керязов, с когото кръшкаше на Рачков, но той така и не се реши да изостави съпругата си. В крайна сметка, след 8-месечна тайна връзка, двамата сложиха край на отношенията си преди Коледа. Това тотално съсипа Мария, която според мълвата теши мъката си в алкохол. \r\n ", "date": "2018.02.05", "title": "Рачков не може да диша Мария Игнатова: Няма да й простя!\r\n"}
{"url": "http://www.bnews.bg/article/236426-vremeto_shte_e_chudno_za_fevruari", "text": "Днес ще бъде предимно слънчево с временни увеличения на облачността. Ще духа слаб вятър, предимно от запад-северозапад. Максималните температури ще са между 5 и 10 градуса, в София- около 6 градуса. Над планините ще има променлива облачност. Само на отделни места в Родопите е възможно да превали слаб сняг. Ще духа до умерен, по най-високите върхове силен западен вятър, но с тенденция за отслабване. Максималната температурата на 1200 метра ще е около 1 градус, на 2000 метра -минус 4 градуса. През следващите дни ще се затопли. Във вторник ще преобладава слънчево време. В сряда вятърът от юг-югоизток ще се усили, особено в Източна България. Облачността ще се увеличи, на отделни места ще превали слаб дъжд. През нощта срещу четвъртък на много места от запад на изток ще превали дъжд. Вятърът временно ще отслабне, а в четвъртък през деня отново ще се усили. Облачността ще е променлива, на места ще превали. В петък вятърът ще отслабне, ще има променлива облачност, но вероятността за валежи е по-малка. Още през нощта срещу събота от югозапад отново ще завали дъжд и в събота ще бъде дъждовно. Има повишена вероятност на места валежите да са значителни. Вятърът ще се ориентира от изток и ще се усили. Ще започне понижение на температурите и до вечерта на места в западната част на Предбалкана и по високите полета на Западна България дъждът ще премине в сняг.", "date": "2018.02.05", "title": "Времето ще е чудно… за февруари! "}
{"url": "http://www.bnews.bg/article/236433-kachestveni_i_moralni_balgari_na_kasting_za_polititsi_slavi_taya_rabota_taka_ne_stava", "text": "На 2 и 3 февруари се провел „Кастинг „Има такъв народ“ – втори кастинг на Слави за образовани, качествени и морални българи“. Кастингът бе предаван по biTV. „Тук съм, защото видях най накрая, че мога да изразя своята позиция…“, каза една от качествените и морални българки, която се върнала от Испания преди три месеца. Трябвало да се премахне чувството за безнаказаност, вика българката. Хубаво. Пренебрегваме паразитите „в смисъл“ и „малко демократически“, вместо „демократично“, защото като чуем „в смисъл“, направо се хващаме за кобура, и седим, и си мислим – дотам ли я докарахме, че „качествени и морални българи“ да бъдат избирани на … кастинг?! Сега, вероятно ще ме накълцате на шопска салата, обаче ще ви го рекна така: Слави, „качествените и моралните българи“ не търчат по телевизионни кастинги! Нямаме нищо против всички българи, които са почели инициативата ти, но истинският качествен и морален българин е там, където е, върху „нивата си“ и оре! Копа, пада, драпа, става, пак пада и изобщо не го е@е телевизията! Качественият и морален българин е изначално свенлив и не търси показност. Той не се вписва в „американския модел“ – „аз съм най-добрият и сега ще ви разбия“, той, може и да е тъпо и абсурдно, но не се бута с лакти, за да се залепи някъде. Много велики идеи и проекти впоследствие са били проваляни точно от онези „качествени и морални българи“, които, водени от егото си за лична реализация, облечено уж в алтруизъм, са се присламчвали и долепяли до нова платформа за управленска изява. Нагледали сме се. Имаш един избор, Слави, само един: след като си узрял вътре в себе си за мисията да промениш системата и СИМБИОЗАТА в тази държава, да решиш – излизаш на улицата и повеждаш „има такъв народ“, или продължаваш да правиш телевизионното си шоу. Среден път – хем – „революция“ и тв кастинг за „качествени и морални българи“, и запазен договор с телевизията, може и да съществува, но е нефелен път. Защото „за пред телевизията“ „качественият и морален българин“ е един, а когато го откриеш в окопа – друг. Защото тая работа с кастинги не става. Със сърце става и с главата в торбата. И когато си загубил всичко, тогава ще стане ясно колко „качествени и морални българи“ ще застанат до теб. За пред камерата – бол кандидати.", "date": "2018.02.05", "title": "„Качествени и морални българи“ на… КАСТИНГ за политици! Слави, тая работа така не става! "}
{"url": "http://www.bnews.bg/article/236427-ekskluzivno_ot_tsveti_stoyanova_koy_ya_spasi_ot_smartta_i_kakvo_mrazi_v_hudozhestvenata_gimnastika", "text": "Почти година и половина, след като преживя падане от шестия етаж, световната шампионка по художествена гимнастика с българския ансамбъл от Измир 2014 Цветелина Стоянова е категорична - в най-трудния момент са ѝ помогнали Господ и майка ѝ Анета, която си отива от този свят през 2006 г. \"Странното е, че понякога сама се подсещам нарочно. Опитвам се да си спомня всичко в детайли. Доста често ме натъжава и плача, но след това се чувствам по-силна и се подсещам през какво съм минала и от какви неща сега се притеснявам. Помня моментът, в който си затворих очите и повече никога не ги отворих. Знам какво ме спаси! Виждала съм го, изпитвала съм го, след това то ми беше затвърдено. Освен Господ, това е моята майка\", разказа спомените си за злополучния 14 юни 2016 г. Цвети пред bTV. Повече от година след като инцидентът прекрати и успешната ѝ професионална кариера, Стоянова е категорична, че няма място в големия спорт и от него е взела достатъчно. \"В художествената гимнастика нищо не ме е разочаровало, а по скоро в хората, в определени хора, които са в художествената гимнастика. Спорта не го мразя. Не понасям определени хора, които карат нещата да се случват по определен начин. Това, което съм искала да изтрия, вече съм го изтрила и като спомен, и като хора. Не искам да давам конкретни примери. Зачерквам ги и мисля, че това е най-обидното нещо, което човек може да направи\", разсъждава тя. Днес Цвети влиза в ролята на треньор на подрастващи, като е категорична: \"Доста по-различно и по-трудно е. Не е както ние си мислехме - просто седиш на един стол и крещиш\". Неотлъчно до нея пък е половинката ѝ - футболистът Александър Любенов, с когото са заедно вече 5 години. \"Преди 2 дена го попитах за какво мечтае. Той каза, че освен неговата кариера, иска да имаме семейство и деца и да бъдем щастливи. За това и аз мечтая, тъй като не съм имала възможността да израстна в здраво семейство. Мечтая един ден, когато стана достатъчно отговорна, да имаме деца и да имаме едно хубаво семейство, да се разбираме и да не изгубим това, което сега имаме - любовта и всичко, което сме градили\" разкри тя.", "date": "2018.02.05", "title": "Ексклузивно от Цвети Стоянова: Кой я СПАСИ от смъртта и какво мрази в художествената гимнастика!"}
{"url": "http://www.bnews.bg/article/236442-pochina_biznesmenat_stefan_sharlopov", "text": "Бизнесменът Стефан Шарлопов, собственик на верига хотели, е починал тази нощ в съня си, съобщава врачанските медии. Новината на колегите е шокираща, защото не е известно Шарлопов да е имал здравословни проблеми. Дори напротив - преди няколко месеца той бе в отлично здраве. Бизнесменът е известен патриот и родолюбец, той бе един от най-големите спонсори на фестивала на народната носия в Жеравна. Шарлопов е баща на пет деца и управляваше огромна по мащаби империя. Предприемачът придоби национална популярност, след като участва в популярно риалити предаване. \"Успехът е труд, постоянство и амбиция\", казваше приживе успелият бизнесмен. Стефан Шарлопов е роден е на 14.10.1962 г. в Бургас. През 1986 г. завършва висшето си образование във Великотърновския университет, специалност Българска филология. След това започва работа като журналист в София и в изданията, в които работи, се занимава с икономическа тематика. 26-годишен издава първата си книга с художествена документалистика. През 1989 г. започва частен бизнес. До този момент от централата на компанията на Шарлопов запазват мълчание.  ", "date": "2018.02.05", "title": "Почина бизнесменът Стефан Шарлопов! "}
{"url": "http://www.bnews.bg/article/236437-falshivite_novini_izmesteni_ot_falshivo_porno", "text": "Фалшивите новини вече не са новина, но тяхната концепция вече има ново измерение - фалшиво порно. През последните седмици се наблюдава голям скок на подобно съдържание, което е известно с името deepfake, съобщава БиБиСи. Използва се софтуер, който заменя лицето на актрисата във филма с това на известна личност. Резултатът е достатъчно реалистичен, за да подведе хората, които не са запознати с технологията. Клиповете се разпространяват свободно в интернет и са достатъчни да уронят името на дадена личност, когато са представени със заглавия от типа как въпросната актриса всъщност си осигурява ролите. Част от клиповете са представени и като фалшиви, което също повдига морална дискусия доколко нещо подобно може да бъде прието за нормално. В интернет вече има няколко различни програми, които позволяват подобни монтажи. Те не изискват особени познания, само няколко снимки на жертвата. Те се комбинират с избрания клип, като след това компютърът използва система за машинно обучение, за да \"научи\" лицето и да го постави върху оригиналното в записа. При това се запазват дори мимиките и емоциите. Процесът отнема време - около 40 часа дори за кратък клип. Очаквано, за сега най-чести мишени са известните личности. Някои сайтове за споделяне на снимки и клипове вече започват да забраняват подобно съдържание и да го премахват. Технологията обаче ще става все по-прецизна, което ще затруднява алгоритмите, които имат за цел да я разкриват. Софтуерът създава и други рискове. Чрез него могат да бъдат правени клипове за отмъщение и да бъдат слагани лицата на обикновени хора, които след това да бъдат тормозени в мрежата. Възможно е и използването му за политически манипулации, като фалшиви интервюта в политици и лидери. Последното все още е далеч, но именно чрез трупане на опит с редактирането и монтажа на порно клипове може да стане реалност. Междувременно не всички гледат с чак толкова лошо око на тази технология. Тя се обсъжда активно в Reddit, откъдето и набира популярност. Потребителите там са разделени в мненията си, като според някои технологията ще обезсмисли секс записите за отмъщение. \"Ако всичко може да бъде истинско, значи нищо не е истинско\", смята потребител. Така лесно всеки ще може да отхвърли записи с твърдението, че са фалшиви. Реално обаче това е малко вероятно развитие. Както и при фалшивите новини, въпреки че често е пределно ясно, че са фалшиви, много хора продължават да им имат доверие.", "date": "2018.02.05", "title": "Фалшивите новини изместени от… фалшиво порно!  "}
{"url": "http://www.bnews.bg/article/236431-seir_v_efira_novata_pleymeytka_i_lyubovnitsa_na_slavi_prosta_kato_g_z", "text": "В рамките на около 20-ина минути плеймейтката успя да разкрие интелектуалния си заряд, не по висок от този на седмокласничка в трудово-възпитателно училище. Мис Плеймейт 2017 седна на стола срещу водещата видимо притеснена. До края на махленския разгор, малцината зрители, фенове на „Папараци“, със сигурност са получили морска болест от непрестанните движения на Норчето, подобни на нервни тикове. Ако не мърдаше на стола си, тя се занимаваше с косата си, която опъваше, навиваше, почесваше. Наред с всичко това, мераклийката за лесна слава се опитваше да е хладнокръвна, но изглеждаше вулгарна. Тя отрече да има връзка със Слави Трифонов, а се оказа, че преди дни е вечеряла с него в скъпарски ресторант в столичния квартал „Изток“. Дрезгавият й глас като на гладачка в обществена пералня затрепери в този момент. . А за подобни занимания, за неработещо момиче на 24-години са нужни пари. \r\nИ ако до вчера тя ги е получавала от баща си Николай Недков, то днес вече трябва сама да се оправя в големия град. И добре се е ориентирала. От Дългия може да изкара няколко екскурзии и скъпи працалки, докато се появи следващият. Елементарно говорене, ограничен набор от думи, теми засягащи само голотата, секса, желанието за слава на всяка цена, допълват щрихите към безличния портрет на поредната евтина бръмчалка с кокоши мозък. През 2011-а се кандидатира за кмет на Варна от листата на „Синята Коалиция, но не успя да се уреди отново на държавната хранилка.  Николай Недков живее в разкошна къща в с. Приселци близо до Варна. Според публикации в медиите домът прилича по-скоро на палат.", "date": "2018.02.05", "title": "СЕИР В ЕФИРА! Новата плеймейтка и любовница на Слави - проста като г.з! "}
{"url": "http://www.bnews.bg/article/236445-da_zhiveyat_dareniyata_v_mvr_za_kolko_miliona_sa_tozi_pat", "text": "Въпреки увеличения бюджет на МВР и отменения лимит за гориво на полицейските коли, вътрешното министерство продължава да разчита на дарения от общините. Част от помощите идват от някои от най-бедните райони в Северозападна България. Това става ясно от годишния отчет на за подаръците, които МВР е получило. Общата им стойност е 2 162 075 лв. \r\nНай-често даренията са суми за бензин на полицейските коли. В края на ноември например община Несебър е дарила близо 30 хил. лв. за гориво на местната полиция. През декември пари за гориво е дарило и бургаското ВиК дружество. Направените дарения за районни управления в града са веднъж 4400 лв. и втори път - 2200 лв. \r\nИ бедните общини спонсорират полицията. Община Бяла Слатина например е дала 600 лв. за ремонт на кола. Редовни дарения са правили и други малки общини като силистренските Алфатар, Дулово, Ситово, Кайнарджа и Тутракан. Даренията там варират от 400 до 3 хил. лв. за гориво. \r\nПолицията в Шумен също е получавала подаръци от общините Върбица и Каолиново. Даренията са в размер на 400 лв. и са отивали за бензин на полицията във Велики Преслав. \r\nПарите са постъпвали редовно, и след като лимитът на горивото бе отменен. На полицията в Кюстендил са дарени 10 кубика дърва за огрев на стойност 352 лв. \r\nСред най-сериозните общински дарения са тези в Пловдив, Велико Търново и Пещера. В Пловдив е купен газов хроматограф за 130 хил. лв. Община Елена е дарила сграда за над 140 хил. лв. за нуждите на местната полиция, а от местната власт в Пещера са отпуснали 25 хил. лв. за ремонт на сградата на областната дирекция в Пазарджик. \r\nРемонтът в районното управление в Долна Митрополия също е бил за сметка на общината, пише \"Сега\". МВР не се отказва и от практиката да се самодарява чрез фирмата си \"Безконтактни мултиплексорни вериги\" (БМВ). Тя е дарила автомобил за почти 30 хил. лв. и движими вещи за над 23 хил. лв. На националната полиция е подарена полицейска техника за почти 10 хил. лв. \r\nПо международна линия дарителите са традиционни - посолствата на САЩ и Израел. Даренията от САЩ са две - употребявана рентгенова техника за проверка на багаж и оборудване за изследване на фалшиви пари. Отчетено е и дарение от посолството на Китай - движими вещи за над 37 хил. лв. \r\nВътрешното министерство на Германия е дало лаптопи и принтери за 30 хил. лв.", "date": "2018.02.05", "title": "Да живеят ДАРЕНИЯТА в МВР! За колко милиона са този път?!"}
{"url": "http://www.bnews.bg/article/236432-karakachanov_spri_da_dalbaesh_otdavna_si_na_danoto", "text": "Днес вицето Каракачанов отново се е пеняви по телевизиите за третия пол и пак ругае авера си Симеонов. Абе, има ли по света друг военен министър, който, вместо да си гледа армията, през ден коментира джендъри, лъвчета, лифтове, заменки, концесии, коалицонни партньори? Армията е на изкуствено дишане, корабите й са потопени, изтребителите – приземени, армейските заплати са социални подаяния, а военният министър тръгнал да воюва с гейове и лесбийки. След като клекна на македонистите и им призна и нацията, и историята, и езика, трапезният войвода остана без кауза и се дърля за щяло и нещяло. Каракачанов, спри да дълбаеш! Отдавна си на дъното!", "date": "2018.02.05", "title": "Каракачанов, спри да дълбаеш! Отдавна си на дъното! "}
{"url": "http://www.bnews.bg/article/236449-desetki_hora_izgoryaha_sled_uraganniya_vyatar_bez_zastrahovki_i_bez", "text": "Отнесени покриви, счупени прозорци, обърнати тирове, изтръгнати от земята дървета. Това остави във Враца след себе си бурята от събота. Скоростта на поривите на вятъра надхвърли 115 км/ч. Стойността на щетите се изчислява на около 700 000 лв. Като пораженията върху частни постройки са за около 200 000 лв., съобщава NOVA. Стихията рани трима души. Възрастно семейство по чудо остана невредимо, след като вятърът срути върху мъжа и жената тавана на жилището им. След бурята последва дъжд. Той нанесе допълни поражения на останалите без покриви имоти. Сега комисията оглежда щетите и изготвя оценки, за да може пострадалите да  кандидатстват за отпускане на помощ от държавата. Докато обществените сгради са застраховани, повечето частни имоти не са. Пострадалите се надяват за помощ на общината, държавата и добри хора, разполагащи със средства. Метеоролозите наричат явлението фьонов вятър. С такава сила то се случва сравнително рядко в България – веднъж на 3-4 години. Причината за бурята през уикенда беше циклон, нахлул над страната от запад. Освен във Враца поривите надхвърлиха 80 км/ч в София, в Кърджали и по северните склонове на Стара планина. Към средата на тази седмица отново се очаква подобно явление, макар и с не такава сила, прогнозира Анастасия Стойчева, синоптик от Националния институт по метеорология и хидрология към БАН. В сряда и четвъртък ще вали, преди което ще има усилване на южния вятър. А към края на седмицата има вероятност за значителни валежи. Анастасия Стойчева коментира, че екстремни явления като бурята от уикенда не показват промяна на климата в България, тъй като са се случвали и преди.", "date": "2018.02.05", "title": "Десетки хора „изгоряха“ след ураганния вятър! Без застраховки и без… "}
{"url": "http://www.bnews.bg/article/236447-hit_na_riton_ozvuchi_amerikanska_komediya_po_hbo", "text": "Песента \"Хей, капитане\" звучи за финал в деветия епизод на първи сезон. Сериалът разказва за самотната майка и актриса Сам Фокс, която отглежда трите си дъщери в Лос Анджелис, пише ПИК. \"По-добри неща\" се издава от продуцентската компания \"CK Pig Newton\" за \"FX Productions\". Излъчва се от края на 2015 г., като от есента на миналата година зад океанта бе показан и третия сезон, който обаче все още не е излъчван у нас. Текстът на \"Хей, капитане\" е на Живко Колев, Асен Драгнев е автор на музиката, а аранжиментът е на Борис Чакъров. \"Ритон\" изпя песента през 1994 г., когато излезе албумът \"Джалма\".", "date": "2018.02.05", "title": "Хит на \"Ритон\" озвучи американска комедия по HBO"}
{"url": "http://www.bnews.bg/article/236476-angelkova_zatri_18_turoperatora", "text": "Министерството на туризма заличи 18 дружества, регистрирани като туроператори и туристически агенти от Националния туристически регистър (НТР). Това става със заповед на министъра на туризма Николина Ангелкова по мотивирано предложение на Експертната комисия по регистрация на туроператори и туристически агенти (ЕКРТТА). Причината е, че удостоверенията за дейност, които министерството издава, не са получени в оригинал в двумесечен срок от уведомяването на заявителите, каквото е изискването според Закона за туризма, съобщиха от министерството. Ако удостоверението не е получено, съответно дружеството няма право да извършва туроператорска и/или турагентска дейност.  Със заличаването на регистрацията се преустановява и действието на удостоверението. Определен е период от две години, през които заличеното лице няма право да заявява регистриране за извършване на туроператорска и/или туристическа агентска дейност, считано от датата на издаване на настоящата заповед. Заличените дружества няма да бъдат премахнати от НТР, но ще бъде отразена заповедта за заличаването им . Така потребителите ще получават информация дали туроператорът и турагентът са коректни и извършват дейност, спазвайки Закона за туризма.", "date": "2018.02.05", "title": "Ангелкова затри 18 туроператора"}
{"url": "http://www.bnews.bg/article/236434-tragediya_dvama_skiori_zaginaha_ot_lavina", "text": "Двама скиори загинаха от лавина в Апенините. Инцидентът е станал в курорта „Калпо Феличе” близо до Рим. Според властите скиорите са карали извън пистите и това може да е предизвикало лавината. Пострадал е и трети човек, който е откаран в болница.", "date": "2018.02.05", "title": "ТРАГЕДИЯ! Двама скиори загинаха от лавина! "}
