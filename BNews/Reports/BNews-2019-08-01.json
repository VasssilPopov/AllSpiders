{"url": "http://www.bnews.bg/article/262559-v_gartsiya_zabraniha_vnosa_na_svinsko_meso_ot_balgariya", "text": "\n Гърция забраниха вноса на свинско месо от България. По граничните пунктове са въведени строги проверки, информира БНР. Повод за тези мерки са увеличаващия се брой огнища на африканска чума по свинете на територията на нашата страна. \r\n\r\n Властите контролират и цялата линия в пограничните райони с България. Гръцката агенция по безопасност на храните и ветеринарните власти предприеха превантивни мерки срещу разпространението на африканската чума по свинете.  \r\n\r\n Всички собственици на свинеферми са информирани и задължени да вземат превантивни мерки. Екипи от специалисти са в постоянен контакт с фермерите и извършват изследвания на свинете. \r\n\r\n Проверяват също за сертификати свинете в кланиците.  \r\n\r\n Агенцията по безопасност на храните в Гърция въведе извънредни мерки по контрол след информацията за огнища на африканска чума по свинете в България. \r\n\r\n От аграрното министерство в Атина заявиха, че няма регистриран случай на африканска чума по свинете в Гърция. Според ветеринари въпрос на време евирусът да засегне и свинефермите в Гърция. \r\n\r\n Премиерът Кириакос Мицотакис се информира лично за прилагане на мерките срещу разпространението на африканската чума по свинете.  \r\n\r\n Припомняме, на 31 юли бе открито пето огнище на свинска чума в индустриална ферма. \r\n\r\n Същият ден бяха открити още две нови огнища на Африканска чума при домашни свине в област Монтана и два случая при диви прасета за първи път са открити в областите Пловдив и Разград. \r\n\r\n Положителни се оказаха и пробите за Африканска чума по свинете във фермата в село Българско сливово, община Свищов, област Велико Търново. Това е петата индустриална ферма с потвърдено огнище със заболяването и първа за областта. \r\n\r\n Заразата порази вече три големи индустриални ферми в област Русе - в Николово, Бръшлен и Голямо Враново, които осигуряват близо 1/3 от месото на пазара у нас. \r\n\r\n Отрицателни бяха пробите от четвъртия свинекомплекс в Русенско. Засегнат е и свинекомплекс в село Попина, община Ситово, област Силистра. \r\n\r\n На 30 юли първи положителни проби за африканска чума по свинете бяха получени и в Южна България. Те са взети от две отстреляни в Пловдивско диви прасета. \r\n\r\n Вчера при президента Румен Радев се събраха всички отговорни министри, шефове на агенции и служби. Държавният глава обсъди с тях мерките срещу АЧС и начините за справяне със заразата, която се превръща вече в криза. \r\n \n\t\t\t\t\t\t", "date": "2019.08.01", "title": "В Гърция забраниха вноса на свинско месо от България"}
{"url": "http://www.bnews.bg/article/262560-heroin_za_1_mln_leva_e_zaloven_na_kapitan_andreevo", "text": "\n 17 килограма хероин е заловен на ГКПП „Капитан Андреево”. Стойността на наркотика се изчислява на над 1 милион лева. \r\n\r\n Пратката е намерена в петък при претърсването на колата на британски гражданин с иракски произход, който влизал в България. 17-те пакета с хероин били скрити в двойно дъно на хладилна чанта. \r\n\r\n Малко по-късно в Хасково е задържан и 37-годишен иранец, който пребивава в Германия. Той е бил получател на стоката, която трябвало да стигне до Западна Европа. \r\n\r\n Това е трети подобен опит за трафик на наркотици през „Капитан Андреево”, хванат за последните 4 месеца. За това време са задържани общо 300 килограма наркотици. \r\n\r\n „В резултата на оперативно-издирвателните мероприятия се установява още едно лице, което е съпричастно на извършеното престъпление. Касае се за ирански гражданин на 37 години. Установява се, че това лице се явява и подбудител, и помагач за извършване на престъплението”, поясни зам.-окръжният прокурор на Хасково Делчо Лавчев. \r\n\r\n „Това е трети такъв случай в рамките на последните 4 месеца. В рамките на тези три случая са задържани общо 312 кг хероин”, поясни директорът на Агенция „Митници” Георги Костов. \r\n \n\t\t\t\t\t\t", "date": "2019.08.01", "title": "Хероин за 1 млн. лева е заловен на „Капитан Андреево”"}
{"url": "http://www.bnews.bg/article/262555-tezhka_katastrofa_s_avtobus_s_makedonski_turisti_patuvashti_za_balgariya", "text": "\n Автобус с македонски туристи, които са пътували на почивка в България, се е ударил в комби, пренасящо строителни материали. Инцидентът е станал на регионалния път Велес-Щип снощи. \r\n\r\n Загинал е шофьорът на комбито – 30-годишен мъж от Скопие. 15 от пътниците в автобуса са ранени. Те са пътували към „Слънчев бряг” на почивка, пише БГНЕС. \r\n\r\n На място са пристигнали екипи на пожарната и линейки на Бърза помощ. Някои от пострадалите са приети в хирургичното отделение на болницата в град Велес. \r\n\r\n Полицията е направила оглед на мястото на катастрофата. Не се съобщават повече подробности. \r\n \n\t\t\t\t\t\t", "date": "2019.08.01", "title": "Тежка катастрофа с автобус с македонски туристи, пътуващи за България"}
{"url": "http://www.bnews.bg/article/262546-avgust_idva_s_dazhd_v_tsyalata_strana", "text": "\n\r\nДъждовен ще бъде първият ден от август в цялата страна. Това съобщават от НИМХ.  \r\n\r\nДнес сутринта над севевроизточните, а около и след обяд над много райони в цялата страна ще има валежи. По-значителни ще са в Източна България.  \r\n\r\nДъждът ще е придружен с гръмотевици. Ще духа до умерен вятър.  \r\n\r\nМаксималните температури ще са между 24 и 30 градуса, в София - около 30 градуса.  \r\n\r\nАтмосферното налягане ще бъде малко по-ниско от средното за месеца. През деня ще се задържи почти без промяна.  \r\n\r\nПрез следващите дни се очаква захлаждане.  \n\t\t\t\t\t\t", "date": "2019.08.01", "title": "Август идва с дъжд в цялата страна"}
{"url": "http://www.bnews.bg/article/262543-slavi_vliza_v_politikata_s_partiya_nyama_takava_darzhava", "text": "\n Слави Трифонов прави собствена телевизия \"Седем осми\" и партия \"Няма такава държава\". Това съобщи самият той в последните минути на последното издание на шоуто си в ефира на Би Ти Ви. Неговите бъдещи планове бяха разкрити от Lupa.bg преди официалното му изявление. \r\n\r\n Така Слави Трифонов призна това, което всички очакваха от години - че влиза в политиката. Мотивът, който изтъкна тази вечер, бе липсата на свобода.  \r\n\r\n \"Уважаеми зрители, през 2002-ра година сме на 38 място по свобода на словото. 2003-2006-та става по-добре – били сме на 35-то място. А сега, през 2019-та сме на 111-то място. \r\n\r\n И сега ще ви кажа кои държави през 2009-та са били след нас по свобода на словото, а сега са преди нас. Тоест там хората са по-свободни от нас. Албания, Ангола, Армения, Бенин, Бразилия, Бутан, Гамбия, Гвинея, Гвинея Бисау, Грузия, Доминиканска Република, Еквадор, Ел Салвадор, Етиопия, Израел, Кения, Кот Д'ивоар, Киргизтан, Коморски острови, Косово, Лесото, Мавритания, Мозамбик, Мадагаскар, Молдова, Монголия, Непал, Нигер, Перу, Сейшели, Сенегал, Сиера Леоне, Тимор-Лесте, Тунис, Украйна, Фиджи, Хърватска, Черна Гора и Южна Корея\", изброи гологлавият тв водещ. \r\n\r\n \"Става дума за свобода. Отнемане на свобода. Свободата да говориш, да се изразяваш, да имаш мнение, да имаш твоята гледна точка. Не всички гледни точки, а твоята гледна точка. И на кой му пука? Видимо на огромната част от медиите не им пука. За вас, уважаеми зрители, не знам, но на мен ми пука. На моите колеги, с които имам честта да работя – също. Българския език има думата свободен, но няма обратната дума. Може би… не-свободен. Тъй като аз и моите колеги тук се чувстваме не-свободни, решихме да изберем обратното на не-свободен.  \r\nЗатова ние напускаме Би Ти Ви. Благодарни сме на Би Ти Ви и на всички хора, с които сме работили - всички мениджъри, всички служители. За нас беше страхотно 19-годишно преживяване. Но пред сигурността на сегашната обстановка ние избираме несигурността на свободата. \r\n\r\n Затова ще създадем собствен телевизионен проект и ще го стартираме след 15-ти септември. Къде и как ще разберете, уважаеми зрители, сами. Вярвам в това. В момента уточняваме всички технически параметри, затова мога само да ви кажа как ще се казва този проект и кога ще стартира. Ще се казва “Седем осми” и ще стартира след 15-ти септември. Неговият девиз ще бъде “Силата е в истината!” \r\n\r\n Но това не е достатъчно. Аз и моите колеги бяхме инициатори на референдум, на който гласуваха 3 милиона и половина българи, а политическата класа се подигра с нас. С нас - българските граждани. И волята на гласувалите на законен референдум българи бе пренебрегната. Направихме всичко възможно и доказахме, че Референдумът беше успешен. В съда доказахме, че ЦИК е нарушила закона и не е отчела много повече от онези липсващи 12 хиляди гласа. След това народното събрание също наруши закона, който само беше приело, и отказа да разгледа резултатите от референдума. \r\n\r\n Ние протестирахме срещу това беззаконие и там, пред парламента, казах на политическата класа, че като не искате да ни гледате отвън ще ни гледате отвътре. \r\n\r\n Уважаеми зрители, аз съм последователен и никога не се отказвам на средата на пътя. \r\n\r\n Затова ще създадем политически проект, който ще се казва “Няма такава държава”, чрез който по законен начин всички решения на референдума ще бъдат превърнати във закон. \r\n\r\n Уважаеми зрители, всичко което съм правил досега беше заради вас. И всичко, което ще направя от тук нататък ще бъде отново заради вас.\" \r\n\r\n И последната си изява по Би Ти Ви Слави завърши традиционно с думите: \"За мен беше чест.\" \r\n\r\n Преди това Трифонов започна шоуто с думите: \"Уважаеми зрители, казвал съм това 4176 пъти. Искам да ви благодаря, че 4176 пъти бяхме заедно.\"  \r\nОще в началото той покани целия си екип на сцената. \"Направих го, защото моят екип наистина е моето семейство\", каза Трифонов и изброи всички видове професии, които работят за шоуто - сценаристи, оператори, балерини, актьори, гримьори, технически състав, административен и т.н. Над 150 души са. \r\n\r\n В последното издание бяха показани някои от най-интересните моменти в шоуто, както и някои от най-запомнящите се превъплъщения на Слави Трифонов. \r\n\r\n \"Шоуто на Слави\" тръгна в ефира на Би Ти Ви 27 ноември 2000 г. Съвсем в началото то е продукция на “ТриВоДи”, след което започва да го прави компанията на водещия Слави Трифонов - “Седем осми” АД. Записваше се всяка делнична вечер от 20,00 ч. и се излъчваше от 22,30 до 23,30 ч. Първият гост на Слави е легендарният тв водещ Кеворк Кеворкян. Последните гости тази вечер в шоуто бяха хора от екипа. \r\n \n\t\t\t\t\t\t", "date": "2019.08.01", "title": "Слави влиза в политиката с партия \" Няма такава държава\"!"}
{"url": "http://www.bnews.bg/article/262544-market_links_blizo_40_ot_balgarite_nyama_da_si_pozvolyat_lyatna_vakantsiya", "text": "\n   \r\n\r\n 37% от българите няма да почиват през лятото. Това става ясно от съвместното национално-представително проучване на bTV и „Маркет линкс”, проведено сред 1034 лица над 18 г., в периода 23-30 юли по метода на прякото и лично интервю. \r\n\r\n Според социолозите, тази тенденция е свързана с ниския социалния статус. \r\n\r\n Близо половината от запитаните, които ще пътуват за лятната си ваканция, са отбелязали, че ще го направят в България, 9% са отговорили, че предпочитат Гърция, а 8% - друго място в чужбина. \r\n\r\n „9% не са малко, това са около 600 хил. българи, по нашите оценки. Това отразява целия сезон – тези, които вече са били на почивка и тези, които тепърва ще ходят. Разликата е нормална. Черноморието е основния избор на туриста в България и това не е изненада”, коментира социологът Добромир Живков. \r\n\r\n Проучването показва, че през последните години са се увеличили пътуванията на българите в чужбина. \r\n\r\n „Почиващите в Гърция са с много специфичен профил – основно от София, хора със средни и по-високи доходи. За тях Гърция, дори географски, е толкова близо, колкото и българското Черноморие”, допълни социологът. \r\n\r\n Нагласите на българите към нашето Черноморие показват, че те са изострени по отношение на предлаганите услуги. 86% са съгласни, че по морските ни курорти е презастроено, 65% - че е замърсено и 45% - че е лошо обслужването. \r\n\r\n „Имаме голям репутационен проблем с българското Черноморие. Хората виждат предимно лоши неща. Забраната на дивото къмпингуване се посреща изключително негативно”, допълни Живков. \r\n\r\n По отношение на възможностите за забавление, цените и обслужването у нас и в Гърция – резултатите са почти равни, но Гърция изпреварва страната ни по всички показатели. \r\n\r\n На въпрос: „Ако нямате финансови ограничения, къде бихте избрали да почивате?”, 24% отговарят българското Черноморие, 29% - гръцкото и 29% - другаде. \r\n \n\t\t\t\t\t\t", "date": "2019.08.01", "title": " „Маркет линкс”: Близо 40% от българите няма да си позволят лятна ваканция."}
{"url": "http://www.bnews.bg/article/262558-holandiya_zabrani_noseneto_na_burki", "text": "\n След спорове, продължили 14 години, в Холандия беше въведена забрана на бурките, предаде БТА. \r\n\r\n Дрехи, които прикриват лицето, като бурки и воали, вече не могат да бъдат носени в обществени институции като училища, болници и правителствени учреждения, нито в автобуси и влакове. Вътрешното министерство призова местните власти и органите на реда да прилагат забраната. \r\nОт представителите на силите за сигурност вече се изисква да казват на забулените жени да показват лицата си. Ако не го сторят, може да им бъде отказан достъп до обществени сгради и да им бъдат наложени глоби от най-малко 150 евро. \r\n\r\n Забранени са и други средства за прикриване на лицето като маски и мотоциклетни каски.  \r\n\r\n Холандският крайнодесен популист Герт Вилдерс нарече забраната \"исторически ден\". Той заяви пред холандско радио, че това е \"първата антиислямска мярка\", въведена в страната. \r\n\r\n Не е ясно обаче до каква степен забраната ще бъде прилагана наистина, след като няколко града, както и болници, компании за обществен транспорт и полицията заявиха, че няма да я спазват. \r\nФранция беше първата държава в Европа, въвела забрана на пълния ислямски воал през 2011 г.. припомни ДПА. Няколко страни последваха нейния пример. В Дания забраната на прикриващите цялото лице воали е в сила от една година. Досега според властите са били наложени глоби от 134 до 1340 евро в 39 случая, включително на 22 жени, носещи бурки или никаби. \r\n\r\n В Германия досега са били въвеждани само изолирани и ограничени забрани - например, за обществените служби в провинция Хесен. \r\n\r\n Мнозина смятат прикриващия цялото лице воал за символ на потискането на жените в исляма. Критиците на забраната обаче я приемат като посегателство над религиозната свобода. Смята се, че в Холандия има около 150 жени, които носят редовно бурки или никаби. \r\n \n\t\t\t\t\t\t", "date": "2019.08.01", "title": "Холандия забрани носенето на бурки"}
{"url": "http://www.bnews.bg/article/262552-vizhte_kakvo_sa_otkrili_razsledvashtite_v_kompyutara_na_kristiyan_boykov_dokazatelstva", "text": "\n Страховито съдържание са открили в компютъра на обвинения тероризъм след атаката срещу НАП хакер Кристиан Бойков, който бе пуснат под гаранция от 20 хил. лв. от съда. Вчера разследващите съобщиха, че са налични данни за сериозни престъпления, включително опит за дестабилизация на държавата и правителството и всяване на хаос в обществото. \r\n\r\n Заради сериозните обвинения съдът наложи гаранция от 100 000 лв. на шефа на Кристиян и собственик на фирмата, в която работи и чиято техника също бе иззета от ГДБОП \"ТАД груп\" - Иван Тодоров. Според разследващите доказателствата са изключително обезпокоителни, тъй като се касае за атака срещу държавността, е станало ясно от обясненията по време на заседанието.  \r\n\r\n Днес от прокуратурата разпространиха само малка част от страховитите данни за това, открити в декриптирания от ГДБОП компютър на хакера Кристиян.  \r\n\r\n \"По повод протеста на Апелативната специализирана прокуратура за определените мерки за неотклонение „парична гаранция“ на собственика на „ТАД груп“ Иван Тодоров, и с разрешение на наблюдаващия прокурор, публикуваме части от доказателствения материал, събран в хода на разследването. \r\n\r\n Заличени са всички лични данни, факти и обстоятелства, увреждащи интересите на трети страни, както и нецензурни думи и изрази\", пишат от прецпрокуратурата. \r\n\r\n Установено е, че има неуспешни опити за нерегламентиран достъп до 49 търговски дружества. \r\n\r\n \"Относно личните данни на магистрати, такива са събирани основно за прокурори и следователи, а папката е със заглавие: „ Ne se chistiiiii“.  \r\n\r\n Публикуваме и част от свидетелски показания, които ще бъдат представени в цялост на Специализирания наказателен съд: \r\n\r\n „Но все пак броят на клиентите е недостатъчен, затова не съм сигурен кой го предложи – И. или К., част от политиката на фирмата за набиране на клиенти да бъде тестването на сайтове на различни дружества без тяхно знание и впоследствие да ги набират като клиенти. Тази политика на фирмата се коментираше постоянно в офиса основно между И. и К., като двамата си говореха, че трябва да се изготви списък с най-големите български сайтове, които да бъдат тествани без знанието на техните собственици, като след това бъда привлечени като клиенти.“, разкрили свидетелите\", съобщават от прокуратурата. \r\n\r\n Действията по разследването продължават. \r\n\r\n Налични са разговори на един от шефовете на фирмата Георги Янков, обвинен също в тероризъм, в които той казва: \"Бивол разполагат с информацията от две седмици.... Правителството трябва да се свали с всички!\", става ясно от изпратените от прокуратурата доказателства.  \r\n\r\n Ето малка част от доказателствата, разпространени от прокуратурата:  \r\n\r\n \r\n \n\t\t\t\t\t\t", "date": "2019.08.01", "title": "Вижте какво  са открили разследващите в компютъра на Кристиян Бойков (ДОКАЗАТЕЛСТВА)"}
{"url": "http://www.bnews.bg/article/262553-moshtnostta_na_shesti_blok_na_aets_kozloduy_beshe_namalena", "text": "\n В 10:24 часа днес мощността на шести блок на АЕЦ “Козлодуй” е била намалена до 300 мегавата, след като се е задействала автоматиката за разтоварване на блока, поради изключване на две от главните циркулационни помпи. Причините за изключването са отстранени, съобщиха от атомната централа, цитирани от БГНЕС. \r\n\r\n За да бъдат включени отново в работа двете циркулационни помпи, турбогенераторът на шести блок ще бъде изключен от електроенергийната система на страната и ще бъде присъединен отново до три часа след спирането. \r\n\r\n Радиационната обстановка е нормална. За спирането на блока са уведомени Агенцията за ядрено регулиране и Централно диспечерско управление на Електроенергийния системен оператор. \r\n\r\n Пети блок на АЕЦ “Козлодуй” работи с пълно натоварване на мощността. \r\n\r\n На 3 юли в 13:50 часа шести блок на АЕЦ “Козлодуй” бе спрян поради задействане на електрическата защита заради късо съединение. След няколко часа бяха отстранени причините, довели до изключването на блока. След проверките бе потвърдено, че всички системи и съоръжения на блока работят нормално. Пети блок на АЕЦ “Козлодуй” тогава отново работеше с пълно натоварване на мощността до включването на шести блок отново в 17:52 ч. на 3 юли. \r\n \n\t\t\t\t\t\t", "date": "2019.08.01", "title": "Мощността на шести блок на АЕЦ „Козлодуй” беше намалена"}
{"url": "http://www.bnews.bg/article/262545-karakachanov_bil_nay_shtastliv_ot_pozdrava_na_sasht", "text": "\n \r\n \r\nСАЩ поздравили слугите си, че съсипват бедния български народ обричайки го на глад и мизерия. И как да не ги поздравят като им подаряват едни милиарди за старо желязо! Най-радостен бил Каракачанов, за който вече се писа, че се е облажил отлично за сметка на българите и ще продължава да трупа телесна маса> \r\nСАЩ поздравяват България за решението да купи 8 бойни самолета F-16. Това се казва в официална позиция на сайта на Държавния департамент. \r\n\"Съединените щати приветстват решението на българското правителство за поръчката на 8 многоцелеви изтребители F-16, боеприпаси и свързано с тях оборудване. Поздравяваме премиера Бойко Борисов и българското правителство за тяхната решимост да модернизират своята армия, чрез покупката на тези много способни, оперативно съвместими с НАТО самолети\", се казва в съобщението, цитирано от dnes.dir.bg. \r\n САЩ поздравиха България и Борисов за покупката на F-16 \r\nОт Държавния департамент оценяват високо ключовата роля, която Конгресът на Съединените щати е изиграл за постигане на сделката, заедно с координираните усилия на американското правителство и използването на чуждестранно военно финансиране за част от тази придобивка. \r\n\"Очакваме с нетърпение да работим с България по този проект и да засилим дългосрочното си стратегическо партньорство\", пише още в позицията. \r\nОчаква се първите изтребители F-16 да бъдат доставени в България до средата на 2023 г. 4 бойни самолета ще бъдат доставени до края на 2023-та, а последните през първото тримесечие на 2024 г. Оперативна готовност на самолетите трябва да е постигната в края на петата година от датата на влизане в сила на договора. \r\nСтойността на проекта е 2,2 милиарда лева, като затова държавата емитира и държавен дълг, за да може да допълни сумата от вече гласуваните 1,8 млрд. лева. \r\n  \r\n \n\t\t\t\t\t\t", "date": "2019.08.01", "title": "Каракачанов бил най-щастлив от поздрава на САЩ!"}
{"url": "http://www.bnews.bg/article/262550-za_normalen_zhivot_na_4_chlenno_semeystvo_sa_neobhodimi_2448_lv_mesechno", "text": "\n За нормален живот на четиричленно домакинство - двама възрастни и две деца, са необходими 2448 лева месечно. Това сочат данните на Института за социални и синдикални изследвания на КНСБ за края на второто тримесечие на годината. \r\n\r\n Издръжката на живот за човек от четиричленно домакинство е 612,15 лева. Това са необходимите средства за покриване на разходите за храна, за поддържане на жилището, здравеопазване, образование, транспорт и почивка спрямо средните български стандарти. \r\n\r\n Общият ръст на издръжката спрямо предходното тримесечие е 6 лева, а спрямо юни миналата година - 87 лева. \r\n \n\t\t\t\t\t\t", "date": "2019.08.01", "title": "За нормален живот на 4-членно семейство са необходими 2448 лв. месечно"}
{"url": "http://www.bnews.bg/article/262548-stroezhat_na_nebostargacha_zlaten_vek_prodalzhava", "text": "\n Строителната компания „Артекс” е загубила 1,8 млн. лв. от спирането на строежа на сградата „Златен век” в столичния квартал „Лозенец”, съобщават от дружеството в писмо до медиите. Te посочват още, че строежът на „Златен век” продължава, въпреки загубите. \r\n\r\n Изграждането на сградата беше спряно от Дирекцията за национален строителен надзор след скандала с евтините жилища за властта – „Апартаментгейт”. \r\n\r\n „Липсата на прозрачност и правната несигурност, създадени от действията на институциите преди това решение на САС, доведоха до загуби за „Артекс“ в размер на 1 800 000 лв. от издаването на заповедта на ДНСК на 15.04.2019 до днес”, пишат в съобщението си от строителната компания. \r\n\r\n Вчера Административен съд – София отмени решението на ДНСК с мотивите, че нарушения има, но спирането на целия проект е прекалено тежко наказание и трябва да се спрат само отделни части от строежа. \r\n\r\n Решението на магистратите не е окончателно и може да се обжалва пред ВАС.  \r\n \n\t\t\t\t\t\t", "date": "2019.08.01", "title": "Строежът на небостъргача „Златен век” продължава"}
{"url": "http://www.bnews.bg/article/262549-tayni_klienti_po_chernomorieto_sledyat_za_izdavaneto_na_kasovi_belezhki", "text": "\n Инспектори от Националната агенция по приходите със засилени проверки по българското Черноморие за издаването на касови бележки. В инспекцията са включени и тайни клиенти. \r\n\r\n Плажуващите на Северния плаж в Бургас споделиха, че редовно се издават касови бележки са чадърите и шезлонгите. \r\n\r\n От 8 ч. сутринта цивилните екипи на данъчните започват да проверяват за нарушения. Пред bTV те обявиха, че редовно извършват контролни покупки и се представят за клиенти. \r\n\r\n Говорителят на приходната агенция в Бургас Христо Узунов заяви, че проверките са повишили фискалната дисциплина на търговците. \r\n\r\n „Само през месец юли сме извършили над 2500 проверки. Всяка осма проверка установява някакво нарушение – неиздаване на касов бон или разлика в касовите наличности. Благодарение на контролните действия има реално отчитане на оборотите”, допълни Узунов. \r\n\r\n От НАП заявиха, че са установили некоректно отчитане на суми, взети от чуждестранни туристи – вместо фискален бон, търговци често издават служебни такива. Тази измама е засечена в Слънчев бряг. \r\n\r\n „Направили сме профил на около 100 фирми, които отчитат обороти, но са без дълготрайни материални активи и на рискови лица”, допълни говорителят на НАП. \r\n \n\t\t\t\t\t\t", "date": "2019.08.01", "title": "Тайни клиенти по Черноморието следят за издаването на касови бележки"}
{"url": "http://www.bnews.bg/article/262556-es_izrazi_sazhalenie_za_sanktsiite_na_sasht_sreshtu_iranskiya_vanshen_ministar", "text": "\n Европейският съюз съжалява за решението на САЩ да санкционират иранския външен министър Мохамад Джавад Зариф и ще продължат да работят с него. Това обяви говорител на шефката на европейската дипломация Федерика Могерини, цитиран от БТА. \r\n\r\n \"Господин Зариф е най-високопоставеният ирански дипломат и ни е нужно да поддържаме дипломатически контакти с Техеран\", каза говорителят Карлос Руис де Гордехуела.  \r\n\r\n САЩ обявиха в сряда, че въвеждат санкции срещу Зариф, който, според представител на правителството на президента Тръмп, \" е лице на иранския режим пред международната общност и е начело на разпространението на пропаганда и дезинформация в подкрепа на (иранската) ядрена програма, на създаването на балистични ракети и терористични мрежи\".  \r\n\r\n Попадането в санкционния списък означава блокиране на негово имущество или интереси в САЩ. Самият Зариф каза, че това няма да окаже въздействие върху него или семейството му, защото те нямат имущество или интереси извън Иран.  \r\n \n\t\t\t\t\t\t", "date": "2019.08.01", "title": "ЕС изрази съжаление за санкциите на САЩ срещу иранския външен министър"}
{"url": "http://www.bnews.bg/article/262557-500_gramovo_bebe_se_bori_za_zhivota_si_v_plovdiv", "text": "\n Лекари се пребориха за живота на преждевременно родено бебе в шестия месец. Малкият Дженк тежи едва 500 г и се ражда на 16 юли в 25-тата гестационна седмица. \r\n\r\n Момченцето е най-малкото родено бебе пловдивската АГ болница „Селена”, уточняват от здравното заведение. \r\n\r\n Бебето е родено със секцио, тъй като настъпилите усложнения са застрашавали живота на майката и детето. \r\n\r\n След половин месец, прекаран в интензивен сектор, ежедневни терапии и няколко кръвопреливания, Дженк продължава да се бори за живота си. \r\n\r\n На медицински език момченцето е четвърта степен недоносено дете – бебета, родени преждевременно с тегло под 1000 г. \r\n\r\n В момента две от всички 12 деца, лекувани в неонатологията в болницата, попадат в тази категория. През последните години техният брой се увеличава вследствие на различни фактори. \r\n \n\t\t\t\t\t\t", "date": "2019.08.01", "title": "500-грамово бебе се бори за живота си в Пловдив"}
{"url": "http://www.bnews.bg/article/262547-sasht_smyata_sina_na_osama_bin_laden_za_martav", "text": "\n\r\nСинът на основателя на Ал Кайда Осама Бин Ладен, Хамза, е починал, според американските разузнавачи, предаде BBC.\r\n\r\nПодробности за мястото или датата на смъртта на Хамза Бин Ладен остават неясни в анонимните доклади.\r\n\r\nПрез февруари правителството на САЩ предложи 1 милион долара за информация, водеща до местонахождението му.\r\n\r\nХамза Бин Ладен, за когото се смяташе, че е на възраст около 30 години, беше пуснал аудио и видео съобщения, призоваващи за атаки срещу САЩ и други страни.\r\n\r\nДокладите за първи път бяха пренесени от NBC и New York Times.\r\n\r\nПрезидентът на САЩ Доналд Тръмп отказа да коментира въпроса, както и съветникът по националната сигурност на Белия дом Джон Болтън.\r\n\r\nХамза Бин Ладен призова джихадистите да отмъстят за убийството на баща му от американските специални сили в Пакистан през май 2011 г.\r\n\r\nТой също беше призовал хората от Арабския полуостров да въстанат. Саудитска Арабия го лиши от гражданството си през март.\r\n\r\nСмятало се, че той е бил под домашен арест в Иран, но други доклади предполагат, че той също може да е пребивавал в Афганистан, Пакистан и Сирия.\r\n\r\nАмериканският държавен департамент заяви, че в документите, иззети при нападението през 2011 г. в къщата на баща му в Пакистан, се предполага, че Хамза Бин Ладен се грижи, за да поеме ръководството на Ал Кайда.\r\n\r\nСъобщава се, че американските сили са открили видео на сватбата му с дъщерята на друг висш лидер на Ал Кайда, за която се смяташе, че се е състояла в Иран. Новият му свекър е Абдула Ахмед Абдула или Абу Мохамед ал Масри, обвинен за предполагаемото му участие в атентатите през 1998 г. на американските посолства в Танзания и Кения.\r\n\r\nАл Кайда беше групата, която стоеше срещу пагубните атентати срещу Съединените щати на 11 септември 2001 г., но нейният статус беше подкопаван през последното десетилетие, след като групата на Ислямска държава нарасна до известност. \n\t\t\t\t\t\t", "date": "2019.08.01", "title": "САЩ смята сина на Осама Бин Ладен за мъртъв"}
{"url": "http://www.bnews.bg/article/262554-spetssluzhbi_bivshiyat_prezident_na_ukrayna_petro_poroshenko_ima_5_pasporta", "text": "\n Правоохранителните органи на Украйна разполагат с информация, че бившият президент на Украйна Петро Порошенко, или кървавият главатар на Киевския режим е получил гражданство на няколко държави едновременно и има 5 паспорта с различни имена. \r\n\r\n Напомняме, че малко по-рано се появи информация, че Порошенко е избягал от Украйна, отказвайки държавна охрана ( която според Конституцията на страната се полага пожизнено на всеки заемал постта президент), изтегляйки седмица по-рано огромна сума пари от различни сметки. Легендата на това пътъване е «летен семеен отпуск». Но най-вероятно, както и според мнението  на експерти, става въпрос за бягство на обикновен военен престъпник, който за целта се е подготвил доста от рано.Първите документи Петро Порошенко оформя през 1996 до 1998, последният паспорт, който Порошенко получава е през 2014 година, когато извършва държавният преврат в страната с помощта на САЩ. Но така или иначе, като предател на собственият си народ, той е знаел, че рано или късно ще последва възмездие за всичките му кървави престъпления. Но, предвид това, че дори тези, които си купуват предатели, такива като Порошенко- знаят, предварително, че предателят е предател винаги- и това е въпрос на цена- за да не влагат повече средства, с такива елементи се прощават без особени церемонии, когато станат ненужни.И въпреки, че САЩ изначално са си купили Порошенко, той е успял и на техен гръб да направи пари, участвайки в схема, станала известна като»Украйна-гейт», когато се опитва да повлияе на изборите за президент в полза на Хилари Клинтън. За такива като него казват, че за пари биха продали и родната си майка, колкото и кощуственно да звучи.И предвид странното изчезване на Порошенко сега, спецслужбите специално издават информация, че той има 5 паспорта, за да не му е лесно да се скрие. \r\n\r\n Продължаваме да следим темата. Очаквайте подробности в развитие. \r\n \n\t\t\t\t\t\t", "date": "2019.08.01", "title": "Спецслужби: Бившият президент на Украйна Петро Порошенко има 5 паспорта"}
{"url": "http://www.bnews.bg/article/262561-plovdivchani_shte_tryabva_da_iztarpyat_vechniyat_kandidat_kmet_slavcho_atanasov", "text": "\n НФСБ и ВМРО подписаха споразумение и официално издигнаха Славчо Атанасов за кандидат кмет на Пловдив. Пловдивчани ще трябва да изтърпят поредния напън на вечния кандидат Славчо Атанасов. Добре е да не забравят, че тази формула се повтаря, а общинските съветници от ВМРО често подкрепяха кмета Тотев. Освен това Славчо не може да предложи нищо за развитието на Пловдив, тъй като няма никакви идеи. В неговият репертоар ще чуете за дежурната подкрепа на дребния бизнес, както и за намаляване на данъци, но това е само прах в очите! Като всички патриотари Славчо иска да се намъкне в изпълнителната власт и след това пловдивчани да му сърбат попарата. Славчо е майстор по събирането на чужди боклуци. На времето прибра боклука на София, а сега ще изпълни линията на ВМРО да прибере боклука на Европа. На Пловдив му е нужен съвсем друг тип кмет, но не и Славчо Атанасов! \r\n \n\t\t\t\t\t\t", "date": "2019.08.01", "title": "Пловдивчани ще трябва да изтърпят вечният кандидат- кмет Славчо Атанасов!"}
{"url": "http://www.bnews.bg/article/262551-feysbuk_sasipa_slavi_kato_podloga_na_boyko_i_dps", "text": "\n След като във вчерашният и последен епизод на предаването си, Слави Трифонов обяви, че от септември стартира собствен телевизионен и политически проект, интернет пространстовото бе заляно от множество негативни коментари.  \r\nBnews попадна на вълна он негативизъм в социалнат мрежа Фейсбук, а част от смазващите коментари предоставяме на читателите си в слеващите няколко реда!  \r\n\r\n \r\n\r\n \r\n\r\n   \r\n\r\n   \r\n \n\t\t\t\t\t\t", "date": "2019.08.01", "title": "Фейсбук съсипа Слави като подлога на Бойко и ДПС!"}
