{"url": "http://www.bnews.bg/article/253556-rekordno_iztichane_na_kapitali_ot_rusiya", "text": "\n Изтичането на капитали от Русия се ускорява. Само за ноември частни компании и лица са изнесли от страната 16.3 милиарда долара, става ясно от данните на руската Централна банка, цитирани от finanz.ru. \r\n\r\n В сравнение с октомври, това е увеличаване на изтичането на пари с 1.5 пъти и представлява рекорд от февруари 2015 година, пика на бойните действия в Донбас. \r\n\r\n Сумарно изтеклите капитали за 11 месеца на 2018 година са 3.3 пъти повече отколкото тези за същия период на миналата, 2017 година. Общата сума за тези 11 месеца възлиза на 58.5 милиарда долара и е по-висока отколкото изтеклите капитали през 2017 и 2016 взети заедно.  \r\n\r\n От данните на Централната банка следва още ,че от притока на валута в русия , 99.3% е напуснал страната към чужди банки извън зоната на рублата. \r\n\r\n Разпродават се облигации от федералния заем, превеждат се пари за погасяване на външни дългове от банки и компании. Само за онември по дълговете на компаниите и банките са платени 1.3 милиарда долара лихви. \r\n\r\n През декември предстои и плащане по външния държавен дълг на Русия от 12.5 милиарда долара, както и изплащане на дивиденти на чуждестранни юридически лица, имащи дял в руски компании и банки, които се изчисляват на 5.4 милиарда долара. \r\n \n\t\t\t\t\t\t", "date": "2018.12.12", "title": "Рекордно изтичане на капитали от Русия"}
{"url": "http://www.bnews.bg/article/253567-germanskata_politsiya_presledva_dvama_bratya_zapodozreni_za_strelbata_v_strasburg", "text": "\n Германската полиция издирва двама заподозрени - братята Шериф и Сами К., след кървавото нападение във френския град Страсбург, предаде ДПА. \r\nГоворителка на полицията в Кобленц потвърди, че в момента се претърсва 30-километров участък по френско-германската граница, който обхваща германските провинции Саар и Райнланд-Пфалц.  \r\nМайката, бащата и двама братя на заподозрения за стрелбата в Страсбург са задържани за разпит, предаде Ройтерс. \r\nТова съобщиха източници, близки до разследването. \r\n \n\t\t\t\t\t\t", "date": "2018.12.12", "title": "Германската полиция преследва двама братя, заподозрени за стрелбата в Страсбург"}
{"url": "http://www.bnews.bg/article/253564-kam_danoto_ani_tsolova_tragna_kato_klosharka_moli_se_za_rabota", "text": "\n Ани Цолова не успяла да намери клиенти за частните семинари, с които неотдавна обяви, че се заема. Бившата водеща на „Здравей, България“ планираше да обучава кадри за медийната сфера, но желаещи така и не се намерили въпреки шумната реклама, която тя направи на новото си амплоа. \r\n\r\n След като ударила на камък, Цолова веднага възобновила приятелството си с Десислава Стоянова. Двете стари дружки отново се виждат твърде често, за да обсъждат бъдещите си планове, видяха ексклузивно фотографите на „Ретро“. Според близки до журналистката закъсалата Цолова опипвала почвата и навивала Стоянова да ходатайства за нея, за да се върне при старите си работодатели, а именно - Би Ти Ви. Все пак Ани имала готов проект за лайфстайл предаване, който бил отхвърлен от ръководството на Нова. Сега тя таяла надежди, че ще успее да го реализира и да захлеби със солидна сума от конкурентната медия. \r\n\r\n Между разговорите по работа Цолова и Стоянова се отдават и на типично женски удоволствия. Двете тв звезди обикалят магазините, пийват кафета и си хапват заедно. Така Анна разнообразявала иначе твърде скучното си ежедневие и убивала част от многото си свободно време. Тя все още не можела да преодолее тежката депресия от факта, че е безработна, и се чувствала дълбоко засегната от липсата на внимание към нея. Дори редовните тренировки във фитнеса не можели да я тонизират и да я спасят от лошото настроение. В резултат Ани е занемарила и изискванията към външния си вид, както става ясно от снимките. Тя обикаля София в неугледни широки дрехи, а лицето си крие зад слънчеви очила, за да не я разпознават хората и да не става обект на съжаление от тяхна страна. \r\n\r\n Напоследък журналистката е поела изцяло грижите около сина си Калоян, като единствено тя води и прибира детето от училище, но не и баща му Васил. Напъдената от сутрешния блок на Нова телевизия водеща върти изцяло и домакинството вкъщи, откакто майка ѝ Георгина се върнала да живее обратно в Плевен. Ани пазарувала продукти за трапезата почти всяка вечер, като стриктно подбирала само здравословни и нискокалорични храни. \r\n \n\t\t\t\t\t\t", "date": "2018.12.12", "title": "Към дъното: Ани Цолова тръгна като клошарка, моли се за работа "}
{"url": "http://www.bnews.bg/article/253554-tsetsi_krasimirova_i_ivayla_bakalova_delili_obsht_milioner", "text": "\n Цеци Красимирова и американският мултимилионер Майкъл Струмейтис изживяват ренесанс във връзката си и отново са заедно. Заради нея скандалният бизнесмен се премести в Барселона и двамата живеят в луксозното имение, което й е подарък именно от него. \r\n\r\n Двамата се познават от 10 години. През това време няколко пъти са се събирали и разделяли. Но сега са решили да останат заедно и дори да скрепят връзката си с брак, писа „Галерия“. \r\n\r\n Преди години Струмейтис живееше у нас. След инцидент през 2011 г., той заминава за операция на носа в Лос Анджелис. Положението се влошава и се налага втора такава – животоспасяваща. Цеци била плътно до него. След като адът преминава, той решава, че иска да се завърне в София и го прави. Заради работохолизма му с Красимирова решават да се разделят. \r\n\r\n След като се завръща в Българя той започва връзка със скандалната дизайнерка Божидара Бакалова, с която се запознава две години по-рано покрай Цеци. Двамата започват да излизат и стават близки. \r\n\r\n „Божидара има златно сърце! Много е духовна! Прекрасно момиче! Останахме почти година заедно. Ако Цеци ми помогна да се възстановя физически, Божидара ми помогна да укрепна психически. Тя е истински лечител, много духовен човек. Майка ми беше същата. Мисля, че Божидара стана част от живота ми, за да ме излекува. И с Цеци, и с Божи не сме се карали при разделите. Всичко беше по моя вина и искам да си останем приятели с тях цял живот“, казва още Майкъл. \r\n\r\n С Цеци се събират отново чак сега, но връзката му с Божидара разваля близкото приятелство между нея и Божидара. Към днешна дата двете не поддържат отношения, а преди се наричаха сестри. \r\n \n\t\t\t\t\t\t", "date": "2018.12.12", "title": "Цеци Красимирова и Ивайла Бакалова делили общ милионер "}
{"url": "http://www.bnews.bg/article/253566-pravnata_komisiya_glasuva_na_parvo_chetene_promenite_v_antikoruptsionniya_zakon", "text": "\n Парламентарната Комисия по правни въпроси прие на първо четене промените в антикорупционния закон. \r\n  \r\nЗаконодателната инициатива е на депутата от ГЕРБ и председател на комисията Данаил Кирилов, а промените са в отговор на тълкувателното решение на Върховния касационен съд, в което се казва, че прекратяването на наказателното дело е абсолютна пречка за внасяне на иск за гражданска конфискация. Решението има силата на закон и след него Комисията за противодействие на корупцията и за отнемане на незаконно придобито имущество (КПКОНПИ) трябва да оттегли от съдилищата в страната исковете за отнемане на незаконно придобито имущество. Към момента те са на обща стойност над 21 млн. лв. по 19 дела, но цифрите продължават да растат. \r\nИменно това стана причина ГЕРБ да внесат предложение за законови промени, предвиждащи незаконно придобито имущество да бъде конфискувано и при прекратено наказателно дело. Предлага се също сроковете за конфискация, предвидени в закона, да отпаднат. \r\n  \r\nПравосъдният министър Цецка Цачева също изрази подкрепа за предлаганите промени. Според нея гражданската конфискация цели да възстанови справедливостта чрез отнемане на незаконно придобито имущество. Министър Цачева припомни още, че конфискацията не трябва да се разглежда като наказание на лицето. \r\nПодкрепа за промените дойде и от вътрешния министър Младен Маринов. \r\n  \r\nСтановището на ВКС защити съдия Борислав Белазелков, който оправда отсъствието на председателя на съда Лозан Панов и подчерта, че той не дължи отчет на депутатите. \r\n\r\n Последен от гостите думата взе главният прокурор Сотир Цацаров. „Тълкуването на закона, което се предлага, е въпреки закона и при ясната воля на законодателя. Аз дори не мога да кажа, че това тълкуване дописва закона, то просто изменя, променя закона. При цялото му уважение към съда – той не създава закони, а има единственото право да ги прилага“, подчерта Цацаров. Според него, в конкретния случай, единственият начин да се приложи точната воля на законодателя е да бъдат приети предлаганите промени. „Това е и единственият начин да се възстанови справедливостта, която според мен е крещящо нарушена с това тълкувателно решение“, категоричен бе Цацаров. \r\n  \r\nПредстои текстовете да влязат за обсъждане на първо четене в пленарна зала. \r\n \n\t\t\t\t\t\t", "date": "2018.12.12", "title": "Правната комисия гласува на първо четене промените в антикорупционния закон"}
{"url": "http://www.bnews.bg/article/253558-ispaniya_uvelichava_minimalna_zaplata_s_tseli_22_do_1050_evro", "text": "\n Испанският премиер Педро Санчес обяви в сряда, че неговият кабинет ще одобри през следващата седмица увеличение на месечната минимална заплата с цели 22% до 1050 евро, което повишение ще влезе в сила през 2019 година. \r\n\r\n \"Най-голямото от 1977-а година насам увеличение ще бъде представено на заседание на кабинета в Барселона на 21-ви декември\", посочи той пред испанския парламент, съобщава Франс прес. \r\n\r\n \"Една богата държава не може да има бедни трудещи се\", допълни Санчес, от когото се очаква да поиска предсрочни общи избори следващата година. \r\n\r\n Мярката представлява част от проектобюджета за 2019-а година на социалистическото правителство, предложен още през октомври, който обаче не успя да мине през парламента на страната. Това означава, че бюджетът ще бъде приет посредством правителствен указ. \r\n\r\n Съобщението е факт, след като в понеделник френският президент Еманюел Макрон предложи месечно увеличение на минималната заплата във Франция със 100 евро от следващата година, опитвайки се по този начин да потуши протестите на т.нар. \"жълти жилетка\", които разтърсиха страната през последните седмици. \r\n\r\n Трябва да се има предвид, че след години на политики на строги икономии за справяне с последиците от финансовата криза от 2008-а година, редица правителствата са подложени на все по-голям натиск за облекчаване на тези политики, особено по отношение на по-ниско платените граждани. \r\n\r\n Според испанските правителствени разчети, увеличаването от догодина на минималната работна заплата с 22% ще струва на държавата 340 млн. евро годишно. \r\n\r\n Работодателските организации, както и опозиционните консервативни партии в испанския парламент - Народната партия (НП) и \"Сиудаданос\" обаче се противопоставят на това увеличаване, заявявайки, че това ще навреди на разкриването на нови работни места. \r\n\r\n Лидерът на НП Пабло Касадо заяви, че бюджетът за 2019-а година, който включва и данъчни повишения, е \"икономически самоубийство\". \r\n \n\t\t\t\t\t\t", "date": "2018.12.12", "title": "Испания увеличава минимална заплата с цели 22% до 1050 евро"}
{"url": "http://www.bnews.bg/article/253557-totalen_gaf_s_vanshniya_si_vid_dopusna_luiza_grigorova", "text": "\n Тотален гаф с външния си вид е допуснала Луиза Григорова. Актрисата изглежда потресаващо зле с новата си прическа, на която в началото много се радваше. От есента бившата моделка е с така нареченото омбре, което представлява изсветляване на косата по цялата й дължина без корена. Подобен тип прическа обаче не отива на всеки, защото е възможно светлите тонове да не подхождат на цвета на кожата. \r\n\r\n Такъв е случаят и с Луиза, чиято коса е вече с по-скоро морковен цвят, който категорично не й стои добре. Кожата на актрисата е много светла  подобни багри не й отиват, пише „Галерия“. \r\n\r\n Фрапантна грешка е начинът, по който омбрето е направено. За да стои добре, трябва да има плавно преливане между изсветлената част и естествения цвят на косата.  При Луиза то липсва. \r\n\r\n Заради обезцветяването косата на Григорова е станала още по-опърпана, тънка, накъсана и цъфтяща. \r\n \n\t\t\t\t\t\t", "date": "2018.12.12", "title": "Тотален гаф с външния си вид допусна Луиза Григорова"}
{"url": "http://www.bnews.bg/article/253568-otkriha_v_damska_chanta_nedeklarirana_valuta_za_50_000_leva", "text": "\n Недекларирани 23 500 евро в дамска чанта на българска гражданка откриха митническите служители на Митнически пункт \"Лесово\", при проверка на напускащ страната автомобил. \r\n  \r\nКолата e пристигнала на митническия пункт на 7 декември 2018 г. в нощните часове. Жената, която пътувала в лекия автомобил заедно с други чуждестранни лица, не декларирала нищо пред митническите служители. При последвалата проверка митническите инспектори открили в дамската й чанта недекларирани 23 500 евро, в банкноти с различни купюри - от 10 до 500 евро. Недекларираната валута с левова равностойност 45 962 лв. е иззета. Срещу българската гражданка с инициали М. Х. и адресна регистрация в област Сливен е съставен акт за нарушение на Валутния закон. \r\n\r\n За десет дни митническите служител на \"Лесово\" иззеха недекларирана валута с левова равностойност за близо 350 000 лв., като 155 000 недекларирани евро бяха открити наскоро у трима пътници, пътуващи също с автомобил. \r\n  \r\nКонтрабандно пренасяна валута в евро, щатски долари, швейцарски франка, турски лири и др. с левова равностойност над 1, 972 млн. лв. е иззета от Митница \"Бургас\" за периода от началото на януари от края на ноември тази година. Валутата подлежи на отнемане в полза на държавата. \r\n \n\t\t\t\t\t\t", "date": "2018.12.12", "title": "Откриха в дамска чанта недекларирана валута за 50 000 лева"}
{"url": "http://www.bnews.bg/article/253569-otkriha_martav_turist_izcheznal_na_10_dekemvri", "text": "\n Открито е тялото на изгубил се в Стара планина турист, съобщава Планинската спасителна служба (ПСС) при БЧК, цитирана от \"Фокус\". \r\n  \r\nТуристът е бил в неизвестност от 19.00 часа на 10 декември 2018 г. Тялото му е било намерено в 15.10 часа днес. \r\n  \r\n\"За съжаление, не е имал късмет да оцелее“, посочват от ПСС \r\n \n\t\t\t\t\t\t", "date": "2018.12.12", "title": "Откриха мъртъв турист, изчезнал на 10 декември"}
{"url": "http://www.bnews.bg/article/253563-moskovisi_i_za_italiya_i_za_frantsiya_pravilata_sa_edni", "text": "\n Еврокомисарят по икономическите и финансовите въпроси Пиер Московиси заяви днес, че Франция няма да бъде облагодетелства от привилегировано отношение в сравнение с Италия, ако бюджетният дефицит на френското правителство се отклони от критериите в резултат на обявените мерки за подобряване на социалните условия във Франция, предаде БТА. \r\n\r\n Няма два аршина, правилата са едни и същи за всички, заяви Московиси в кулоарите на конференция, организирана от в. \"Файненшъл таймс\" във Франкфурт. Не може и дума да става за привилегировано отношение към едни и прекомерна взискателност към други, допълни Московиси. \r\n\r\n Изявлението му бе направено на фона на острите противоречия по проектобюджета на Италия между Рим и Брюксел и опасенията на италианското правителство, че не се прилага еднакъв подход към проблема. \r\n \n\t\t\t\t\t\t", "date": "2018.12.12", "title": "Московиси: И за Италия и за Франция правилата са едни"}
{"url": "http://www.bnews.bg/article/253561-ruskiyat_poslanik_turski_potok_veroyatno_shte_minava_prez_balgariya", "text": "\n \"Газопроводът \"Турски поток\" вероятно ще минава през България\", заяви руският посланик Анатолий Макаров на годишната си пресконференция пред български медии. \r\n\r\n Той подчерта, че това е един от ключовите проекти за Москва, но няма официална информация, че тръбата ще се пренасочи от Турция към Гърция за Италия. Това се заговори преди дни, след среща на руския президент Владимир Путин с гръцкия премиер Алексис Ципрас. \r\n\r\n [Путин пред Ципрас: Продължението на \"Турски поток“ може да мине през Гърция] \r\nВиж ощеПутин пред Ципрас: Продължението на \"Турски поток“ може да мине през Гърция \r\n\r\n \"За тръбата още официални договорености няма. Преговорите са затова, че \"Турски поток\" трябва да има продължение. Чух, че даже тръбата се нарича \"Български поток\". Ципрас действително дойде в Москва и води преговори на тази тема - \"Турски поток\" да мине през Гърция за Италия. Но това засега са само изявления\", каза Макаров, цитиран от \"24 часа\". \r\n\r\n По думите му се водят конкретни разговори по тази тема. \r\n\r\n \"Така или иначе вариантите са два - през България или Гърция. Но аз не знам как точно ще бъде. По принцип обаче смятам, че \"Турски поток\", а може би след това \"Български поток\" през територията на България е приоритет за руската енергетика\", каза още дипломатът, подчертавайки, че посолството понякога стои настрана, когато става въпрос за търговски преговори. \r\n\r\n Макаров добави, че вероятно и българското правителство ще има подобни среща като тази на Ципрас, за да покаже своя интерес към този проект. \r\n\r\n \"Всичко зависи от договореностите, които ще се постигнат в бъдещите преговори\", заяви посланикът, като уточни, че срещата между гръцкия и руския лидер няма окончателен характер и решения, а просто разговори. \r\n\r\n Той каза още, че Москва и Брюксел работят съвместно по изработването на нова директива, в която да бъдат включени проектите \"Турски поток\" и \"Северен поток 2\". \r\n\r\n С усмивка Макаров отговори на въпрос дали Русия се страхува от конкуренцията на американския втечнен газ в България и в Европа като цяло. \r\n\r\n \"Не мога да кажа, че Русия се страхува, защото американският газ се търгува по-скъпо в Европа в сравнение с цената, която го доставя Русия\", посочи той, но изтъкна, че страната му също работи по проекти за доставки на втечнен газ, цитира го \"Труд\". \r\n\r\n На въпрос дали Русия е готова да отговори на американския политически натиск срещу двата потока (Северен и Турски) дипломатът съвсем спокойно обясни, че засега той не вижда никакви сериозни причини това да има негативни последствия. \r\n\r\n Никой не се съмнява от ползите от руския газ, но икономиката пада жертва на политиката. Ситуацията наистина никак не е проста и лесна. Политиката тук е излишна, това все пак са търговски проекти, уточни амбасадорът. \r\n\r\n Накрая Анатолий Макаров коментира, че се отбелязва изключително успешна година в българо-руските отношения, тъй като от много години насам за първи път Русия последователно са посетили българският премиер и президент. \r\n\r\n   \r\n \n\t\t\t\t\t\t", "date": "2018.12.12", "title": "Руският посланик: \"Турски поток\" вероятно ще минава през България"}
{"url": "http://www.bnews.bg/article/253560-razsledvashti_leonardo_di_kaprio_da_varne_oskar_a", "text": "\n На Леонардо ди Каприо ще се наложи да върне обратно своя Оскар. 44-годишният актьор, който най-накрая спечели признанието през 2015 година, бе награден с трофея на Марлон Брандо от 1954 година, но ще трябва да го предаде на полицията заради съдебно дело. \r\n\r\n Според New York Times, малайзийският бизнесмен Джо Ло, който даде наградата на Леонардо, е купил статуетката от търг за 600 хиляди долара. \r\n\r\n Ло, който финансира филма „Вълкът от Уол Стрийт“ през 2013 година, е обвинен в измама с инвестиционен фонд за милиарди долари. \r\n\r\n Както Оскара на Брандо, звездата е получавала и други подаръци от бизнесмена, сред които и картина на Пабло Пикасо. \r\n\r\n Академията за филмови изкуства и науки си запазва правото да изкупува която и да е от статуетките на символична цена от един долар и се предполага, че именно там ще бъде върнат трофеят след като приключи разследването. \r\n \n\t\t\t\t\t\t", "date": "2018.12.12", "title": "Разследващи: Леонардо ди Каприо да върне Оскар-а! "}
{"url": "http://www.bnews.bg/article/253559-borisov_ne_odobri_diskreditiraneto_na_stroitelite_no_prizova_za_kachestvo_v_izpalnenieto_na_proektite", "text": "\n Министър-председателят Бойко Борисов се срещна с представители на Камарата на строителите в България. Той посочи, че не одобрява линията за дискредитиране на сектора, но призова за качествено изпълнение на проектите, съобщават от пресцентъра на Министерския съвет. \r\n\r\n По време на разговорите представителите на бранша заявиха, че спазват всички европейски стандарти при строенето на пътища и призоваха за подкрепа срещу риториката за дискредитиране на строителния бранш. \r\n\r\n На срещата участва и министърът на регионалното развитие и благоустройството Петя Аврамова. \r\n\r\n Както е известно днес от Камарата на строителите организираха протест, като целта е да се противопоставят срещу намеците за некачествено изпълнение на проекти - нещо, което според тях се внушава от политически сили като БСП. \r\n\r\n По-рано днес представители на строителния бранш се срещнаха с председателя на парламента Цвета Караянчева и президента Румен Радев. \r\n\r\n Работна група от депутати - специалисти в строителния бранш от всички политически сили да подготви промени за усъвършенстване на законодателството и облекчаване работата на строителния бизнес ще предложи председателят на НС Цвета Караянчева. В нея ще влязат и представители на МРРБ. Това обяви тя пред журналисти след среща с представители на Строителната камара, които внесоха отворено писмо и подписка от около 60 хиляди подписа. \r\n\r\n Не се съмнявам в качеството на тяхната работа, заяви Караянчева и декларира подкрепа за българските строители като подчерта, че секторът има значителен процент в икономическия растеж у нас. В бранша са заети над 200 души, всеки има семейство, т.е. над 600 000 души се изхранват от строителния бранш, цитира статистика тя. Затова председателят на парламента осъжда всеки опит за дискредитация на българските строители и тяхната работа в страната и в чужбина. \r\n\r\n Искаме да спре ползването ни за евтини популистически трикове, с които по някакъв начин някой иска да си направи лесен пиар, каза на свой ред Илиян Терзиев, председател на Камарата на строителите в България. От бранша се опасяват, че това ще редуцира финансовите средства от Европа. \r\n\r\n Да се спре политическото говорене и да не се говори без факти за нашия бизнес, помоли още той. И уточни, че има предвид конкретна опозиционна политическа сила. Обяснението, според Терзиев, са предстоящите избори. \r\n\r\n Преди срещата си с Цвета Караянчева, той обясни, че са нужни промени в ЗОП и ЗУТ като, например, да се опираме на най-ниската цена. Допреди три години цените бяха страшно ниски, когато определяш цената на базата на минал период и бъдещ, когато ще е обратно, ще бъде неправдива цена. Ние искаме така да бъде променено, че всяка цена да бъде вярна за периода, в който се изпълнява, както и да не е пределна цена, обясни представителят на строителния бизнес. \r\n\r\n Председателят на камарата беше категоричен, че твърденията за корупция в бранша и то за 40 на сто от случаите са категорично безпочвени. И потвърди, че у нас се строи като цяло най-евтино в Европа /до два-три пъти/ и не по-лошо - пътища, жилищни сгради, водни цикли и др.обекти. \r\n \n\t\t\t\t\t\t", "date": "2018.12.12", "title": "Борисов не одобри дискредитирането на строителите, но призова за качество в изпълнението на проектите"}
{"url": "http://www.bnews.bg/article/253555-pravitelstvoto_otpusna_blizo_1_3_mlrd_leva_za_oshte_134_km_ot_magistrala_hemus", "text": "\n Правителството отпусна допълнителни средства в размер до 1 349 856 000 лв. по бюджета на Министерството на регионалното развитие и благоустройството (МРРБ) за 2018 г., за изграждането на 134,2 км от магистрала „Хемус“ между Боаза до връзката с пътя между Русе и Велико Търново. \r\n  \r\nСумата ще е от централния бюджет за 2018 г. С нея ще бъде осигурено изграждането на участъка, който е от изключително важен държавен и обществен интерес и за развитието на пътната инфраструктура в Северна България. \r\nОбщата дължина на магистрала „Хемус“ от София до Варна е около 420 км. Изградени са участъците между София и Ябланица и от Белокопитово до Варна, които са общо близо 170 км. В момента се строят още близо 26 км от автомагистралата - 9,3 км в отсечката между Ябланица и Боаза и 16,32 км от п.в. „Буховци“ до п.в. „Белокопитово“. \r\n  \r\nЦялостното доизграждане на магистрала „Хемус“ е основен приоритет в управленската програма на правителството, тъй като бъдещето на Северна България и модернизирането на региона е свързано със строителството на автомагистралата и осигуряването на бърза и безопасна пътна комуникация между София и Варна. \r\n\"С днешното решение искаме да направим строежа на магистралата необратим\", каза премиерът Бойко Борисов. Парите сме ги събрали с битката с корупцията и контрабандата и затова отпускаме изцяло бюджетни пари, добави той. \r\n\r\n \r\nСлед завършването на аутобана ще се съкрати времето за пътуване между столицата и третия по големина български град. Автомагистралата ще осигурява и връзка с пристанище Варна, което е ключово за търговията с Русия, Украйна и Турция. \r\n \n\t\t\t\t\t\t", "date": "2018.12.12", "title": "Правителството отпусна близо 1,3 млрд. лева за още 134 км от магистрала „Хемус“"}
{"url": "http://www.bnews.bg/article/253541-raparat_pavel_praznuva_chrd_s_novata_si_polovinka", "text": "\n Рапърът Павел от дуото Павел и Венци Венц‘ отбеляза 30-ия си рожден ден в компанията на новата си половинка – виетнамката Кристина Нгуен \r\n\r\n Красавицата за първи път сподели клипчета с него и написа „Честит рожден ден на моето момче“. Павел отпразнува рождения си ден подобаващо с голямо парти, на което присъстваха най-близките му приятели, писа „Телеграф“. \r\n\r\n Сред гостите бяха Венци и майката на бъдещото му дете Мелани, братята Пламен и Иво, Дара и много други. От качените клипове се вижда, че балоните са с музикални ноти, а тортата с емблемата на Батман.   \r\n \n\t\t\t\t\t\t", "date": "2018.12.12", "title": "Рапърът Павел празнува ЧРД с новата си половинка"}
{"url": "http://www.bnews.bg/article/253546-aneliya_vze_merki_da_vkara_dashterya_si_v_praviya_pat", "text": "\n Анелия взе мерки да вкара дъщеря си Ивон в правия път. В последно време тийнейджърката провокира с някои от изявите си, заради което се наложи майка й да си поговори сериозно с нея. „В момента говорим, че е важно да започне да намира себе си. Да има хубава професия и да се чувства добре с това, което прави. Аз на нейната възраст вече знаех какво искам. Имах поставени цели”, разкрива певицата, пише „България днес”. \r\nДъщеря й често скандализира със свои снимки, на които позира силно гримирана. Тя е само на 14 години, но изглежда с поне 10 по-голяма, а вече има и силикон в устните. \r\n  \r\n \n\t\t\t\t\t\t", "date": "2018.12.12", "title": "Анелия взе мерки да вкара дъщеря си в правия път"}
{"url": "http://www.bnews.bg/article/253562-germanskata_ikonomika_se_zabavya", "text": "\n Германският институт за икономически изследвания Де И Ве (DIW) понижи прогнозата си за икономическия растеж на Германия до 1,5 процента и 1,6 на сто от брутния вътрешен продукт за съответно 2018 и 2019 година, съобщи ДПА. \r\n\r\n Новата прогноза, която е направена на фона на забавящия се световен икономически растеж, което се отразява неблагоприятно на износно ориентираната германска икономика, представлява намаляване на прогнозата с 0,3 процентни пункта за 2018 година и с 0,1 процентни пункта за 2019 година. \r\n\r\n Германия отчита недостиг на работна ръка в строителството и технологичния сектор, а автомобилната индустрия бе сериозно засегната през третото тримесечие, когато растежът се забави заради въвеждането на новите тестове за съответствие с екологичните стандарти. Германската икономика се сблъска и с трудна международна среда, включително търговската война между САЩ и Китай и САЩ и ЕС. Друг отрицателен фактор е несигурността около Брекзит. \r\n\r\n През ноември германският съвет от независими икономически експерти, известен като \"Съвета на мъдреците\", понижи прогнозата си за икономическия растеж през текущата година. \r\n\r\n Петимата съветници на германското правителство очакват най-голямата европейска икономика да нарасне с 1,6 на сто тази година, което е силно понижение на прогнозата спрямо темпа от 2,3 на сто, очакван през март. За догодина прогнозата също е коригирана към понижение до растеж от 1,5 на сто спрямо 1,8 на сто по-рано.  \r\n\r\n  Германският брутен вътрешен продукт се сви с 0,2 процента през третото тримесечие спрямо предходните три месеца отчасти заради забавяне при сертифицирането на новите автомобили според новите, по-строги екологични стандарти.  \r\n \n\t\t\t\t\t\t", "date": "2018.12.12", "title": "Германската икономика се забавя!"}
{"url": "http://www.bnews.bg/article/253539-izpalnitelnoto_byuro_na_pp_prezaredi_balgariya_s_okonchatelno_reshenie_dali_shte_se_yavyava_na_evroizborite_dokument", "text": "\n Изпълнителното бюро на ПП „Презареди България“ с окончателно решение дали ще се явява на евроизборите. Това стана по време на провело се днес заседание в Страсбург.  \r\n\r\n \r\n\r\n От предоставен на медиите протокол от заседанието става ясно, че членовете на Бюрото са изказали съболезнования на всички жертви и загинали при зловещия атентат на коледния базар  в Страсбург. Те осъжда атентата,  \"независимо от мотивите и религиозните подбуди на извършителите\", и призовават Европейския парламент /ЕП/, Европейската комисия /ЕК/ и страните-членки да предприемат по-сурови мерки срещу вихрещия се в Европа ислямски радикализъм, който застрашава устоите на нашата цивилизация.Атентат в сърцето на Европа в навечерието на коледните празници и при заседание на ЕП  е открито предизвикателство и заплаха към европейските нации и европейската цивилизация от новите ислямистки варвари. \r\n\r\n По време на заседанието е приет доклад на председателя на ПП „Презареди България“ Николай Бареков, в който се изброяват значимите успехи на партията в международен план, като се акцентира на официалното приемане на ПП „Презареди България“ в Алианса на европейските консерватори и реформисти, което я превръща в първата българска партия с подобен статут. Като най-голям успех се определя включването на ПП „Презареди България“с двама представители в ръководството на Алианса на европейските консерватори и реформисти – Николай Бареков и членът на Изпълнителното бюро на партията Георги Балабанов. \r\n\r\n Изпълнителното бюро на ПП „Презареди България“ поставя много добра оценка, предвид активната международна дейност на председателя Николай Бареков и участието му в десетки мисии на ОССЕ и Европейския парламент в Азия, Африка и Латинска Америка. \r\n\r\n ИБ дава незадоволителна оценка на работата на Коалиция от партии „България без цензура“ предвид напускането на ПП „ВМРО“ и нейният представител и член на ЕП Ангел Джамбзаки от коалицията. Действията на ВМРО доведоха до практическата загуба на позициите на Коалицията от партии в изпълнителното бюро на групата на  Европейските консерватори и реформисти в ЕП. Заради дейността на отцепника от ВМРО Ангел Джамбазки позицията зам.- председател на Бюрото на ЕКР, заемана от Николай Бареков, бе предадена от България на германската група парламентаристи. Поставя се въпросът в чий национален интерес е действал г-н Джамбазки – в интерес на чужди държавни интереси илив интерес на българската делегация. \r\n\r\n Изпълнителното бюро на ПП „Презареди България“ реши да възложи на председателя Николай Бареков мандат за продължаване на започналите вече преговори за общо явяване на избори за Европейски парламент с ПП „АТАКА“, предвид консервативната идеология изповядвана от тази партия, както и с други политически субекти, ситуирани в политическото пространство в дясно-център и позиционирани в днешното управление. \r\n\r\n В рамките на заседанието ИБ изслуша доклад за резултатите от досега водените преговори с ПП „АТАКА“ и  възлага на Николай Бареков задачата до 31 януари 2019 г. да докладва пред ИБ за състава на бъдещо коалиционно споразумение между ПП „Презареди България“ и други политически партии и организации изповядващи консервативни ценности за формирането на коалиция „Обединени консерватори“. \r\n\r\n В доклада на председателя е било изтъкнато желанието на Алианса на Европейските консерватори и реформисти консервативната общност в България да се яви като единен субект на предстоящите избори за Европейски парламент. Била е  обсъдена позицията на Николай Бареков и Георги Балабанов, в качеството им на членове на ръководството на АКРЕ, за подадената молба за стартиране на процедура по пълноправно членство на ПП „АТАКА“ в АКРЕ. \r\n\r\n ПП „Презареди България“ отправи призив през месец януари да се проведат преговорите между партията и други консервативни партии,  включително и  ПП „АТАКА”, за да бъде сключено предварително коалиционно споразумение до 31 януари 2019. Този график се налага и от факта, че АКРЕ ще заседава през месец февруари в Рим и там се очаква да бъде съобщено окончателното решение за формирането на коалиция между консервативните формации в България, както и да се обсъжда процедурата за членство в АКРЕ на ПП „АТАКА”.  \r\n\r\n На форума на ЕКР в Рим е даден мандат на Николай Бареков, при сключване на споразумение с ПП „АТАКА”, да изиска незабавното приемане на партията в семейството на европейските  консерватори. \r\n\r\n Николай Бареков е получчил изключителното правомощие да работи по изготвянето на политическата и коалиционна програма, която да бъде с изцяло ултра-консервативна насоченост, базирана върху  ценностните на християнската православна църква, семейството, защитата на границите и защитата на националните интереси. \r\n\r\n ИБ е дало мандат на ръководството на „ПрезаредиБългария” да подаде искане за провеждане на следващата световна конференция на консерваторите и реформистите, с представители от цял свят, в началото на месец март, с домакин - град София. За целта е упълномощила Николай Бареков да проведе разговори със сестринските партии и му е възложила мисия да осигури подкрепата на Републиканската партия на САЩ и на Британската консервативна партия. \r\n\r\n Доклад по изпълнените  препоръки ще бъде разгледан след посещението на Николай Бареков във Фондация „Херитидж”във  Вашингтон и след срещите му с конгресмени и сенатори през втората половина на месец януари 2019. \r\n\r\n   \r\n\r\n При успешно представяне на изборите за Европейски парламент ИБ възложи на председателя Николай Бареков да води политика за създаването на коалиция между ЕКР и ЕНП с евентуалното участие на АЛДЕ и с изключение на ПЕС, крайно десни формации и Зелените. \r\n\r\n   \r\n \n\t\t\t\t\t\t", "date": "2018.12.12", "title": "Изпълнителното бюро на ПП „Презареди България“ с окончателно решение дали ще се явява на евроизборите (ДОКУМЕНТ)"}
{"url": "http://www.bnews.bg/article/253543-shakira_na_sad_ukrila_14_5_mln_evro_danatsi", "text": "\n Съдебен иск срещу Шакира за три престъпления ще внесат властите в Испания, пишат местните медии. \r\n\r\n Половинката на защитника на Барселона Жерар Пике ще се изправи пред наказателно производство за измами. \r\n\r\n Разследванията, започнали в началото на годината, установили, че певицата е скрила 14,5 млн. евро между 2012 и 2014 г. Това са данъци върху доходите й, както и имуществени налози.   \r\n\r\n Шакира, посъветвана от адвокатите си, вече плати 20 млн. евро, за да се измъкне от дело и присъда по разследване за доходите й през 2011 г. Юристите й започнаха преговори, за да уредят и следващите години. \r\n \n\t\t\t\t\t\t", "date": "2018.12.12", "title": "Шакира на съд! Укрила 14,5 млн. евро данъци "}
{"url": "http://www.bnews.bg/article/253540-tsvetelina_grahich_okrade_turska_pevitsa_video", "text": "\n Отлюспената беквокалистка на Слави Трифонов Цветелина Грахич направи пореден опит за солова кариера с новото си парче „Сто лъжи“. \r\n\r\n Видеото към песента обаче се оказа 100% изкопирано от клип на турската певица Симге, пише \"Галерия\". \r\n\r\n Фенове веднага доловиха измамата и остро разкритикуваха родната певица. Клипът е едно към едно с видеото към турското парче „Ben Bazen“ и няма дори намек за идея извън оригинала. „Поне да беше откраднала някое по-интересно видео, по-подходящо за песента“, ядосват се меломани. \r\n\r\n Факт е, че клипът е доста постен, но това не е случайно. Грахич умишлено е избрала да копира него, тъй като е нискобюджетен, а както е известно – босненката сама се продуцира. \r\n\r\n „Явно е, че сме зле с парите, но с това рибарско столче, на което е седнала, се излага. А евтината провокация да бъде без сутиен, тотално скапва идеята. Грахич, стегни се малко, имаш голям талант, а го пропиляваш“, гласи един от критичните коментари относно парчето „Сто лъжи“. Сравнете двата клипа  \r\n \n\t\t\t\t\t\t", "date": "2018.12.12", "title": "Цветелина Грахич окраде турска певица (ВИДЕО)"}
{"url": "http://www.bnews.bg/article/253545-6_godini_zatvor_za_shofyora_bez_knizhka_ubil_baletist_vav_vrana", "text": "\n 6 години ефективна присъда постанови Варненският окръжен съд за 25-годишния Петър Здравков, който уби на пътя варненския балетист Мартин Чикалов. \r\n\r\n Инцидентът стана на 10 септември т. г. на бул. „Приморски” във Варна. Здравков е бил дрогиран и без шофьорска книжка. Той опита да избяга от мястото на произшествието и се предаде, след като беше обявен за общодържавно издирване. \r\n\r\n Подсъдимият призна вината си и поиска делото да се гледа по съкратената процедура. Съдът му определи наказание 9 години лишаване от свобода, но след редукция заради признатата вина, наказанието му бе намалено с една трета. \r\n\r\n Присъдата възмути близките на артиста. \r\n\r\n Тя може да бъде обжалвана пред Апелативния съд във Варна. \r\n \n\t\t\t\t\t\t", "date": "2018.12.12", "title": "6 години затвор за шофьора без книжка, убил балетист във Врана"}
{"url": "http://www.bnews.bg/article/253549-rumen_radev_doverieto_mi_nyama_da_bade_specheleno_s_protesti_a_s_kachestvo_i_prozrachnost", "text": "\n Моето доверие и доверието на обществото няма да бъде спечелено с протести, декларации и пресконференции, а с качество и прозрачност. Това каза президентът Румен Радев в началото на срещата си с Камарата на строителите в България, съобщава „Фокус”. Държавният глава добави, че обществените поръчки за значими проекти трябва да бъдат по-строго контролирани и и всеки лев да отива по предназначение. \r\n\r\n „Проблемите, които ви вълнуват, вълнуват всички нас. За да ги решим по най-добрия начин, трябва да сме наясно, че в тези проблеми има трима важни участника. Първият е изпълнителната и местната власт в ролята на възложител, вторият участник е собствениците и ръководствата на крупните строителни фирми. Третият са подизпълнителите и хилядите работници строители, които съвсем съвестно изкарват прехраната си. Категорично заявявам, че работниците могат да разчитат на моята безрезервна подкрепа и заслужават  по-добро заплащане и по-добри условия на труд “, заяви президентът. \r\n\r\n Радев добави, че Камарата на строителите  е била една от първите организации, които приел в началото на своя мандат, защото е воден от убеждението, че дейността им е от огромно значение. Не можем да говорим за модерна държава без развита и съвременна инфраструктура, подчерта държавният глава. \r\n\r\n „Българите от своя страна очакват да пътуват безопасно, по сигурни пътища, които да не се ремонтират веднага след въвеждане в експлоатация, да не се срамуват от изгледа на населеното място, в което живеят“, подчерта президентът. \r\n\r\n По думите му за решението на проблемите на строителния бранш, изключително важно значение има изпълнителната власт. „Аз съм готов да изслушам всички ваши проблеми, виждания, визия за развитие на сектора и по най-добрия начин и да съдействам с всичко, което е в рамките на моята институция“, каза още президентът. \r\n\r\n   \r\n \n\t\t\t\t\t\t", "date": "2018.12.12", "title": "Румен Радев: Доверието ми няма да бъде спечелено с протести, а с качество и прозрачност"}
{"url": "http://www.bnews.bg/article/253548-10_000_lv_garantsiya_za_77_godishnata_mayka_na_banev", "text": "\n Майката на бизнесмена Николай Банев – Мария, също се сдоби в обвинение. \r\n\r\n 77-годишната жена ще отговаря за участие в организирана престъпна група за данъчни престъпления, присвояване и пране на пари. \r\n\r\n Мария Банева остава на свобода срещу 10 хиляди лева гаранция. \r\n \n\t\t\t\t\t\t", "date": "2018.12.12", "title": "10 000 лв. гаранция за 77-годишната майка на Банев"}
{"url": "http://www.bnews.bg/article/253552-reka_ot_shokolad_zalya_germanski_grad", "text": "\n Огромна шоколадова река се изля от съоръженията на производител на шоколадови лакомства в западния германски град Верл, причинявайки доста неприятности на службите за спешни реакции, предаде ДПА.  \r\n\r\n \r\n \n\t\t\t\t\t\t \n\t\t\t\t\t\t\t \n\t\t\t\t\t\t\t \n\t\t\t\t\t\t\t \n\t\t\t\t\t", "date": "2018.12.12", "title": "Река от шоколад заля германски град!"}
{"url": "http://www.bnews.bg/article/253565-siderov_s_ukoritelni_dumi_kam_ekaterina_zaharieva_che_ne_e_zapoznala_obshtestvoto_s_migratsionniya_pakt", "text": "\n Глобалният пакт за миграцията на ООН е антиевропейски. Това обяви председателят на ПГ на „Обединени патриоти“ и лидер на „Атака“ Волен Сидеров в Народното събрание. Той подчерта, че патриотите имат основна роля за решението на правителството да не подкрепи документа и обвини външния министър Екатерина Захариева, че не е запознала обществото със съдържанието му. \r\n\r\n „На коалиционен съвет, който е висшият съвещателен орган на управлението, се взима решение да не подкрепяме пакта. Министърката на външните работи на заседание на парламентарната комисия по външните работи каза, че като цяло, в по-голямата си част от мерките, ще бъде от полза за България. Аз отговорих, че ако някой намери в този пакт нещо полезно за България, след като бъде преведен и актуализиран, ще го почерпя. Такива твърдения са манипулация“, коментира лидерът на „Атака“. \r\n\r\n Според него пактът промотира джендър-перспективата, нарича миграцията източник на просперитет, изисква легализиране на нелегално влезли в страната мигранти и даване стипендии и финансова помощ. На срещата, организирана от Сидеров, не дойдоха поканените - министър Екатерина Захариева, зам.-министър Георг Георгиев и председателят на Комисията по външна политика Джема Грозданова. \r\n \n\t\t\t\t\t\t", "date": "2018.12.12", "title": "Сидеров с укорителни думи към Екатерина Захариева, че не е запознала обществото с миграционния пакт!"}
{"url": "http://www.bnews.bg/article/253547-ot_edna_do_shest_godini_zatvor_za_nezakonno_proizvodstvo_na_alkohol_i_tsigari", "text": "\n Със затвор от една до шест години ще се наказва производството или съхранението с цел разпространение на алкохол или тютюневи изделия без разрешително. Това предвиждат промени в Наказателния кодекс, съобщава „Фокус”. \r\n\r\n Освен лишаване от свобода, нарушителите ще се наказват и с глоба от 20 хил. лв. до 100 хил.лв. \r\n\r\n Лице, което изготвя, държи или укрива предмети, предназначени за изграждане на съоръжения за производство на алкохол, алкохолни напитки или тютюневи изделия ще се наказва с лишаване от свобода до 3 години, решиха още депутатите. \r\n \n\t\t\t\t\t\t", "date": "2018.12.12", "title": "От една до шест години затвор за незаконно производство на алкохол и цигари"}
{"url": "http://www.bnews.bg/article/253538-dovedenata_dashterya_na_bogomil_grozev_ne_iska_da_go_vizhda", "text": "\n Дъщерята на бившата съпруга на Богомил Грозев е дълбоко обидена на новинаря и не желае да го вижда. 15-годишната Антонина го ненавижда затова, че замени майка й Кристина Радичева с хомеопатката Мария Такова. Тийнейджърката дори се е отказала от фамилията Грозева, която преди използваше в социалните мрежи, и се е върнала към името на биологичния си баща – Уейн Кембъл, пише \"Галерия\". \r\n\r\n Грозев и дъщерята на актьора Антон Радичев се събират преди повече от 10 години. Тогава Кристина все още е омъжена за американеца Уейн Кембъл, но се връща да живее в България. Дъщеря й е едва на 5 годинки и приема новинаря като свой баща. Грозев също обожава малката Антонина и се държи с нея като със свое дете. По-късно се ражда и общият наследник на Радичева и Богомил – малкият Теодор. \r\n\r\n Четиримата са щастливи заедно, а пред приятели Антонина се представя като негова дъщеря с фамилия Грозева. Тя няма връзка с баща си, тъй като Кристина е във влошени отношения с него. Дъщерята на Антон Радичев ограничила всякакви контакти на момичето с татко й. По онова време Кембъл дори се свърза с родни медии, разобличавайки Кристина в лъжи и изневери. \r\n\r\n По думите му двамата все още нямали развод, когато Радичева сключва брак с Грозев. „Пpeз нoeмвpи 2005-a започнах да подозирам, че съпругата ми има извънбрачна връзка. Същия месец Кристина бе диагностицирана с болест, предавана по полов път. В последствие ме лиши от възможността да виждам дъщеря ни Антонина Пилар Кембъл“, писа до медиите бившият мъж на Кристина. \r\n\r\n Когато преди 2 години Грозев започва извънбрачна връзка с Мария Такова, Радичева наказва Богомил по същия начин както и първия си съпруг. Забранява му да вижда сина си Тео, както и доведената му дъщеря Антонина. Дали Кристина умишлено е настройвала тийнеджърката срещу Грозев, или момичето само е взело решение да смени името си, не е ясно. Пред близки обаче Антонина споделила, че не желае да има нищо общо с доведения си баща. \r\n \n\t\t\t\t\t\t", "date": "2018.12.12", "title": "Доведената дъщеря на Богомил Грозев не иска да го вижда"}
{"url": "http://www.bnews.bg/article/253520-bruklin_bekam_izliza_s_krasiva_manekenka", "text": "\n Първородният син на Дейвид и Виктория Бекъм - Бруклин, потвърди връзката си с младата манекенка Хана Крос. \r\n\r\n Двойката бе заснета от папараци след Британските модни награди. Двамата напуснаха събитието ръка за ръка. Бруклин и Хана после са продължи партито в частен дом в Северен Лондон. Двамата били неразделни през последните два месеца. \r\n\r\n Бруклин бе избрал черен официален панталон и бяла риза, която бе пробрана в панталона само от едната страна. Той бе небрежно рошав и с очила в стил Хари Потър. Неговата любима Хана бе с широки раирани панталони в синьо и бяло и цветни фигурки, те бяха съчетани с къс бял топ, а горната ѝ дреха бе голямо сако, което може би Бруклин кавалерски ѝ е преотстъпил в хладната вечер. \r\n\r\n Зеленооката красавица и Бруклин са се запознали покрай братовчедката на Бекъм - Либи Адамс, която е дъщеря на леля му по майчина линия. \r\n\r\n Тримата бяха забелязани преди време заедно с приятели, а Либи сподели снимки от мястото на събитието. \r\n \n\t\t\t\t\t\t", "date": "2018.12.12", "title": "Бруклин Бекъм излиза с красива манекенка"}
{"url": "http://www.bnews.bg/article/253528-dara_smeni_papi_hans_sas_sineok_krasavets", "text": "\n Макар все още да го крие официално от медиите, поп сензацията Дара призна пред приятели, че има нова половинка до себе си и е по-влюбена от всякога. „Вярно е! Дара има ново гадже от известно време и е много щастлива. Засега не иска да обявява публично връзката си заради горчивия опит, който натрупа покрай отношенията си с Папи Ханс, но нещата стават все по-сериозни“, издава нейна близка приятелка, пожелала анонимност. \r\n\r\n Изпълнителката все по-често гостува на новата си тръпка и остава да преспи в апартамента му в София след участия. Единствената обща снимка на младата двойка издава, че избраникът на Дара е синеок и няма нищо общо с поета Константин Трендафилов, който се прочу с артистичния си псевдоним на певец Папи Ханс.Певицата е успяла да продължи напред, още преди Папи да обяви, че също е влюбен отново, затова са успели да запазят приятелски отношения. \r\n\r\n Любовта на двамата пламна по време на участието им в „Черешката на тортата“ преди повече от година и приключи месец преди Папи да влезе в Брадъра. Той и Дара все още могат да бъдат забелязани заедно на разни места, но твърдят, че няма начин да се съберат, тъй като са на различни етапи от живота си. \r\n \n\t\t\t\t\t\t", "date": "2018.12.12", "title": "Дара смени Папи Ханс със синеок красавец"}
{"url": "http://www.bnews.bg/article/253532-otpadat_nomerata_na_byuletinite_s_promenite_v_ik_prieti_na_parvo_chetene", "text": "\n Депутатите приеха промените в Изборния кодекс. Единият законопроект бе внесен на 23 февруари от лидера на партия \"Воля\" Гергана Стефанова. Другият - от председателя на правната парламентарна комисия Данаил Кирилов и Обединени патриоти. \r\n\r\n 125 народни представители гласуваха \"за\", а 61 бяха \"против\". \r\n\r\n Приемането сега на промени в Изборния кодекс е в разрез с препоръките на Венецианската комисия, които съветваха да не се правят изменения в закона по-рано от 6 месеца преди изборите. \r\n\r\n Относно критиките на Венецианската комисия, че не е добре да се правят промени преди избори, Данаил Кирилов обясни, че декември е шестият месец преди провеждане на европейските избори. Не сме писали в последния момент чисто нов кодекс, като този на Мая Манолова и ЦИК на ММ, каза лидерът на правната комисия. \r\n\r\n По време на обсъждането сред обвиненията между опозицията и мнозинството в парламента бе изтъкната ролята на човешкия фактор. По думите на депутата от Обединени патриоти Юлиан Ангелов, където има човешки фактор, когато той играе, може да има манипулация. \r\n\r\n С промените в двата проекта на ИК бе прието да отпадне номерирането на бюлетините. Целта е да се избегне случая като случая \"15-15\", когато в евровота бе избран евродепутатът Момчил Неков, тъй като неговият преференциален номер в бюлетината съвпадаше с номера на партията. \r\n\r\n По време на дебата председателят на правната комисия Данаил Кирилов обвини опозицията, че в този дебат са решили активно да използват внушение и то на базата на предстоящи манипулации. Членовете на ЦИК са избрани от 42-то народно събрание, припомни той. \r\n\r\n В отговор от БСП Георги Свиленски каза, че БСП имат 6 члена, а ГЕРБ - 16. Сменете ги тези шест души, призова той представителите на ГЕРБ. \r\n\r\n Според Йордан Цонев от ДПС всеки път като заговорим за избори, е като да отворим Кутията на Пандора. \r\n\r\n \"Всяко изменение на ИК усложнява правилата, прави по-труден достъпа до гласуване и правото на глас. Всеобщо е мнението, че доверието в ИК се къса някъде край избирателите. Да минимизираме възможността за грешки там, където се случват най-често - в секционните избирателни комисии (СИК)\", каза Цонев. \r\n\r\n Над 60% са грешките в СИК, обясни той. Той разясни, че машини механични вече няма. Машинното гласуване ще е пак електронно, а другото електронно гласуване - през компютри, е дистанционно. \r\n\r\n Становището на ДПС е за машинно гласуване, което ще върне доверието, защото ще минимализира процеса на броене и съставяне на протоколи в този процес. Не трябва да има хартия и химикалки - има ли смесен метод за гласуване, нищо не правим, категоричен бе Цонев. \r\n\r\n Според него промените в ИК все повече объркват избирателите и водят до увеличаване на невалидните бюлетини. Ние караме едни български граждани да бъдат отговорни пред държавата и да не им зачетем гласа. \r\n\r\n Цонев каза, че нищо не пречи няколко стотин хиляди да си дадат номерчето на някой и той да упражни правото на гласа им. Този, който е решил да си продава гласа, да отиде в секцията, да не е лесно. \r\n\r\n От ДПС са срещу дистанционното гласуване. Който иска да гласува, ще отиде в секцията. Да направим правилата такива, че да върнем доверието в изборния процес. Да направим така, че изборния глас да е отчетен, каза Цонев. \r\n\r\n Кирилов обясни, че при машинното гласуване имаме електронен вид отразяване. На тезата, че когато се променят данните в протокола какво значение дали с машини или с бюлетини е гласувано, той отговори, че има значение, защото това е по-модерен способ и се гласува по-локално. В САЩ в предварителни избори е имало електронно гласуване. \r\n\r\n Всички приказки за достоверността са дълбоко съмнителни. Ще питам вашите представители в ЦИК, каза Кирилов. \r\n\r\n Не искам и в този парламент да отваряме цената на машините. Държавата има възможност да осигури машини за всички нормални секции. Въпросът е каква ще е цената, струва ли си. Убеден съм, че имате собствено отговор за това, каза дипломатично Кирилов. \r\n\r\n Ако се изкушавахме да получим преднина в изборите, щяхме да ползваме нашите гласове, за да има максимално бързо електронна подкрепа, допълни той. \r\n\r\n Според БСП, ГЕРБ на практика не подкрепя машинното гласуване. Това разбрах от вашия словесен миш-маш, заяви депутатът Филип Попов. И тогава и сега променяте Вашата позиция, ЦИК стои на своята, допълни Попов. \r\n\r\n ДПС, \"Воля\" и БСП искат машинно гласуване. Воля и БСП не искаме видеонаблюдение в секциите след приключване на изборния ден, каза колегата му от БСП Георги Свиленски като уточни, че не знае точната позиция на партията на Марешки за машинното гласуване. \r\n\r\n \"12 000 секции - 12 000 машини. Вие защо искате 1000 машини. Искате ли машинно гласуване или не искате\", запита Свиленски. \r\n\r\n Думите му бяха изтълкувани като опит за предварително оправдание. Според депутата от ГЕРБ Димитър Лазаров още от сега от ляво започнаха да подгряват темата как ще загубят изборите и да си търсят оправдание. Не сте печелили избори от 2009 г. насам, каза Лазаров. \r\n \n\t\t\t\t\t\t", "date": "2018.12.12", "title": "Отпадат номерата на бюлетините с промените в ИК, приети на първо четене\r\n"}
{"url": "http://www.bnews.bg/article/253535-gen_kircho_kirov_sas_strashno_preduprezhdenie_sled_kasapnitsata_v_strasburg", "text": "\n „Ислямска държава“ е почти ликвидирана, но опасността от терористични актове остава. Това каза ген. Кирчо Киров, началник на Националната разузнавателна служба в периода 2002-2012 г. във връзка със стрелбата на коледния базар в Страсбург, цитиран от \"Фокус\". \r\n\r\n Според него службите за борба с тероризма са повишили ефективността си, за което свидетелстват множеството предотвратени актове както в Европа, така и в Русия. „След появата на „Ислямска държава“ и други радикални терористични организации вече толкова години, ние сме свидетели на това, че подобни актове имат своето място в съвременния свят като отзвук от разгрома на „Ислямска държава“ и на част от терористичните организации в Близкия Изток. \r\n\r\n Опасността от извършване на подобни актове е възможна и занапред, защото те са дело не толкова на сериозна организация зад граница. Те са дело преди всичко на една своеобразна вътрешна саморадикализация на отделни елементи, които споделят идеологията на „Ислямска държава“ и подобни на нея структури”, обясни ген. Кирчо Киров. \r\n\r\n Според него такива терористични актове са следствие от призив на ръководството на „Ислямска държава“ от преди години – да се борят с „кръстоносците“, както те наричат хората в цивилизованите държави – навсякъде, по всякакъв начин и с всякакви средства.  \r\n \n\t\t\t\t\t\t", "date": "2018.12.12", "title": "Ген. Кирчо Киров със страшно предупреждение след касапницата в Страсбург "}
{"url": "http://www.bnews.bg/article/253533-emanuela_izlizala_sam_na_vecherya_s_blagoy_georgiev", "text": "\n Въобще не може да говорим за флирт и още повече някакви сексуални отношения! \r\n\r\n Емануела призна пред ШОУ, че е имала една единствена среща с Благой Георгиев, която обаче била работна. \r\n\r\n „С Благой никога не сме имали отношения. Преди време бяхме ходили на вечеря, аз исках да го снимам в мой клип. Но въобще не може да говорим за флирт и още повече някакви сексуални отношения“, категорична е певицата \r\n \n\t\t\t\t\t\t", "date": "2018.12.12", "title": "Емануела: Излизала съм на вечеря с Благой Георгиев"}
{"url": "http://www.bnews.bg/article/253537-adash_na_malkiya_margin_otiva_v_zatvora_za_falshivi_pari", "text": "\n Адаш на Малкия Маргин, пласирал фалшиви банкноти в Слънчев бряг, отива в затвора за 16 месеца. Днес Николай Маринов се призна за виновен и сключи споразумение, съобщи говорителят на Бургаския окръжен съд. \r\n\r\n Маринов бе подсъдим за това, че на 21 август, 2017 г. е хванат в морския курорт с 36 фалшиви банкноти с номинал от 20 лв. Парите били в задния джоб на Маринов, който пък бил сгащен до хотел \"Шумен\". \r\n\r\n Срещу Николай Маринов бе повдигнато обвинение за държане на неистински пари, за което законът предвижда от 2 до 8 г. лишаване от свобода, но при признаване на вина наказанието се редуцира. \r\n \n\t\t\t\t\t\t", "date": "2018.12.12", "title": "Адаш на Малкия Маргин отива в затвора за фалшиви пари\r\n"}
{"url": "http://www.bnews.bg/article/253530-samolet_s_krasimir_karakchanov_se_e_prizemil_avariyno_vav_viena_sotsialnite_mrezhi_gramnaha_izlishnite_kilogrami_na_ministara_sa_natezhali_na_mashinata", "text": "\n Самолет на „България ер” е кацнал във Виена аварийно. На борда е бил вицепремиерът и министър на отбраната Красимир Каракачанов. Полетът е бил от Брюксел до София. \r\n\r\n Oфициална информация за причината все още няма. По повод новината в социалната мрежа се появиха коментари, че излишните килограми на министъра може да са натежали на машината и това да е наложило извънредното кацане.  \r\n\r\n След аварийното приземяване във Виена е бил изпратен самолет от България, който е  откарал пътниците в София. \r\n \n\t\t\t\t\t\t", "date": "2018.12.12", "title": "Самолет с Красимир Каракчанов се е приземил аварийно във Виена! Социалните мрежи гръмнаха: Излишните килограми на министъра са натежали на машината "}
{"url": "http://www.bnews.bg/article/253521-dzhizasa_se_otkaza_da_se_zheni_za_zlatka_ne_y_dade_godezhniya_prasten_na_finala_kakto_obeshta", "text": "\n Благой Георгиев се обзаложи в „Биг Брадър Most Wanted”, че ако грабнат със Златка победата в риалити формата, той ще й предложи брак на финала. Това обаче се превърна в една нелепа ситуация, в която първото място зае съвсем друг човек - Wosh MC, а Райкова остана капо – с празни обещания, без пръстен, и без годеж, пише  HotArena. \r\n\r\n Двойката и продуцентите използваха два коза за един месец, които не успяха да разиграят успешно – евентуална бременност и официализирана сватбена заявка. Екипът на Брадъра им подсигури както тестове за бременност - по желание на фурията, така и годежно бижу - по молба на спортиста. Както вече разбрахме – плеймейтката не е бременна, но у феновете остана трепетът двойката да се сгоди в рамките на шоуто. \r\n\r\n Вчера се проведе финала, но Благо Джизъса така и не се реши на важната крачка. Зрителите останаха с впечатление, че подобно на сценария с бебето, и бракът е бил средство, за да бъде постигната победата. Отново с цената на всичко. \r\n\r\n Видимо блондинката изглеждаше разочарована, че беше изкарана преди Джулиана Гани, Никита и Wosh. \r\n\r\n Всички предполагаха, че дори и да не спечелят, все пак Георгиев ще се възползва от бляскавата трибуна на рилитито и ще сложи щастлив край на престоя в Къщата, като поднесе годежния пръстен на Златка пред очите на цяла България. Но той не подаде никакви сигнали, че желае това да се случи. \r\n\r\n Със сигурност предстои грандиозен скандал, ако вече не се е провел, между звездната двойка, когато русокоската узнае, че е станала обект на унижение от половинката си. Сама тя не спря да говори за голямата любов, която изпитва към него, създавайки му куп предпоставки да й зададе заветния въпрос, на който тя да даде искрен и положителен отговор. \r\n \n\t\t\t\t\t\t", "date": "2018.12.12", "title": "Джизъса се отказа да се жени за Златка! Не й даде годежния пръстен на финала, както обеща "}
{"url": "http://www.bnews.bg/article/253536-6_godini_zatvor_za_shofyora_ubil_na_patya_baletista_martin_chikalov", "text": "\n 6 години лишаване от свобода е наказанието на 25-годишния неправоспособен водач, причинил с висока скорост смъртта на балетиста от варненската опера и избягал от местопроизшествието. Предаденият на съд с обвинителен акт на Окръжната прокуратура във Варна 25-годишен Петър Здр. бе осъден на 6 години лишаване от свобода от Варненския окръжен съд. Това съобщиха от Апелативна прокуратура – Варна. \r\n\r\n До ефективното наказание се стигна, след като подсъдимият призна вината си и поиска делото срещу него да се гледа при условията на съкратено съдебно следствие. Така за причинената смърт на балетиста от варненската опера 38-годишния Мартин Ч. от неправоспособния водач Петър, шофирал с превишена скорост на оживен варненски булевард, съдът му определи наказание 9 години лишаване от свобода, но след редукция заради признатата вина наказанието му бе намалено с една трета и Петър Здр. ще търпи наказание от 6 години затвор.  \r\n\r\n В обвинителната си пледоария представителят на Окръжната прокуратура поиска съдът да определи наказание над средния размер за престъплението по член 343, ал. 3, буква „б“ от НК след редукцията. Това деяние се наказва с лишаване от свобода от 3 до 15 години. \r\n\r\n Прокурорът припомни, че неправоспособният водач е бил самонадеян, въпреки че никога не е имал шофьорска книжка, шофирал е с превишена скорост и след пътно-транспортното произшествие е избягал и се е укрил.  \r\n\r\n Неправоспособният Петър шофирал преди катастрофата с 114,6 км в час по бул. „Приморски“ на 10 септември вечерта, а в момента на удара в тялото на балетиста скоростта на автомобила му е била 77 км в час. Управлявал е автомобила си без очила, въпреки че от детската си възраст е бил с далекогледство и е трябвало да носи очила както за близко,така и за далечно разстояние.  \r\nСлед пътно-транспортното произшествие Петър напуска мястото и се укрива от органите на реда. Не е бил открит на адреса на родителите си на 10 септември тази година, където е бил адресно регистриран. Обявен за общодържавно издирване. \r\n\r\n Една на следващия ден след разговор с адвокат той се явил в ОД на МВР. Междувременно подал заявление за регистрация на друг адрес, на който живеел негов приятел, у когото оставал понякога да нощува. Живеещите там не познават подсъдимия Петър. \r\n\r\n Съседите от адреса на родителите му го описват като агресивен младеж, който след забележки за вдигане на шум отмъщавал чрез увреждане на автомобилите им, за което е бил заведен на отчет като непълнолетен. За шофиране без правоспособност подсъдимият е бил наказван с актове за административни нарушения.  \r\n\r\n Кокаин и канабис е открила съдебно-химическата експертиза в кръвните проби на Петър Здр. Наличието на метаболит на тетрахидроканабинол и на бензоилекгонин в кръвните му проби доказват вредната употреба на забранените от закона високорискови вещества. Смъртта на Мартин е настъпила от тежка черепно-мозъчна травма. \r\n\r\n Присъдата на Варненския окръжен съд подлежи на протест и обжалване пред Апелативния съд.  \r\n \n\t\t\t\t\t\t", "date": "2018.12.12", "title": "6 години затвор за шофьора, убил на пътя балетиста Мартин Чикалов"}
{"url": "http://www.bnews.bg/article/253518-stroiteli_na_bunt_razpolozhiha_hilyada_mashini_stroitelna_tehnika_po_bulevard_tsarigradsko_shose", "text": "\n Строители излязоха на протест в София. Хиляда машини строителна техника рано тази сутрин бяха разположени по булевард \"Цариградско шосе\" в знак на мирна демонстрация.  \r\n\r\n Недоволните обещаха, да не блокират трафика по основната пътна артерия на столицата.  Председателят на управителния съвет на Камарата на строителите в България Илиян Терзиев предупреди, че ако не бъдат чути, строителите ще преминат към протестни действия в защита на правата им, работата, законността и сигурността. \r\n\r\n Ще бъде внесена и подписка в подкрепа на строителните фирми в парламента, президентството и в министерския съвет, подкрепена от над 50 хиляди подписа. В нея настояват да бъде прекратено използването на бранша за политически цели и предизборна агитация. \r\n\r\n  \"Нашите искания са да подредим бранша, да има плановост в него, да бъде така, че да си разпределим силите, за да останем тук, а не да заминем за чужбина, както правят много от колегите ни. Желаем да се подобри бранша чрез промени в законодателната система и в подредбата на самите правила при изпълнение на строителните работи\", заяви пред Bulgaria ON AIR председателят на Камарата на строителите инж. Илиян Терзиев. \r\n\r\n По неговите думи ремонтите в България се правят с не по-лошо качество от строителни фирми извън България. Той коментира, че не бива строителите да бъдат упреквани, преди да се направят съответните проверки. От Камарата на строителите бяха категорични, че протестът не е политически.  \r\n  \r\n \n\t\t\t\t\t\t", "date": "2018.12.12", "title": "СТРОИТЕЛИ НА БУНТ! Разположиха хиляда машини строителна техника по булевард \"Цариградско шосе\" "}
{"url": "http://www.bnews.bg/article/253519-bashtata_na_pochinaloto_v_sliven_bebe_izbuhna_na_80_sam_siguren_che_e_lekarska_greshka", "text": "\n Медицинският одит влиза в МБАЛ-Сливен, след като вчера бебе почина по време на раждане. \r\n\r\n Близките искат да знаят истината за случилото се, тъй като подозират лекарска грешка. Бащата на детето – Пламен Желязков, разказа, че съпругата му Галя още от вечерта получила силни болки, но дежурните в отделението я накарали да чака до сутринта. Когато все пак раждането започнало, то било трудно и д-р Пашева натискала родилката с всички сили по корема, като бебето излязло починало, пише bTV. \r\n\r\n Пламен дошъл на свиждане към 11 ч. и първоначално сестра даже му честитила за успешното раждане. Чак след това д-р Пешева му казала, че се е случило най-лошото. \r\n\r\n „На 80% съм сигурен, че е лекарска грешка, ако е било както съпругата ми искаше – още вечерта да бъде извадено със секцио, нямаше да се случи това”, каза младият мъж през сълзи. \r\n\r\n По думите на директора на болницата д-р Весислав Петров, д-р Пашева е видяла родилката в хода на раждането и се е наложило спешно бебето да бъде извадено заради данни, че сърцето му започва да бие по-бавно. \r\n\r\n Въпреки реанимацията в неонатологията, детето не е успяло да се върне към живота. Днес ще бъде направена аутопсия, резултатите ще са готови след две седмици. Семейството ще си наеме адвокат. \r\n\r\n Това е втори смъртен случай, свързан с д-р Пашева след кончината на родилката Ренета Томова. „Каза, че този втори случай й идва повече и вероятно ще си подаде молбата за напускане”, каза д-р Весислав Петров. \r\n  \r\n \n\t\t\t\t\t\t", "date": "2018.12.12", "title": "Бащата на починалото в Сливен бебе избухна: На 80% съм сигурен, че е лекарска грешка\r\n\r\n"}
{"url": "http://www.bnews.bg/article/253524-bivsh_sluzhitel_na_polimeri_vmesto_da_dava_zaplati_banev_si_kupi_kola", "text": "\n Мария Николова, юрист по професия, работила за семейство Баневи от 2008 година, разказа отблизо за бизнеса им, в сутрешния блок на Нова тв. \r\n\r\n Тя е работила първо по случая с предприятието Полимери. Към онзи момент дружеството е имало шанс да бъде работещо, след търговския план на Баневи, това дружество вече е нямало шанс, заяви тя. \r\n\r\n Полимери беше изключително предприятие. Те завариха едно работещо предприятие. През 2009 година стана ясно, че те нямат намерение да развиват това предприятие, каза тя. \r\n\r\n По думите й на работниците им давали аванс от 50 лв., с обещания, че ще им бъдат платени заплатите. Със събраните пари, Николай Банев си купил кола, след като поискал да му бъдат преведени по личната сметка. Много такива преводи са правени по личните сметки, каза тя. \r\nПолимери беше оставено без никакви приходи. И двамата взимаха управленски решения, каза бившата служителка. \r\n\r\n Банев се появявал с 10 човека охрана. Обикновеният работник не е можело да говори с него, разказа тя. \r\nЦинично е тези хора да се направят на жертви, заяви Мария Николова, която е решила на напусне работата при Баневи след личен инцидент, който в момента се разследва. \r\n\r\n   \r\n\r\n   \r\n \n\t\t\t\t\t\t", "date": "2018.12.12", "title": "Бивш служител на \"Полимери\": Вместо да дава заплати, Банев си купи кола"}
{"url": "http://www.bnews.bg/article/253534-malkoto_kote_na_bozhinov_se_sgodi", "text": "\n Блондинката се похвали сама за щастливото събитие в социалните мрежи. \r\n\r\n Красавицата, която се изявяваше като актриса в риалити сериала „София ден и нощ“, от лятото е щастливо обвързана, а очевидно и сгодена от няколко дни. Поне така сама съобщи в Инстаграм. В информацията си, която е достъпна за всички потребители, Генова добави и „Сгодена“, писа „ТелеграФ“. \r\n\r\n Мъжът до нея се казва Манол Кисьов и се занимава със собствен бизнес. Той има ресторант с неговото име, който се намира в центъра на София. Според запознати двамата са влюбени и са заедно от сравнително кратко време, но любовта им била толкова силна, че Малкото коте на Божинов дори не се замислила какъв отговор да даде на своя любим, когато той паднал на колене пред нея. \r\n\r\n Двамата не крият връзката си, но и не я натрапват прекалено в социалните мрежи. Преди няколко Бояна за първи път сподели тяхна обща снимка. \r\n\r\n Един от коментиращите под снимката отправи коментар към Манол и написа, че има страхотна жена до себе си и трябва много да си я пази. От своя страна младият годеник е по-атрактивен във Фейсбук, където побърза да сподели с приятелите си как се подготвят за празниците и Бояна украсява коледната елха в общия им дом. Приятелите му веднага написаха, че изглеждат много щастливи заедно и им пожелават да е така още дълги години.   \r\n \n\t\t\t\t\t\t", "date": "2018.12.12", "title": "Малкото коте на Божинов се сгоди"}
{"url": "http://www.bnews.bg/article/253550-fobres_obyavi_nay_visokoplatenite_pisateli_za_2018_godina", "text": "\n Джеймс Патерсън, Джоан Роулинг и Стивън Кинг влязоха в списъка на най-високоплатените писатели на 2018 г., според класация на списание \"Форбс\" (Forbes), предаде ТАСС. \r\n  \r\nОценка на изданието показва, че на първо място в класацията е Джеймс Патерсън. За период от 12 месеца той е заработил 86 милиона долара, а от книгите му в САЩ са се продали 4,8 милиона екземпляра. За десети път Патерсън оглавява тази класация. \r\n\r\n Джоан Роулинг е заработила 54 милиона долара. Миналата година тя беше на първо място в класацията с 95 милиона долара. \r\n\r\n За една година от книгите ѝ в САЩ са били продадени 2,9 милиона екземпляра. Писателката освен това е получила постъпления от увеселителния тематичен парк, посветен на героя ѝ Хари Потър. \r\n\r\n Стивън Кинг е на трето място със заработени 27 милиона долара. За година в САЩ са били продадени 2,7 милиона негови книги. \r\n\r\n На четвърто място е Джон Гришам (21 милиона долара), на пето място са Дан Браун и Джеф Кини (с по 18,5 милиона долара). Следват Майкъл Улф заради скандалната книга за Тръмп \"Огън и ярост\" (13 милиона долара), Нора Робъртс и Даниел Стил (с по 12 милиона долара) и накрая Рик Риърдън и Ерика Ленард Джеймс (с по 10,5 милиона долара). \r\n \n\t\t\t\t\t\t", "date": "2018.12.12", "title": "Fobres обяви най-високоплатените писатели за 2018 година"}
{"url": "http://www.bnews.bg/article/253551-vkarvat_detsata_zhertvi_i_agresori_v_natsionalna_baza_danni", "text": "\n МВР създаде национална информационна база данни за регистриране на случаи на деца в конфликт със закона и жертви на престъпление. Това е направено по проект между МВР и швейцарското правителство за подобряване закрилата на децата и превенцията на детската престъпност в България, обявиха от ръководството на ГД \"Национална полиция\" на заключителното събитие по проекта. \r\nБазата данни ще се ползва от полицейските служители, ще спомага за извличането на статистика и ще помага при формирането на политики за противодействие на детската престъпност. Тя все още е в опитна експлоатация. Петгодишният проект, който приключва сега, е на стойност от над 1,3 млн. лева като 15% от него е с национално съфинансиране. \r\nПо него е стартирана национална програма за работа на полицията в училищата, създадена е интернет страница за повишаване на информираността и превенция на младежката престъпност, както и е повишен капацитетът на полицейските служители с над 20 обучения. През миналата учебна година са проведени над 800 лекции от над 700 полицейски служители в близо 7000 паралелки от 1 до 12 клас. \r\nЗам.-директорът на ГДНП Благородна Макева каза пред медиите, че анализ за 2016 г. и 2017 г. на дейностите в училищата по проекта е показал, че са намалели с над 11% децата, които са пострадали от насилие и намаление от 9,6% на непълнолетните извършители на престъпление. Тя допълни, че тази година от септември са започнали работа над 130 детски полицейски управления, в които са взели участие 3500 деца. И уточни, че националните програми за работа на МВР с деца ще продължат и занапред. \r\n \n\t\t\t\t\t\t", "date": "2018.12.12", "title": "Вкарват децата жертви и агресори в национална база данни"}
{"url": "http://www.bnews.bg/article/253525-zhalkata_bg_realnost_velikiyat_kompozitor_razvigor_popov_sas_70_leva_pensiya", "text": "\n Развигор Попов и половинката му в живота и на сцената – Мими Иванова, чакали с нетърпение коледните надбавки към пенсиите, които бяха изплатени в първата седмица на декември. И двамата получавали по-малко от минималната и взели по някой лев отгоре за празниците. \r\n\r\n Подаянието обаче със сигурност нямало да им стигне даже да си напазаруват за коледната трапеза, защото Развигор вземал унизително ниската пенсия от 70 лева, а Мими – точно 200, пише \"Ретро\". \r\n\r\n Композиторът неведнъж е казвал, че го е срам от сумата, с която държавата оценила дългогодишния му стаж на сцената. Избягвал даже да казва, че е пенсионер, въпреки че излязъл в пенсия още преди 12 години. Дереджето му било такова, защото и той попаднал в списъка с артисти, чийто трудов стаж се „изпари“ от архивите на Концертна дирекция. Попов искал да се бори за нормална пенсия, но след консултация с адвокати разбрал, че каузата е загубена. „Ако заведем с колективна искова молба дело в съда, лесно ще докажем стажа си, понеже през цялото това време сме били публични лица и всички българи са ни аплодирали по време на непрекъснатите концертни турнета. \r\n\r\n Абсурдно е да се смята, че хем сме били на сцената, хем по същото това време през тези години не сме работили нищо и не сме си плащали вноски за пенсия. За съда ни е нужен единствено документ от работодателя, че архивите са унищожени. Да, но тук се появява друг абсурд. Работодателят – Министерството на културата, отказва да ни издаде такъв документ, понеже част от архивите са се позапазили в окаяно състояние. При това положение съдът няма да приеме молбите ни, дело няма да има и всички ние ще пием по една студена вода“, коментира с огорчение Развигор. \r\n\r\n Положението на Мими не било по-розово, но двамата не се оплаквали и били благодарни, че все още имали сили да работят. „Ако не са концертите, ще умрем от глад“, казва гласовитата певица, която пък за известно време бе извън строя, след като съсед я наводни, а падайки в локвата, Иванова счупи ръката си. Отскоро със съпруга ѝ си докарвали и допълнителни пари от частните си школи. „Аз имам певческа, Развигор – актьорска. Но помислете за хората, които няма откъде да имат приходи. Жалко е“, споделя Мими. \r\n\r\n   \r\n \n\t\t\t\t\t\t", "date": "2018.12.12", "title": "ЖАЛКАТА БГ РЕАЛНОСТ! Великият композитор Развигор Попов със 70 лева пенсия "}
{"url": "http://www.bnews.bg/article/253529-noviyat_na_niki_minazh_iznasilvach_i_opasen_prestapnik", "text": "\n Новото гадже на популярната американска рапърка Ники Минаж се оказа престъпник. Изпълнителката обаче изобщо не се притеснява от криминалното минало на любимия си, пише „Метро”. Според данните на полицията, през 1995 година Кенет Пети е осъден за опит за изнасилване на 16-годишно момиче. При нападението той е използвал и хладно оръжие. Пети е лежал 4 години в затвора, след което е бил освободен. Това обаче далеч не е единствената проява в досието му престъпник. Година по-късно той е осъден за убийство от първа степен и отново влиза в затвора, този път за 7 години. През 2013 година излиза на свобода. Минаж опита да оправдае част от престъпленията на новата си изгора и написа в мрежата, че в момента на изнасилването Кенет е бил на 16 години и е имал връзка с жертвата. \r\n \n\t\t\t\t\t\t", "date": "2018.12.12", "title": "Новият на Ники Минаж - изнасилвач и опасен престъпник"}
{"url": "http://www.bnews.bg/article/253526-aleks_raeva_slavi_ne_mi_lipsva_shouto_mu_ne_mi_e_interesno", "text": "\n Алекс Раева е родена на 24 септември 1980 г. в София в семейството на актьорите Наталия Бардская и Илия Раев. Завършила е Музикалното училище с оперно пеене, техникум по текстил и Художествената академия. Кариерата й започва в \"Шоуто на Слави\", а Маги Халваджиян я кани за водеща на \"България търси талант\" и \"Х фактор\". Снимала се е в сериалите \"7 часа разлика\" и \"Полицаите от края на града\". \r\n- Алекс, албумът ти \"My\" с групата Mind Trips е първият от 20 години сценична дейност. \r\n- Да. За групата е трети, а за мен първи. Това е цялостен продукт от 10 песни на английски език, емоция, събрана в едно. За мен той има огромен смисъл. Ние всъщност се събрахме преди 19 години, но тогава бяхме млади - клубна група, свирехме в заведения тогава, почнахме с кавъри. След това започнах в \"Шоуто на Слави\" и прекъснах участие с групата. Преди две години ми се обадиха и разбрах, че вокалистката им е заминала за чужбина. Отидох да ги видя и останах три седмици в студио. Някак отново се намерихме, няма случайни неща. Направихме английски албум с подредени песни, той е като наше дете. И като всяко къснородено дете е интелигентно направен, за интелигентни хора (смее се). \r\n- Сценарият е като на \"Оркестър без име\"? \r\n- Ха-ха, да. Само че се надявам да съм по-добра от певицата Рени, Катето Евро ми е приятелка и ще оцени тази моя шега. \r\n- Това съвпадна с раздялата ти с диджей Дончо. Посвети ли му песен в албума? \r\n- Много песни са посветени на него. Такова е състоянието на всеки човек, когато се разделя с любим. Това са различни емоции, чувство на ярост, на обвинения към себе си, към другия, на прошка, на изчистване. Целият албум е физиотерапия за мен. Направих го след тежка раздяла и е дълго чакан лукс за нас и мен. \r\n- Как съумяваш след всяка раздяла да взимаш положителното? \r\n- Може би защото съм продуктивна в такива периоди. Някои хора се насилват да са \"други\" или се затварят, а мен ме избива на творчество. И слава богу. \r\n- Как останахте приятели с Дончо? \r\n- При нас раздялата никога не е била поради някаква фатална причина - изневяра или просто си е отишла любовта. Ние се разделихме, обичайки, което беше трудно, преживяхме го тежко. Може би не сме били един за друг. Останахме приятели, много сме си ценни като съвети, имаме и невероятна химия на сцената. Обикновено при раздяла винаги единият е засегнат - при нас това го нямаше. \r\n- Орлин Горанов казва за теб, че имаш изключителен талант в операта, дори че си следващата Соня Йончева. \r\n- Много е хубаво това, което е казал. За съжаление това, че не продължих с оперното пеене, е голямата болка на майка ми. Моята първа учителка беше Валери Попова, Бог да я прости, тя ме \"отвори\" за това велико изкуство, но следващите ми преподаватели някак пречупиха у мен желанието да се изявявам точно там. Освен това съм много свободолюбива, щеше да ме ограничи това пазене на гласа - да не пееш в други жанрове, да се пазиш. Ограничението би ме смазало. \r\n- И затова избра \"Шоуто на Слави\". Съжаляваш ли, че го напусна? \r\n- За мен шоуто беше едно голямо училище. Дори този албум, който сега направих, е еманация на всичко, което научих при Слави. Но знаеш ли, не ми липсва Слави. Вече съм на този етап, на който нито аз мога да дам повече на великолепния иначе бенд, нито той на мен. Не ми беше никак лесно да напусна. Тогава беше супер трудно, защото започнах от нулата, нямах работа, тепърва трябваше \"да се търся\" в нещо друго. Но смятам, че ми се получиха нещата. \r\n- Гледаш ли шоуто от време на време? \r\n- Не гледам българска телевизия, защото се нагажда към това, което зрителите искат да видят. Тя не е образователна, занимателна, интересна, поне за мен. А и честно казано, шоуто от година-две е еднакво и не ми е интересно, няма с какво да ме впечатли. \r\n- С Мария Игнатова се разбирате перфектно. Няма ли да я поканиш да попее с вас? \r\n- Тя е много е музикална, но няма да пожелае, вече има записани няколко парчета. Страхотен критерий и съдник е за мен. В професионален план много я копирах в началото - всичко, което можах да взема, й откраднах. Аз пък я научих на свобода в импровизацията, защото беше малко като в рамки. \r\n- Не мога да не те питам за човека, който в момента те вдъхновява? \r\n- Човекът до мен няма общо с моята професия. Чувството е прекрасно да го изживееш. Обикновено човек става по-предпазлив с годините, но любовта не пита. Важно е да можеш да изживееш истинските моменти, когато ти се дават, да не се пазиш от тях. След Дончо не допусках любовта да ме докосне. Това са едни бариери, които самият ти не виждаш. С новата любов се срещнах на лодка в морето, на която аз не исках да ходя. Наистина бях уморена, но в крайна сметка отидох и резултатът е налице. \r\n- Много обичаш да се гмуркаш, защо? \r\n- Да, не се страхувам от акулите. Човешките грешки повече ме плашат. Била съм със стотина акули очи в очи. Посещавам такива места по света, които са топдестинации за акули, и то за по-диви от тях. Интересно е, когато те душат - това не е чувство на страх а чувство на респект към целия животински свят. Пещерното гмуркане е част от мечтата ми сега. Но с гмуркането си почивам. Много малко хора в нашия бранш знаят как да почиват. Това не означава да си вземеш 20 дни и да си кажеш: \"Ето сега почивам\". Това е изключване на мозъка. Никога не съм се сещала за нещо негативно, когато съм във водата. \r\n- Последната ти роля в \"Полицаите на края на града\" е отново драматична като в \"7 часа разлика\". \r\n- Ох, да. Като колежката Желязкова съм много сериозна, все в драми ме виждат. Но пък се замислям, че до Геро и Румен няма как да си смешен. Те са много големи, казва Раева в интервю за \"България Днес\". \r\n \n\t\t\t\t\t\t", "date": "2018.12.12", "title": "Алекс Раева: Слави не ми липсва, шоуто му не ми е интересно!"}
{"url": "http://www.bnews.bg/article/253553-kompleksno_lechenie_mogat_da_osiguryat_samo_broeni_bolnitsi_u_nas", "text": "\n От 241 изследвани болници у нас, комплексно лечение над средното ниво могат да предоставят едва 23 лечебни заведения или 9%. Болниците, сключили договор със здравната каса, които работят по всички клинични пътеки, пък са едва 28. Това показват данните от проучване, наречено, индекс на болниците, което цели да проследи състоянието на болничната помощ у нас.  \r\n  \r\nПо-малко от 21% от болниците у нас са над средното ниво по отношение на възможността да извършват сложни ортопедични операции. От 84 проучени лечебни заведения 58 не постигат средното ниво на операциите, обясни проф. Петко Салчев, консултант на проекта „Индекс на болниците”. \r\n\r\n \"И при комплексния индекс водещи са четири от болници, като на първо място е \"Пирогов\". А от всички 241 лечебни заведения само 23, или 9% са над средното за страната, съобщи проф. Салчев. \r\n  \r\n\"Второто, което мен ме притеснява, е, че продължават да се творят клинични пътеки, които са с под 10 пациента обем за годината , което разсейва публичния ресурс. Не на последно място е и, че има клинични пътеки, които са без включени диагнози в тях\", поясни още той.„ \r\n\r\n Подобна е и ситуацията със сърдечните операции. От 10 болници, които извършват такива, само 4 осигуряват комплексна грижа. Според кардиолози не трябва болница, която има отчетена една сърдечна операция на година, да продължава да има договор със здравната каса по кардиологични клинични пътеки. \r\n \n\t\t\t\t\t\t", "date": "2018.12.12", "title": "Комплексно лечение могат да осигурят само броени болници у нас"}
{"url": "http://www.bnews.bg/article/253527-shefat_na_apelativniya_spetssad_s_ostra_reaktsiya_za_skandalnata_namesa_na_lozan_panov_i_vks_v_deloto_ivancheva", "text": "\n Тепърва в съда ще се разглеждат дела – поради самото му естество, срещу депутати, срещу политици, срещу кметове. Тези лица са членове на политически партии, които използват огромен медиен ресурс. Този ресурс, когато не са доволни от това определение, ще бъде използван срещу съда, за да се инспирират скандали, за да се изкарват тези подсъдими герои.   \r\n\r\n Това заяви в сутрешния блок на БТВ председателят на Апелативния спецсъд Георги Ушев. Той и колегите му се оказаха в центъра на скандал преди месец, когато спряха освобождаването под домашен арест на отстранения кмет на „Младост” Десислава Иванчева и заместника ѝ Биляна Петрова само няколко часа, след като то беше разпоредено от първоинстанционния спецсъд. Едва през миналата седмица двете бяха окончателно оставени под стража от АСНС – със закъснение от 40-дневния срок. \r\n\r\n Заради публикации, в които се изразяват съмнения за тенденциозност при блокиране на освобождаването на Иванчева и Петрова, Върховният касационен съд започна проверка по случая. Според магистратите от ВКС, колегите им са допуснали ред грешки и закононарушения в случая от 16 ноември. \r\n\r\n Ушев обаче категорично не е съгласен. Законът казва, че тези определения на Специализирания наказателен съд се изпълняват незабавно, освен ако спецсъдът не постанови друго или горната инстанция не определи друго. Когато СНС постановява друго, той го прави веднага в същото определение, нашето становище в АСНС е, че ние възможно най-бързо трябва да решим при наличие на частен протест, обясни съдията. \r\n\r\n Според него предписанията на ВКС да се изчака годен протокол от заседанието и да се съберат становища от страните в 7-дневен срок би означавало обезсмисляне на самата процедура – докато се реши дали решението на долната инстанция трябва да се спре, горната вече ще е време да се произнася. \r\n\r\n Ушев посочи, че от АСНС са искали становището на Висшия съдебен съвет дали при проверката от ВКС става дума за тенденциозно отношение и опит за натиск върху съда именно защото тя е дошла преди окончателното решение за мярката на Иванчева: „При подобни условия не е извършвана такава проверка – докато съдиите си разглеждат мярката, делото се взема, за да се проверява по медийни публикации”. \r\n \n\t\t\t\t\t\t", "date": "2018.12.12", "title": "Шефът на Апелативния спецсъд с остра реакция за скандалната намеса на Лозан Панов и ВКС в делото Иванчева"}
{"url": "http://www.bnews.bg/article/253522-veneta_raykova_ostana_bez_mazh_po_koleda", "text": "\n \r\nВенета Райкова остава без мъж и по Коледа. Тв водещата, която се раздели с мъжа на живота си след повече от 10 години не се притеснява, че няма да има никой до нея по празниците. Водещата споделя, че много й харесва да е сама и въобще не се жалва от този факт. „Все още няма мъж, който да ми е по-интересен от книгите!! И въпреки че три дни съм сама, защото детето е на спа уикенд с баща си, аз си стоя вкъщи както винаги и си чета”, споделя с вълнение тя. \r\nНяма начин да чуете Венета да се жалва за някой мъж, камо ли да се хвали, че е лудо влюбена или да си скубе косите от мъка. Водещата се е отдала на кариерата си и триумфира в социалните мрежи, че последния епизод на предаването й е разбил всички рекорди, пише „България днес”. \r\nМиналата година Венета се раздели със съпруга си Тихомир, но двамата продължават да се виждат и то редовно. Неотдавна Райкова дори се пошегува, че се чуди защо се е развела, когато двамата продължават да имат същите приятелски отношения, както и преди развода. \r\nПрез 2007 година обаче нещата не са толкова розови. Тогава Тишо подава молба за развод, а Венета се изнася от общото им жилище. Двамата се помиряват малко след това, а скоро се ражда и синът им Патрик. \r\nНо миналата година пукнатините в отношенията им се оказаха твърде големи за преглъщане и двамата се разделиха. Водещата не крие, че кариерата винаги е била на преден план и е работохоличка. \r\n„Имах един чифт обувки, краката ми мръзнеха от студ и зимата често ми потичаха сълзи на спирките... не само от студ. Постоянно се питах — защо ми е всичко това?! Гледах мутресите в лъскавите им джипове и казвах на майка ми, че ще се откажа, защото в България образованието не се цени. Тя ми казваше, че на тези момичета някой ден им взимат джиповете и ги дават на следващата. \r\nА аз, ако имам образование ще мога да си купя каквото поискам и няма да завися от никой. Беше ми много трудно — много безсънни нощи, много труд и много изпити, но завърших с отличие! И после всичко стана по-лесно — купих си със заплатите, с моите пари кола и апартамент в резиденция с басейн... „, споделя за себе си водещата. \r\n  \r\n \n\t\t\t\t\t\t", "date": "2018.12.12", "title": "Венета Райкова остана без мъж по Коледа"}
{"url": "http://www.bnews.bg/article/253516-masova_strelba_i_v_braziliya_zhertvite_kolkoto_tezi_vav_frantsiya", "text": "\n Масова стрелба в Бразилия, при която най-малко 4 души загинаха, а още трима са ранени, е станала и в Бразилия.  Мъж откри огън в католическата катедрала в град Кампинас. Нападението станало по време на църковна служба, когато в храма имало десетки вярващи, уточнява България Он Еър. Очевидци разказват, че мъжът нахлул в сградата и започнал да стреля на случаен принцип. А малко след атаката се самоубил. Самоличността му все още е неизвестна. Полицията е започнала разследване за установяване на мотивите.  \r\n  \r\n \n\t\t\t\t\t\t", "date": "2018.12.12", "title": "Масова стрелба и в Бразилия! Жертвите, колкото тези във Франция\r\n\r\n"}
{"url": "http://www.bnews.bg/article/253515-ravnosmetkata_ot_atentata_v_strasburg_chetirima_zaginali", "text": "\n Четирима души са загиналите след снощната стрелба на коледния базар в Страсбург, а 12 са ранени, някои от тях са в критично състояние, като засега данните са за шестима по-тежко ранени. Стрелецът още не е заловен, но френската полиция е наясно със самоличността му. \r\n\r\n Според информация на РИА Новости нападателят на име Шариф Шекат, който е бил търсен заради \"съпричаност към убийство\" и е фигурирал в списък с лица, \"държани под око\" заради риск от терористична дейност - около 26 000 души, е избягал от мястото на престъплението с такси. По неофициална информация мъжът е бил ранен - това казал шофьорът на таксито, с което той избягал. Терористът е бил прострелян от силите на реда, но е успял да рани и полицай. \r\n\r\n Стрелецът е трябвало да бъде арестуван тази сутрин, той е родом от Страсбург има криминално досие, но не във връзка с тероризъм и е лежал в затвора. Полицаите обаче не са успели да го намерят в дома му, а при обиска в жилището са открити гранати. Ироничното в случая е, че в началото на седмицата Комитетът по гражданските свободи Европейският парламент  гласуваза по-строг контрол на химичните вещества в Европа с идеята да се блокира възможността да се правят самоделни взривни устройства у дома.Междувременно се проведе и спешно заседание с участието на френския президент Еманюел Макрон. Обявен е ден на траур в Страсбург.РеакцииВ своя официален профил във Facebook евродепутатът Николай Бареков коментира случилото се. Той разказва, че \"10- 15 минути ни разделиха от страшния ужас. Купих подаръци за децата, миришеше на канела, сладки и греяно вино и точно зад гърба ни става този ужас.... само минути след като се върнахме в сградата на парламента го разбрахме, а е станало точно зад гърба ни.\" По думите на Бареков сред ранените имало и италиански евродепутат. Той твърди и, че преди стрелбата \"мерките за сигурност бяха повърхностни\". \r\n\r\n Председателят на Европейския парламент Антонио Таяни, както и много френски политици изразиха съболезнованията си във връзка с гибелта на хора в резултат на въоръжено нападение в центъра на Страсбург. \r\n\r\n По последни данни загиналите са четирима, а ранените 11, като някои от тях са в критично състояние.\"Скърбя за жертвите на нападението в Страсбург. Ние, Европарламентът, продължаваме работата със силата на свободата и демокрацията срещу терора\", написа Таяни в Twitter, предаде БГНЕС.\"Искрени съболезнования на семействата и близките на жертвите. Изразявам цялата си подкрепа на сънародниците ми от Страсбург и силите за безопасност\", коментира председателят на Националното събрание на Франция Ришар Феран.\"Шокирана съм от информациите за стрелба в Страсбург. Мислено съм с местните жители, жертвите и техните семейства, както и с приятелите и колегите в града, където е разположена Парламентарната асамблея на Съвета на Европа (ПАСЕ)\", написа в Twitter председателят на ПАСЕ Лилиан Мори Паские. \r\n \n\t\t\t\t\t\t", "date": "2018.12.12", "title": "Равносметката от атентата в Страсбург - четирима загинали"}
{"url": "http://www.bnews.bg/article/253517-ekspert_po_antiterorizam_sluchayno_li_atentatorat_s_kalashnik_i_granati_v_strasburg_izmesti_vnimanieto_ot_zhaltite_zhiletki", "text": "\n Атентаторът е част от една мрежа. Намерени са гранати, стрелял е с калашник. Това заяви експертът по борба с тероризма проф. Боян Чуков в ефира на bTV по повод терористичната атака в Страсбург от тази нощ. Припомняме, че при нападението на коледен базар в центъра на града бяха убити най-малко 4 души, а други 12 тежко ранени. \r\n\r\n „Едно такова събитие, за да бъде анализирано по-сериозно, трябва да се има предвид мястото, времето и последствията. Първо, убиецът той не е толкова сам. Саморадикализация и терорист единица няма. Някой ги подготвя, някой им дава оръжие. Той е бил с Калашников, в дома му са намерени много ръчни гранати, той е част от една мрежа. Тази мрежа, в която участва, има свой клон в Германия. През 2012 година той е осъден, лежал е в затвора. Защо е нападнал хора на коледен пазар? Мястото и моментът за атентата са избрани перфектно и неслучайно. През този пазар минават 2 милиона души, а и знаете за проблемите във Франция с „жълтите жилетки”. \r\n\r\n Този атентат днес измести „жълтите жилетки” на първите страници в пресата, но в никакъв случай не казвам, че правителството е организирало атентата, за да се справи с „жълтите жилетки”. Нека се върнем малко по-назад. В понеделник Макрон извика Саркози, за да му даде съвети как да се бори с „жълтите жилетки”. Ако гледате поведението на Макрон, то е същото, което имаше Саркози, когато като министър на вътрешните работи усмири бунтовете в страната, вдигна си рейтинга и стана президент. „Вниманието в цяла Франция е насочено към атентата. Бунтът на жилетките е заместен с този терористичен акт. Аз не казвам, че някой от правителството е замесен“, каза още Боян Чуков. Във Франция се въвежда най-високата степен на готовност срещу терористични актове, това е полувоенно положение. Включват се армията, въоръжените сили, забранени са мероприятия на „жълтите жилетки” днес. В цялата страна фокусът е е насрочен към атентата. Сега Макрон има възможност да излезе като спасител и обединител на нацията.” \r\n  \r\n \n\t\t\t\t\t\t", "date": "2018.12.12", "title": "Експерт по антитероризъм: Случайно ли атентаторът с Калашник и гранати в Страсбург измести вниманието от \"жълтите жилетки”"}
{"url": "http://www.bnews.bg/article/253514-promenliva_oblachnost_polozhitelni_dnevni_temperaturi", "text": "\n Днес се очаква променлива облачност, на места ще има превалявания от сняг, дневните температури ще са положителни. \r\n\r\n В югозападната част от страната облачността ще бъде по-рехава - до слънчево време, докато по Черноморието ще остане плътна. \r\n\r\n На отделни места в Северозападна България и в планинските райони ще има незначителни превалявания от сняг през първата половина от деня. \r\n\r\n През деня вятърът ще бъде слаб, до умерен, от запад и северозапад. Към вечерта почти в цялата страна той ще утихне. \r\n\r\n Минималните температури са между -3 и 3 градуса. Максималните са в интервала 2-7 градуса. \r\n \n\t\t\t\t\t\t", "date": "2018.12.12", "title": "Променлива облачност, положителни дневни температури\r\n"}
{"url": "http://www.bnews.bg/article/253531-kabinetat_predlaga_shefa_na_sdvr_ivaylo_ivanov_za_glaven_sekretar_na_mvr", "text": "\n Ивайло Стефанов Иванов, директор на СДВР, е кандидатурата на правителството за гл. секретар на МВР. Това обяви вътрешният министър Младен Маринов. \r\n\r\n Номинацията е съгласувана с президента Румен Радев, уточни Маринов. \r\n\r\n За 20 г. – от полицай до главен секретар \r\n\r\n Ивайло Иванов е роден през 1977 г. в Луковит. През 1999 г. влиза в системата на МВР като полицай в СДВР. \r\n\r\n Бил е полицейски командир и началник на група в столичната дирекция, зам.-директор на дирекция „Аерогари” и дирекцията на „Гранична полиция” в Драгоман. \r\n\r\n Бакалавърската му степен е от школата на МВР, а магистратурата – „Право”, от Югозападния университет. \r\n\r\n Иванов стана директор на СДВР със заповед на бившия вътрешен  министър Валентин Радев на 11 май м.г. \r\n \n\t\t\t\t\t\t", "date": "2018.12.12", "title": "Кабинетът предлага шефа на СДВР Ивайло Иванов за главен секретар на МВР\r\n"}
{"url": "http://www.bnews.bg/article/253523-shterkata_na_sindi_krauford_stana_model_na_godinata", "text": "\n Британският моден съвет връчи титлата \"Модел на годината\" на американският супермодел и дъщеря на Синди Крауфорд - Кей Гербер. Това съобщи The Telegraph. Британската модна награда 2018 беше връчена на церемония по награждаване в понеделник, 10 декември, в Royal Albert Hall в Лондон. На тържеството освен 17-годишната Гербер, присъстваха и победителката от 2017 г., англичанката Адвоа Абоа, суданско-австралийският модел Адут Акеч, американката Бела Хадид и канадският модел и активист Вини Харлоу, които също се бориха за титлата. През април рекламната кампания на френската модна къща Шанел , в чийто дрехи се появи непълнолетната дъщеря на американския супермодел Синди Крауфорд, предизвика негативна реакция от страна на потребителите на социални мрежи. Някои смятали, че Кей Гербер е твърде млада и костюмът й е твърде дързък за възрастта й. \r\n \n\t\t\t\t\t\t", "date": "2018.12.12", "title": " Щерката на Синди Крауфорд стана \"Модел на годината\""}
