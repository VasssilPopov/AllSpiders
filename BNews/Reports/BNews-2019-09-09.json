{"url": "http://www.bnews.bg/article/263277-one_love_tour_zaliva_s_nezabravimi_emotsii_moreto", "text": "\n На 14 септември, One Love Tour гостува в морската ни столица Варна. Напълно безплатният фестивал ще се проведе на входа, на Морската градина и ще изненада посетителите с различна програма за вечерния концерт. Освен звездите на България и Република Северна Македония – Графа, Слаткаристика и Next Time, на сцената ще се качат Стефан Вълдобрев и обичайните заподозрени.  Стартът е поверен на  млади таланти, със сериозна заявка в музикалната кариера. За финал, са подготвени дуетите между българските и македонските изпълнители, които предизвикваха огромен интерес и вече покоряват класациите. \r\n\r\n Само седмица, след старта на Фермата, посетителите на фестивала, ще имат възможността, да участват в импровизираната „Арена на Дуелите“. Малки и големи ще премерят силите си, както по между си, така й срещу участници от предишните сезони на най-гледания риалити формат. Димитър Господинов  е подготвил игри съобразени с всички възрасти, като част от тях ще видим в новия сезон. \r\n\r\n Водени от идеята да се възродят и запазят традициите, на входа на Морската градина, ще бъде разположена „Алея на занаятите“. Тя се реализира със съдействието на Регионален център София – ЮНЕСКО. На нея, гостите на фестивала, ще се запознаят отблизо с характерните за региона, местни традиции и занаяти. Ще се потопят в магията на древното, пъстро и живо наследство, което сме опазили и съхранили до днес. \r\n\r\n На 7 септември, One Love Tour беше в гр. Бургас и остави незабравими спомени на хилядите жители и гости на града, присъствали на невероятната емоция наречена „Една Любов“. Специален гост – изпълнител беше легендарният Орлин Горанов, с когото в един глас пяха различни поколения, а истинска сензация сред тийнейджърите предизвика, атрактивната DARA. Часове наред, деца и възрастни активно се включваха  в игрите от Фермата и се снимаха с участниците от предаването. В „Арена на дуелите“ се включи и шампионката по лека атлетика Ваня Стамболова. \r\n\r\n На 14 септември, на входа на Морската градина, в гр. Варна, Ви очаква незабравимо изживяване изпълнено с емоции, носещо посланието за любовта. Заповядайте на One Love Tour, да се забавляваме заедно! Входът е свободен! \r\n \n\t\t\t\t\t\t", "date": "2019.09.09", "title": "One Love Tour залива с незабравими емоции морето"}
{"url": "http://www.bnews.bg/article/263284-ursula_fon_der_layen_utvardi_spisaka_s_predlozheniya_za_novi_evrokomisari", "text": "\n Новоизбраният председател на Европейската комисия Урсула фон дер Лайен съобщи, че е утвърдила списъка с предложения за нови еврокомисари, който ще представи на Европейския парламент, предаде БТА. \r\n\r\n За България се потвърждава името на еврокомисаря Мария Габриел. Уточнено е, че утре по обяд Урсула фон дер Лайен ще представи разпределението на отговорностите в новата ЕК. \r\nСъобщението показва, че за Румъния е одобрена Рована Плумб. Тя бе едно от двете имена, предложени от Букурещ. Румънските власти единствени откликнаха на желанието на Урсула фон дер Лайен да предложат мъж и жена за еврокомисар, за да се постигне полово равновесие в новата комисия. \r\n\r\n До 1 ноември се предвижда предложените за нови еврокомисари да преминат изслушвания и гласуване в ЕП, след което те ще положат клетва пред Съда на ЕС. \r\n \n\t\t\t\t\t\t", "date": "2019.09.09", "title": "Урсула фон дер Лайен утвърди списъка с предложения за нови еврокомисари"}
{"url": "http://www.bnews.bg/article/263282-profesor_dokaza_maya_manolova_ne_e_yurist_i_nyama_pravo_da_e_advokat", "text": "\n Разкритието, че Мая Манолова има съмнителна диплома от Москва, разбуни духовете сред обществото. Докторът по философски науки и преподавател по философия в \"Софийския университет\" проф. Здравко Дунов публикува и допълнение към разследването на ПИК за комсомолската школа, която е завършила Манолова. \r\n\r\n Дунов дава да се разбере, че всъщност кандидат кметицата и бивша омбудсманка, станала такава, заради юридическото си образование, всъщност няма такова. Професорът е категоричен, че Манолова не може да бъде адвокат с изкаран няколкомесечен курс и да се води юрист.  \r\n\r\n Ето какво разкрива проф. Дунов по повод това дали е адвокат или не Манолова:  \r\n\r\n 1. Адвокат ли е Мая Манолова: \r\n\r\n ЗАКОН ЗА АДВОКАТУРАТА \r\n\r\n Глава втора. \r\n\r\n ПРИДОБИВАНЕ ПРАВА НА АДВОКАТ \r\n\r\n Чл. 4. (1) Всеки дееспособен български гражданин може да стане адвокат, ако отговаря на следните условия: \r\n\r\n 1. да има завършено висше юридическо образование; \r\n\r\n 2. да има придобита юридическа правоспособност; \r\n\r\n 3. да има най-малко две години юридически стаж; \r\n\r\n 4. да е положил предвидения в този закон изпит, освен в случаите на чл. 6, ал. 3; \r\n\r\n 5. да притежава необходимите нравствени и професионални качества за упражняване на адвокатската професия. \r\n\r\n 2. Има ли Мая Манолова завършено висше образование по право? \r\n\r\n Държавен вестник, брой 9 от 27.I \r\n\r\n НАРЕДБА ЗА ЕДИННИТЕ ДЪРЖАВНИ ИЗИСКВАНИЯ ЗА ПРИДОБИВАНЕ НА ВИСШЕ ОБРАЗОВАНИЕ ПО СПЕЦИАЛНОСТТА \"ПРАВО\" \r\n\r\n НАРЕДБА ЗА ЕДИННИТЕ ДЪРЖАВНИ ИЗИСКВАНИЯ ЗА ПРИДОБИВАНЕ НА ВИСШЕ ОБРАЗОВАНИЕ ПО СПЕЦИАЛНОСТТА \"ПРАВО\" \r\n\r\n Приета с ПМС № 343 от 30.12.1994 г. \r\n\r\n Обн. ДВ. бр.9 от 27 Януари 1995г., отм. ДВ. бр.31 от 12 Април 1996г. \r\n\r\n Отменена с параграф единствен на заключителните разпоредби на Постановление № 75 на Министерския съвет от 5 април 1996 г. за приемане на Наредба за единните държавни изисквания за придобиване на висше образование по специалността \"Право\" и професионална квалификация \"юрист\" - ДВ, бр. 31 от 12 април 1996 г. \r\n\r\n Чл. 1. (1) Висше образование по специалността \"Право\" се придобива в юридически факултет на българско държавно или недържавно висше училище, създадено в съответствие със Закона за висшето образование. \r\n\r\n (2) Висши училища, които не осигуряват спазването на държавните изисквания за специалността \"Право\", не могат да приемат студенти и да издават дипломи в съответствие с чл. 30 от Закона за висшето образование. \r\n\r\n Чл. 2. (1) Лекционните курсове по задължителните учебни дисциплини се организират и провеждат от хабилитирани в съответната научна област преподаватели, които провеждат и семестриалните изпити. \r\n\r\n (2) Лекционните курсове на не по-малко от половината от задължителните дисциплини, включени в учебния план, се преподават от хабилитирани лица на основен трудов договор в съответния факултет. \r\n\r\n Чл. 3. Студенти в юридическите факултети се приемат чрез писмен конкурсен изпит. \r\n\r\n Чл. 4. (1) Обучението по специалността \"Право\" продължава не по-малко от 9 семестъра. \r\n\r\n (2) Завършилите образованието си по специалността \"Право\" получават диплом за висше образование и професионална квалификация \"юрист\", а придобиват правоспособност след стаж, организиран в съответствие със Закона за съдебната власт. \r\n\r\n 3. Мая Манолова няма минимума от 9 /девет/ семестъра обучение като редовен студент по ПРАВО. Тя е учила 4 /четири/ семестъра в курс по магистратура, организиран за лица с НЯКАКВО висше образование, но НЕ и ПРАВНО ВИСШЕ ОБРАЗОВАНИЕ. \r\n\r\n ПРАВОСПОСОБЕН ЮРИСТ ЛИ Е МАЯ МАНОЛОВА? \r\n\r\n ПО КАКЪВ НАЧИН МАЯ МАНОЛОВА СЕ Е РЕГИСТРИРАЛА КАТО АДВОКАТ в град КЮСТЕНДИЛ? \r\n \n\t\t\t\t\t\t", "date": "2019.09.09", "title": "Професор доказа - Мая Манолова не е юрист и няма право да е адвокат"}
{"url": "http://www.bnews.bg/article/263281-dimitar_bayraktarov_patriotarite_se_opitvat_otnovo_da_izmamyat_pensionerite_predizborno", "text": "\n Депутатите от НФСБ и ВМРО внесоха \"Закон за защита правата и интересите на възрастните хора\". За коментар потърсихме журналиста Димитър Байрактаров, който бе водеща фигура по социалните въпроси в 43-то Народно събрание. \r\n\r\n Би Нюз- Господин Байрактаров, депутатите от НФСБ и ВМРО внесоха закон възрастните хора, успяхте ли да се запознаете с него? \r\n\r\n Димитър Байрактаров- Признавам, че четенето на това писание, което въпросните депутати са нарекли \"Закон за защита правата и интересите на възрастните хора\", бе истинско изпитание за мен! \r\n\r\n Б.Н.- Защо? \r\n\r\n Д.Б.- Защото от него лъха липсата на експертиза, лъха на непознаване на нормативната уредба, но най-гнусното е, че ужасно мирише на лъжа! Патриотарите се опитват отново да измамят пенсионерите предизборно! Тези господа нямат намерение да решават проблемите на възрастните хора нито да им повишават доходите!  \r\n\r\n Б.Н.- Защо така мислите, дайте аргументи в подкрепа на Вашите упреци? \r\n\r\n Д.Б.- Като начало ще ви кажа, че законът има само пожелателен характер, но за да бъда по-аргументиран ще ви посоча някои абсолютни простотии. Ето какво гласи чл.2 \"Всеки възрастен човек има право на уважение и опазване на достойнството му, да живее без експлоатация, злоупотреба или пренебрегване.\" Този текст ме задължава да уважавам всеки възрастен човек! Извинете, но няма сила, която да ме накара да уважавам един убиец, педофил, крадец и алкохолик само защото патриотарите са му направили закон и са му създали правото да бъде уважаван защото е навършил 65 години. Според тях всеки навършил 65 години е възрастен човек! Това означава ли, че ако този човек е жесток престъпник и убиец ние трябва да забравим за неговото престъпно минало и да започнем да го уважаваме, тъй като вмененото му право е задължение за други. Да не би Валери Симеонов, който след няколко месеца ще бъде възрастен човек да иска да ме задължи да го уважавам за обидите, които нанесе на майките на деца с увреждания? \r\n\r\n Б.Н- До тук аргументите ви са жестоки! \r\n\r\n Д.Б.- Нека продължим още по този член \"всеки възрастен човек има право да живее без експлоатация, злоупотреба или пренебрегване\" ! Вижте само колко красиво звучи! Хайде сега да помислим заедно! Означават ли тези думи, че всички ние, които не сме възрастни хора трябва да бъдем експлоатирани, пренебрегвани и с нас да бъде злоупотребявано, каквото и да се крие зад тази дума (изнасилване, убиване, ограбване, потъпкване на права)? Усещате ли подлата мисъл на този текст, а се намираме само в чл.2 на закона, който са сътворили тези лица самонарекли се патриоти! \r\n\r\n Б.Н.- Това, което казвате наистина звучи много подло и лицемерно! Тези хора не се ли страхуват? \r\n\r\n Д.Б.- Според мен те се интересуват само от собственото си благополучие и как да останат по-дълго във властта, но за тази цел им трябват гласоподаватели и поради тази причина атакуват възрастните хора с нова лъжа, която гали ухото на всеки възрастен човек. Тъжното, че тези господа дори не са си направили труда, а вероятно и въобще не знаят за \"Националната концепция за насърчаване на активния живот на възрастните хора в България\" до 2030 година. Нашите майки и бащи не искат милостиня! Те искат справедливост и коректност от държавата. Не може една учителка да работи цял живот, да възпита хиляди български деца и накрая нейният труд да бъде оценен с пенсия от 250 лева в това положение съществуват подчертавам съществуват повече от 1 500 000 милион и половина български пенсионери. Как да водят активен живот с тези мизерни пенсии. Припомням, че  патриотарите дойдоха на власт с лъжата, че ще направят минималната пенсия 300 лева, а всички останали ще бъдат индексирани. В този закон, който са внесли, няма нито думичка за повишаване на пенсиите! Няма нито думичка за подобряване на здравните услуги за възрастните хора! Е, кажете ми какво достойнство могат да имат възрастните хора в България? Все пак те не са милионери като повечето патриотари, които са им спретнали това законче, за да ги лъжат предизборно! \r\n\r\n Б.Н.-  Как точно смята да реализират тази политическа лъжа патриотарите? \r\n\r\n Д.Б.- Ако бъде приет този закон, той просто нищо не променя, но докато хората се усетят тези политически измамници ще се намърдат отново във властта, което е тяхната основна цел. Ако не бъде приет този закон, тогава патриотарите ще се развихрят и ще започнат да обясняват колко много мислели за пенсионерите, но видите ли лошите управляващи им отхвърлили закона! \r\n\r\n Б.Н.- Но нали самите те са управляващи? \r\n\r\n Д.Б.-Точно в това се крие политическата измама и цинизъм, защото те са управляващи и на практика хулят самите себе си, но хората не се усещат. Та нима партията на  Симеонов не спретна преди година протест срещу правителството, в което той бе вицепремиер, нима Джамбазки не протестира на думи срещу собствения си екологичен министър Нено Димов, всичко това обаче е само на думи, а платените медии вършат цялата работа за разпространяване на лъжите и реализиране на политическите измамници във властта! \r\n \n\t\t\t\t\t\t", "date": "2019.09.09", "title": "Димитър Байрактаров: Патриотарите се опитват отново да измамят пенсионерите предизборно!"}
{"url": "http://www.bnews.bg/article/263279-zhiteli_na_gorublyane_podnovyavat_blokadata_na_tsarigradsko_shose", "text": "\n Жителите на столичния квартал \"Горубляне\" подновяват протестите си с блокиране на бул. \"Цариградско шосе\" от 18:30 до 20:30 ч. \r\n\r\n Протестът ще е от понеделник до петък при светофара на кръстовището с улиците \"Павел Красов\" и „Димитър Пешев”. \r\n\r\n Припомняме, че през месец май тази година инициативния комитет от протестиращи в квартала даде на прокурор столичния кмет Йорданка Фандъкова. \r\n\r\n Протестът на хората е срещу решението на Столична община да изгради Източен парк върху техните частни терени, до които нямат достъп повече от 20 години, но въпреки това плащат всяка година данък. \r\n \n\t\t\t\t\t\t", "date": "2019.09.09", "title": "Жители на \"Горубляне\" подновяват блокадата на \"Цариградско шосе\""}
{"url": "http://www.bnews.bg/article/263266-nadal_i_medvedev_izigraha_izvanzemen_final_no_pobeditel_otnovo_e_rafael", "text": "\n Рафаел Надал е новият шампион на US Open 2019 година! Испанецът надделя много трудно над руснака Даниил Медведев в епичен петсетов трилър! Двубоят показа какво представлява тенисът във най-висшата си форма! Надал спечели с 7:5, 6:3, 5:7, 4:61 4:4 за 4 часа и 53 минути игра. Това е четвърта титла за Матадора в САЩ. Срещата беше изпълнена с изключителни отигравания и страхотни обрати. С тази титла 33-годишният тенисист се доближава само на една титла от \"властелина\" на \"Големия шлем\" Роджър Федерер. \r\n\r\n След като Надал поведе с 2:0 сета, като че ли руснакът заигра по-добре и с дълги разигравания и демонстрация на класа той успя да изравни и да стигне до решителен пети сет. Рафа трябваше да извади всичките си козове за победата. Испанецът реализира третата си шампионска точка и в крайна сметка преодоля страхотиня Медведев се поздрави с четвърта купа от US Open. \r\n\r\n Надал вече има 9 победи и само 1 поражение от тенисисти, които са извън „Голямата четворка“ като то е на Australian Open през 2014 година от швейцареца Стан Вавринка. \r\n\r\n Последният руски тенисист, който е носител на трофей от “Шлема” е Марат Сафин. Той спечели Australian Open през 2005-а, където побеждава Лейтън Хюит на финала. Данил Медведев отстрани Григор Димитров на полуфиналите с 3:0 сета, докато Надал надделя със същия резултат над италианеца Матео Беретини. \r\n \n\t\t\t\t\t\t", "date": "2019.09.09", "title": "Надал и Медведев изиграха извънземен финал, но... победител отново е Рафаел!"}
{"url": "http://www.bnews.bg/article/263285-matador_na_praga_na_istoriyata", "text": "\n Така, както Надал го може - с много сила, упоритост и испанска страст. Така Матадора спечели своята 19-а титла от Големия шлем! В Ню Йорк той победи руснака Данийл Медведев - сочен за един от най- перспективните млади таланти.  \r\n\r\n Цялата кариера на Рафаел е такава. Упоритостта му, желанието да бъде най-добър, че дори и странните суеверни навици предопределят той винаги да е сред фаворитите. Надал става професионален тенисист през 2002 г., на 15 години и 10 месеца печели първата си победа в тура. Само 8 други тенисисти могат да се похвалят с първи успех преди навършването на 16 години. \r\n\r\n И така, мач след мач, година след година, титла след титла... Надал окупира върха! \r\n\r\n Първият му трофей пристига във витрината през 2004 г. Той го печели в полския град Сопот. И като че ли магията започва да се случва! \r\n\r\n 2005 г. - 11 титли! Испанецът предизвиква истински фурор! Особено на \"Ролан Гарос\".  \r\n\r\n Надпреварата във Франция е една от най-важните за годината. Тя е част от престижния Голям шлем в тениса - четирите най-силни турнира. На финала през 2005 г. Надал побеждава Марлано Пуерта, след като на полуфинал се е справил с тогавашния номер 1 в света Роджър Федерер. Първата титла от Големия шлем е факт! \r\n\r\n Магията е започнала! Следват титли от \"Ролан Гарос\" през 2006, 2007, 2008 г. Любимата настилка на Надал - клеят, му се отплаща за усилията, които полага на нея. Неслучайно той носи и прякора Краля на червените кортове. \r\n\r\n Това обаче не означава, че той е загърбил другите настилки! \r\n\r\n През 2008 г. Надал триумфира на \"Уимбълдън\" за първи път в кариерата си. \"Жертва\" на финала е Федерер, а мачът им се превръща в една от съвременните класики в тениса. \r\n\r\n 2009 г. пък е време за първи (и единствен до момента) триумф на Откритото първенство на Австралия. Отново Федерер, отново 5 сета и отново зрелище! \r\n\r\n 2010 г. - първа титла от Откритото първенство на САЩ. Този път от другата страна на мрежата е Новак Джокович. \r\n\r\n Някак си тенисът в последните години се върти само около тримата хегемони! \r\n\r\n Надал обаче е последователен. Той продължава да трупа титли от Големия шлем, да печели точки и да спори с Ноле и Фед за първото място в света.  \r\n\r\n За да бъдем точни, след вчерашната си победа в Ню Йорк, Рафа има 19 титли от Големия шлем - 1 от Откритото първенство на Австралия, 12 от \"Ролан Гарос\", 2 от \"Уимбълдън\" и вече 4 от Откритото първенство на САЩ. \r\n\r\n Във Франция той няма никаква конкуренция! Джокович и Федерер имат по 1 титла от \"Ролан Гарос\" и нямат никакъв шанс да догонят испанеца. \r\n\r\n На \"Уимбълдън\" положението е по-различно. Там хегемон е швейцарецът с 8 титли, а Джокович има 5. \r\n\r\n   \r\n \n\t\t\t\t\t\t", "date": "2019.09.09", "title": "Матадор на прага на историята"}
{"url": "http://www.bnews.bg/article/263278-misteriyata_okolo_rakopisite_ot_martvo_more_prodalzhava_da_se_zadalbochava", "text": "\n Мистерията около Ръкописите от Мъртво море или т.нар. Кумрански ръкописи продължава да се задълбочава. Учените, които работят с древните текстове са открили минерали върху хартията, които не могат да бъдат намерени в района около Мъртво море. \r\n\r\n Кумранските ръкописи са набор от 981 различни текста, открити от 1946 до 1956 г. край древното селище Кумран в Палестина край Мъртво море. Те съдържат третия най-стар оцелял до днес ръкопис на Стария Завед, както и много неканонични и небиблейски ръкописи, свидетелстващи за разнопосочна религиозна мисъл в юдаизма в тази епоха. \r\n\r\n Според археолози Ръкописите от Мъртво море са едно от най-важните археологически открития в историята ни. \r\n\r\n “Храмовият ръкопис”, който е обект на новото изследване, е един от най-големите и най-добре запазени от всички текстове. Дължината му е общо над девет метра и в него е описан непостроен еврейски храм, както и различни методи за принасяне на дарове към боговете. \r\n\r\n Учените от Технологичния университет в Масачузетс са открили минерали, използвани за запазване на хартията, които не са от местен произход. Това предизвиква много въпроси относно произхода на текста. \r\n\r\n При откриването на текстовете учените ги разделили на три групи според материала, от който са направени – от кожа, кафяв боядисан пергамент и небоядисан бял пергамент. “Храмовият ръкопис” е от изключително тънък материал, като се смята, че е произведен от животинска кожа, разделена на две. Той е единственият документ, който е консервиран с минерали извън региона на Мъртво море. \r\n\r\n Освен мистерията около произхода на “Храмовия ръкопис”, откритието означава, че той ще може да бъде консервиран по-добре. \r\n \n\t\t\t\t\t\t", "date": "2019.09.09", "title": "Мистерията около Ръкописите от Мъртво море продължава да се задълбочава"}
{"url": "http://www.bnews.bg/article/263283-pochina_zhena_ranena_pri_vzriva_na_festival_v_germaniya", "text": "\n Жена, ранена при вчерашния взрив на фестивала в германския град Фройденберг, почина от раните си, съобщи БТА. \r\n\r\n Взривът може да е предизвикан от попадане на капки дъждовна вода във врящата мазнина на един от тиганите на фестивала, сочат предварителните данни. При инцидента във Фройденберг е валял дъжд. Според правоохранителните органи най-вероятно не става въпрос за взрив на газ. \r\n\r\n От експлозията пострадаха най-малко 14 души, а състоянието на шестима от тях се оценява като крайно тежко. Те бяха транспортирани с хеликоптери в специализирани болници в Рурския регион и Кьолн. \r\n \n\t\t\t\t\t\t", "date": "2019.09.09", "title": "Почина жена, ранена при взрива на фестивал в Германия"}
{"url": "http://www.bnews.bg/article/263286-kamion_i_leka_kola_se_udariha_chelno_na_patya_ruse_varna", "text": "\n Кола и камион се удариха челно на пътя между Русе и Варна. Няма информация за загинали. \r\n\r\n Инцидентът става в близост до разклона за Бъзън, когато от страничен път излиза джип. Шофьорът не спира на знак „Стоп“ и предприема забранен ляв завой и се изпречва на друг лек автомобил, шофиран от 20-годишно момче. \r\n\r\n При опита си да избегне удара, младежът загубил управление и се ударил челно в товарен камион.  \r\n\r\n При сблъсъка колата е изхвърчала в нивата. След като е видял в огледалото какво се случва зад него, водачът на джипа се е върнал да окаже първа помощ. \r\n\r\n На мястото на катастрофата са изпратени екипи на полицията и „Спешна помощ“. Младежът е откаран с фрактури в болницата, а движението в района беше затруднено. \r\n \n\t\t\t\t\t\t", "date": "2019.09.09", "title": "Камион и лека кола се удариха челно на пътя Русе - Варна"}
{"url": "http://www.bnews.bg/article/263268-manolova_v_mrasna_igra_s_oligarsi_styagat_prevrat", "text": "\n Лъсва поредната мръсна игра на Мая Манолова, която е финансирана от олигархични кръгове около банкера беглец Цветан Василев. Манолова от години живее в баровската си къща в село Рударци. Оказва се обаче, че Рударци е в територията на община Перник и това е принудило Манолова да променя преди шест месеца адресната си регистрация в София. През цялото това време така нареченият омбудсман е знаела, че ще се явява на избори за кмет на столицата, но умело е използвала държавната позиция, за да ползва медиите и да си прави непрекъснат пи ар. Олигархичните кръгове около белградския банкер беглец са оказвали пълна медийна подкрепа за помпането на рейтинг и втълпяването на измислени заслуги на Манолова. Според експерти Манолова ще получи сериозно финансиране от олигархични кръгове на подсъдими олигарси, които могат да се спасят от затвор само ако извършат преврат на сегашното управление. Припомняме, че за Манолова не е проблем да служи на подсъдими, тъй като вече обслужи законодателно пловдивския рапър Ванко прокарвайки специална поправка в НПК за неговото освобождаване от затвора, известна като поправката Ванко-1. Сценария на подсъдимите олигарси предвижда включване на ВМРО, което заедно с НФСБ трябва да предизвика предсрочни избори, на които Борисов да бъде свален, а цялата власт да попадне в ръцете на подсъдимите олигарси. За МВРО този сценарий бил идеална възможност за изпирането на стотици милиони от продажбата на паспорти и кражби на държавни пари. В цялата схема е задействана и друга подводница на подсъдимите олигарси в лицето на Захариева, която трябва да отблъсква народа чрез тъпи изказвания срещу Русия, което въпросната персона в качеството си на външен министър успешно прави. \r\n \n\t\t\t\t\t\t", "date": "2019.09.09", "title": "Манолова в мръсна игра с олигарси! Стягат преврат!"}
{"url": "http://www.bnews.bg/article/263287-25_godini_zatvor_za_ubietsa_na_7_godishnata_damla_ot_momchilgrad", "text": "\n Убиецът на малката Дамла от Момчилград ще лежи 25 години в затвора. Това е решение на Върховния касационен съд. То потвърждава решението на Апелативния съд в Пловдив, което увеличи присъдата на мъжа от 23 на 25 години. \r\n\r\n В решението на магистратите се посочва, че наказанието отговаря на изключително висока степен на обществена опасност на престъплението и на много висока степен на обществена опасност на самия извършител. \r\n\r\n Като отегчаващо отговорността обстоятелство магистратите приемат, че момиченцето било силно привързано към подсъдимия и изпитвало обич към него. Родителите на детето също се намирали в близки отношения с убиеца, имали му доверие, с което той злоупотребил. \r\n\r\n Пред Окръжен съд-Кърджали делото е разгледано по реда на съкратеното съдебно следствие, след като подсъдимият е признал изцяло фактите по обвинението. \r\n\r\n По тази причина първоначално определеното наказание - доживотен затвор, е заменено с лишаване от свобода, съгласно задължителното изискване на закона в тези случаи. \r\n\r\n Мъжът е осъден да изплати 150 000 лева обезщетение на родителите на пострадалата и 100 000 лева на нейната баба за претърпени неимуществени вреди. \r\n\r\n 7-годишното момиченце беше открито мъртво от майка си в дома им в Момчилград на 17 декември 2017 г.  Няколко дни по-късно задържаха убиеца - братовчедът на детето. Решението на Върховния касационен съд не подлежи на обжалване. \r\n \n\t\t\t\t\t\t", "date": "2019.09.09", "title": "25 години затвор за убиеца на 7-годишната Дамла от Момчилград"}
{"url": "http://www.bnews.bg/article/263274-misis_balgariya_roksana_kirilova_zastava_zad_malkata_aleks_ot_varna_da_i_pomognem_da_hodi", "text": "\n Носителката на титлата \"Мисис България Земя 2018\" Роксана Кирилова се включи в благотворителната кауза  “Да помогнем на Алекс да ходи”. \r\n\r\n Заедно с много варненци Роксана Кирилова застана зад 3-годишната Алекс и инициативата „Изчисти квартала – помогни на Алекс!“ в събота, на която се събираха захвърлени кенчета. Те ще бъдат предадени за рециклиране,  а средствата ще отидат за лечението на малката красавица. \r\n\r\n Алекс е от Варна и е родена с рядка аномалия, заради която едното й краче е по-късо. Възможност за операция има, а лечението се извършва в САЩ. Сумата, която е нужна за втора операция е близо 800 000 лева. \r\n\r\n „В края на октомври ще има нова инициатива, в която освен мен ще се включат много спортисти и популярни личности, за да участваме в състезанието по бягане в Морската градина на Варна. Призовавам тези, които искат да помогнат на Алекс да ходи, да се включат в надпреварата. Аз вярвам в бъдещето на нашите деца, а Алекс е едно от тях!“, казва носителката на титлата „Мисис България“ Роксана Кирилова. \r\n\r\n Кампанията набира все по-голяма популярност. Хора от Варна и региона организират различни инициативи свързани с набирането на средства за малкия ангел Александра. В много училища на морския град за първият учебен ден вместо цветя ще се подарява “парична надежда”. \r\n\r\n Всеки, който иска да помогне на Алекс може да го направи и с дарителски SMS с текст на латиница DMS ALEXANDRA на номер 17 777 или да преведе сума по сметка: Централна кооперативна банка BIC: CECBBGSF, IBAN: BG40CECB979040G7448700, титуляр: Александра Кръстянина (Майка на Алекс). \r\n\r\n Мисис България Земя подкрепя и още няколко благотворителни каузи: \r\n\r\n Фондация ”Мечта за дете”, операция “Плюшено мече” – за всички деца, които растат в домове, далеч от майчина любов и за дечица в неравностойно положение; Суверенен Орден на Свети Йоан, Рицари на Малта – чиято цел е да разпространява принципите на хуманност и благородство чрез различни благотворителни кампании; Каузата на сдружение ”Вярвам в теб” срещу домашното насилието над жени и на работното  място и международната благотворителна кампания #OneVoice, която също е свързана с тази кауза. \r\n\r\n Роксана Кирилова развива успешен бизнес в сферата на застраховането, иама 3 висши образования, чудесен 8-годишен син. Член е на Дамски клуб “Бизнес на високи токчета”, а през  април тази година тя печели и  “Business & Fashion woman” 2018 на Business&Fashion Awards. \r\n \n\t\t\t\t\t\t", "date": "2019.09.09", "title": "Мисис България Роксана Кирилова застава зад малката Алекс от Варна: Да и помогнем да ходи!"}
{"url": "http://www.bnews.bg/article/263271-vss_obsazhda_ostavkata_na_metodi_lalov_na_izvanredno_zasedanie", "text": "\n Съдийската колегия на Висшия съдебен съвет (ВСС) се събира извънредно в опит да гласува оставката на Методи Лалов като магистрат. Това е третото заседание, на което кадровиците включват точката в дневния си ред. Първите два опита бяха през август, но поради липса на кворум, до обсъждане и гласуване не се стигна. \r\n\r\n Самият Лалов декларира готовност да се включи официално в политиката и поиска освобождаването му да е от началото на септември. Заради провалените заседания на ВСС, заподозря членовете на Съвета в опит за саботаж на политическата му кариера и дори се закани, че може да ги съди. \r\n \n\t\t\t\t\t\t", "date": "2019.09.09", "title": "ВСС обсъжда оставката на Методи Лалов на извънредно заседание"}
{"url": "http://www.bnews.bg/article/263267-koalitsionen_partnyor_na_vmro_zastava_zad_manolova", "text": "\n Земеделски народен съюз (ЗНС) подкрепя кандидатурата на Мая Манолова за кмет на София. ЗНС са известни още като земеделците на Каракачанов, тъй като винаги са били коалиционен партньор на ВМРО. Така беше на президентските, а и на последните евроизбори. Според анализатори това е поредният нож в гърба, който ВМРО забива на Борисов. Същите тези анализатори заявяват, че ВМРО е получило нареждане от белградския беглец, за който се твърди, че още преди години е поверил няколко торби с финикийски знаци на Каракачанов, за които е дошло време да бъдат използвани за свалянето на Борисов. \r\n\r\n За пред хората политическият съюз се аргументира с това, че София има нужда от ново управление, което да върне демократичността и прозрачността във вземането на решения за съдбата на най-големия град в България и неговите жители. Това може да бъде сторено само от силна гражданска кандидатура, подкрепена от широк кръг обществени и политически организации. Кой наивник обаче, би повярвал, че Мая Манолова е гражданска кандидатура? \r\n\r\n Според ЗНС Мая Манолова е доказала, че никога не губи своя контакт с обществото, че умее да отстоява граждански каузи и да ги превръща в политика чрез законодателни инициативи и публичен дебат. Столичният град има нужда от драстична промяна, която да сложи край на безперспективното развитие, на съмнителните сделки, на опорочените ремонти и да извади на светло начина, по който се харчи милиардният бюджет на данъкоплатците. \r\n\r\n Земеделски народен съюз ще работи за успеха на Мая Манолова на предстоящите избори и ще я подкрепя в реализацията на един успешен управленски мандат. \r\n \n\t\t\t\t\t\t", "date": "2019.09.09", "title": "Коалиционен партньор на ВМРО застава зад Манолова!"}
{"url": "http://www.bnews.bg/article/263270-tayfunat_faksay_vrahletya_yaponiya", "text": "\n Тайфунът „Факсай” връхлетя Япония с поройни дъждове и ветрове със скорост до 210 километра в час. \r\n\r\n Десетки хиляди в района на Токио бяха посъветвани да се евакуират, тъй като според синоптиците дъждът и ветровете може да достигнат рекордни стойности. Над 100 полета и 100 влака от типа стрела бяха отменени. \r\n\r\n 290 000 домакинства останаха без електричество. Властите издадоха указания за евакуация за над 390 000 жители, след като метеоролозите предупредиха за опасност от силни пориви на вятъра и високи вълни, свлачища, наводнения и повишаване на нивото на реките. \r\n \n\t\t\t\t\t\t", "date": "2019.09.09", "title": "Тайфунът \"Факсай\" връхлетя Япония\r\n"}
{"url": "http://www.bnews.bg/article/263269-kevork_kevorkyan_mestyat_pekin_i_vsichko_drugo", "text": "\n МЕСТЯТ ПЕКИН – И ВСИЧКО ДРУГО \r\nНе изглежда много прилично председател на Парламента да бъде наричан „пекинска патица“ – понеже веднъж Караянчева премести Пекин от Китай във Виетнам, и беше напълно убедена в правотата си. \r\nКогато са в режим на дребнаво заяждане, нашите първенци са готови да преместят всичко. \r\nНо още по-малко прилично е председател на Парламента да си служи с лафове, сякаш е в разгара на приятелска гощавка: „Радев играе беквокал на Нинова“ – това пак е от Караянчева. \r\n\r\n Освен, че не е вярно, то е и прекалено безцеремонно, дори за тукашните нрави. ГЕРБ ще страда много, ако повярва в това твърдение. \r\nДобре, че Караянчева не е генерал: така както мести Пекин, където й падне, тогава сигурно направо щеше да бомбардира клетият град. \r\n\r\n Много бих искал тя да ни снабди с някакво определение и за Плевнелиев: той пък какво е - флигорничката на ББ? \r\n\r\n Все по-малко задръжки имат първите ни хора, позволяват си невероятни словесни волности, въздържанието минава за нещо неприлично. \r\nСякаш дори се радват на своята незрялост. Много често са си направо словесни башибозуци, газят из словото като кърджалии. \r\n\r\n Преди време показаха един романтичен филм за Караянчева, донейде в традициите на съветското кино – в жанра на плакатните филми: днешната шефка на държавата в битността й на началник на цех за изработване на калъпи за пластмасови щайги. Симпатично някак си ти става, неизбежно е. \r\nНо сега този образ се разрушава от ненужно словесно ръмжене. \r\n\r\n Оставете ББ и Радев сами да си сравняват мераците. \r\nСега наблюдаваме старание по една елементарна технология: Говориш срещу Радев – харесваш се на Бойко. Изглежда лесно постижимо, но има обратния ефект. \r\nТъй или иначе, и от това майтапчийство няма никаква полза, освен, че \"простолюдието\" окончателно губи доверието си в институциите. \r\n\r\n И, по дяволите, спорете по същество. \r\nФактите винаги се заобикаляни в тия разправии, затова те се израждат в махленски сблъсъци. Пекин е във Виетнам, гледай си работата. \r\n\r\n Бившият шеф на енергийния холдинг наскоро съобщи, че от началото на годината един милиард лева са изтекли заради евтиния ток, който изнасяме. \r\nМинистърката на енергетиката, като истинска теменужка, бодро отвърна нещо през рамо за пропагандата на БСП – и толкова. \r\n\r\n Във всичко все им се привижда вражеска „пропаганда“. \r\nТака разсипаха и Фандъкова. Техни фирми рият из София и си оставиха ръцете, а някой я шишка непрекъснато да дава обяснения. Представете си в тази роля Ширак, Лужков или Джулиани - да бъдат „беквокал“ на несръчни пиари. \r\nНякой си е въобразил, че с думи може да се закърпи и най-безобразната улична дупка. \r\n\r\n Властниците ни просто нямат подход дори към себе си. \r\nГруби към опонентите си, те не схващат, че не са милостиви/премерени и към себе си. \r\n\r\n ББ пък реши, че трябва сам да печели избори и всичко останало - дори и народната отнесеност. \r\nАко чувате някакво змийско съскане – това е от езиците на лизачите му. \r\n\r\n Той вече предпочита да се вижда сам в пространството, многобройните му срещи с този/онзи не могат да прикрият тази самотност. \r\nПарадоксално, тя е съпроводена с възторжени/неразумни изблици - когато заявява, примерно, че някой има хиляди награди, а онзи не е помирисал нито една; пак добре, че не казва, че същият знае и хиляди чужди езици. \r\n\r\n А „простолюдието“ започва вече да се плаши за състоянието на държавата, щом тя една дипломка за чужд език не може да фалшифицира за нуждите на бивш властник. \r\n\r\n В замяна на това бруталното майтапчийство, което практикуват мнозина, става прекалено натрапчиво. \r\nОставете един човек да се майтапи в държавата, по-забавно ще е. \r\n\r\n Веднъж вече споменах за новата прокоба: не можем да се отлепим от сравненията с Живков, те изглеждат неизбежни. Тия пък, дето притворно ръмжат по негов адрес, те пък са отрочета на ония, които му правиха паметниците и вечно ще си останат като репеи по крачолите на Времето. \r\n\r\n Е, кой беше майтапчия по „онова“ време, освен самият Живков? Сега всички се майтапят, Власт на майтапчии. \r\n\r\n „География не наука дворянская“ - казваха руските аристократи и спокойно си бъркаха, но ние, все пак, сме си кърджалии. \r\nМестенето не е само на Пекин. \r\nАми местенето/наместването на странни персонажи във всевъзможни роли, доста от тях непосилни за тях? \r\n\r\n Ами Местенето на Народа - набутването му в ролята на глухоням слепец? \r\n\r\n Отдавна вече си мисля, че най-почтено ще бъде, поне засега, нашето Проскубано Време да мълчи за Миналото, че то няма силиците да го проумее; че има нещо сакато в опитите му да го осмисли. \r\n\r\n Преди няколко дни в „Репортерите на Би Ти Ви“ излъчиха филм за Иван-Асен Георгиев. \r\nПрокапа нещо озадачаващо от него, сякаш имаше някакво, може би несъзнателно, смесване на втвърдени и ситуационни ценности – сякаш, щом днес сме евроатлантици, сме задължени да преглътнем и неговото предателство. \r\nНакрая да не излезе, че трябва да направим паметник и на този предател – може би, защото е бил ценен и добре платен агент на ЦРУ. \r\n\r\n Не се колебайте за паметничето – то ще е знак към тукашните чужди агенти да бъдат по-старателни. Обаче предателството си е предателство – независимо от неговите подбуди. \r\n\r\n Анжело Куюмджийски, който вербува Иван-Асен, го напътства така: „Искай всичко от американците, всичко ще ти дадат, сега е време да живееш“. \r\nНякак мътен бе фокусът към този случай. То е все едно, англичаните да преглътнат предателството на „Петорката от Кеймбридж“ – но и в този случай не младежкото им заплесване по комунизма е от значение, а избиването на предадените от тях английски агенти в килиите на Лубянка. \r\n\r\n Най-мръснишко е майтапенето с Историята. \r\nВ някои случаи то минава дори отвъд границата на налудното. \r\nВиждаме държавници, които се държат като малоумни измамници – дори, когато става дума за най-драматични събития от човешката история. \r\n\r\n Поляците не канят Русия да участва в церемонията по случай 80-годишнината от началото на Втората световна война. \r\nГерманският президент минава метър с едно плоско извинение, което звучи направо оскърбително. \r\nИ просташко: извинявайте, че за шест години преместихме Пъкъла тук. \r\n\r\n Голям комплимент е, когато наричам подобни типове „малофарматни“, те са си етични неандерталци, нищо повече. \r\nАми нашите медийни палета – хайде, не се дръжте като манастирски послушници в нечистия храм на въпросните неандерталци. \r\n\r\n От емисията Новини на Би Ти Ви на 1 септември не стана ясно, участвала ли е Русия във Втората световна война. \r\nВместо това научихме, че на церемонията във Варшава полския президент направил паралел между събитията преди 80 години, породени от имперски амбиции, и политиката, водена от Русия днес. \r\n\r\n Хитлер, Холокоста, Хирошима, руските жертви, които осигуриха Победата - нищо от Голямото Изстъпление сякаш няма значение - важно е само да научим, че полският президент си е начесал крастата с Путин. \r\n\r\n Това не е само неукост. Това е съзнателна политика. \r\n\r\n И не търсете дежурно някой ветеран от войната – потърсете самата История. \r\nСлугувайте на Истината. \r\n\r\n Луди ли сте да не кажете и една дума за Руските Жертви? \r\nНакрая да не повярвате, че германците са ви освободили от германската чума? \r\n\r\n Как човек да не си спомни за Умберто Еко – в романа си „Нулев брой“ той цитира следния виц: Хитлер е изгнаник в Аржентина и неонацистите се опитват да го убедят да се върне на сцената, за да завладеят отново света. Хитлер дълго се гъне и колебае, но накрая се решава и казва: „Добре, но този път ще бъдем лоши, нали?“ \r\n\r\n Умберто Еко цитира и друга шега, приписвана на диригент, който казал за един музикант: „В своя жанр Х е бог. А жанрът на Х е .овно“. \r\nНа мен ми изглежда да е казано за мнозина от днешните световни „държавници“. \r\n\r\n *** \r\nДокато пиша тази дописка, чувам Бойко да разказва, колко много е помагал на Мая Манолова – колкото да подсети „простолюдието“, какви са ги редили двамата един за друг. \r\n\r\n Майтапете се, майтапете се – Народът не е глух. \r\n\r\n \r\n\r\n   \r\n \n\t\t\t\t\t\t", "date": "2019.09.09", "title": "Кеворк Кеворкян: МЕСТЯТ ПЕКИН - И ВСИЧКО ДРУГО"}
{"url": "http://www.bnews.bg/article/263273-petima_dushi_ostavat_v_bolnitsa_sled_katastrofata_na_am_hemus", "text": "\n Петима души остават в болница след вчерашната катастрофа между тир и автобус на магистрала \"Хемус\". Продължава и работата по изясняване на причините за катастрофата.  \r\n\r\n Всички пострадали са в стабилно състояние. Най-тежко е пострадал шофьорът на автобуса - 64-годишен мъж. Той е със счупени лява и дясна подбедрица. Подготвя се за операция в болница \"Света Анна\", обясни на извънреден брифинг здравният министър Кирил Ананиев. \r\n\r\n В \"Пирогов\" бе оперирана 48-годишна жена, която е с лицево-челюсти наранявания. Интервенцията на травмата на лицето е преминала успешно и пациентката се възстановява нормално, съобщиха от болницата.  \r\n\r\n В „Пирогов” са постъпили четирима души – трима са с леки травми, обработени са и са освободени веднага. \r\n\r\n В болница „Царица Йоанна” са постъпили мъж и жена. Те са с охлузвания и също са освободени.  \r\n\r\n „През почивните дни преминаха 28 катастрофи през „Пирогов”. Настанени са осем пациенти – четирима в неврохирургия и четирима в травматология. Дежурствата бяха тежки през тези почивни дни. Преминали са повече от 2000 души, а са останали за лечение 400”, обясни шефът на „Пирогов” Асен Балтов. \r\n\r\n Двамата апелираха хората да шофират внимателно. \r\n \n\t\t\t\t\t\t", "date": "2019.09.09", "title": "Петима души остават в болница след катастрофата на АМ \"Хемус\"\r\n"}
{"url": "http://www.bnews.bg/article/263275-nezavisimite_kandidati_specheliha_povecheto_mesta_v_parlamenta_na_moskva", "text": "\n Независимите кандидати печелят 26 от общо 50-те места в парламента на Москва. Според \"Риа новости\" избирателната активност в столицата е била изключително ниска - под 22%. \r\n\r\n Изборите за Московската дума се превърнаха в повод за много протести и сблъсъци, след като беше забранено на редица опозиционни кандидати да се явят. \r\n\r\n На местните избори в Русия се гласуваше за 13 парламента и се избираха 16 губернатори. На повечето места печелят кандидатите на управляващата партия \"Единна Русия\". \r\n \n\t\t\t\t\t\t", "date": "2019.09.09", "title": "Независимите кандидати спечелиха повечето места в парламента на Москва"}
{"url": "http://www.bnews.bg/article/263276-opital_li_e_shefat_na_nap_plovdiv_da_prikrie_sina_si", "text": "\n Шефът на НАП – Пловдив се е опитал да прикрие сина си Ивайло Найденов, след като той блъсна с колата си и уби 77-годишна жена в града под тепетата. Впоследствие 20-годишният младеж е направил пълни самопризнания. Тестовете за алкохол и наркотици, направени на Найденов след катастрофата, били отрицателни. Това научи NOVA от полицията. \r\n\r\n Найденов има 13 нарушения за шофиране с превишена скорост, без колан и за отнемане предимство на пешеходец на пешеходна пътека. Около половин година, след като получава книжка, тя му е отнета за три месеца за каране с висока скорост. В момента е на свобода под гаранция от 10 000 лева. \r\n\r\n В ефира на „Здравей, България” дъщерята на жертвата призова свидетели на инцидента да говорят. Николина Русева обясни, че на мястото, където е загинала майка й, срещнала момче, което признало, че е видяло случилото се. То обаче отказва да отиде в полицията. \r\n\r\n „Притесняваме се случаят да не се потули. А ние искаме справедливост. За нас тя се изразява в това на момчето да му бъде отнета книжката за цял живот. Ако го вкарат в затвора, той няма да се поправи. Може дори да стане и по-лошо”, сподели Русева в ефира на NOVA. \r\n\r\n Тя каза още, че никой от семейството на виновния шофьор не е потърсил близките на убитата жена. \r\n \n\t\t\t\t\t\t", "date": "2019.09.09", "title": "Опитал ли е шефът на НАП-Пловдив да прикрие сина си?"}
