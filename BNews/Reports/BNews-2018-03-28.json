{"url": "http://www.bnews.bg/article/239338-konsultatsiite_s_boyko_kotsev_spavat_vizita_na_putin_u_nas", "text": "\n Привикването на посланика на България от Москва Бойко Коцев за \"консултации\" по случая \"Скрипал\" е опит на правителството едновременно да покаже солидарност с другите в ЕС, но и да не вбеси Русия. Клуб Z научи обаче, че това действие ще доведе до поне две други последици - работата по подготовката на посещение на руския президент Владимир Путин у нас \"сериозно се затруднява\". Замразява се и изпращането на новия титуляр за посланик в Москва Атанас Кръстин. \r\n\r\n Поканата към Путин бе отправена от президента Румен Радев още през юни 2017 г. Тогава от пресслужбата на държавния глава съобщиха, че руският президент е приел поканата при проведения телефонен разговор по инициатива на Радев и предстои да се обсъди датата. Паралелно посланикът на Русия у нас Анатолий Макаров посочи, че е възможно Путин да дойде в България през 2018 г. около честванията на 140-ата годишнина от края на Руско-турската освободителна война и Освобождението. Първоначалният план бе това да стане на самата дата - 3 март, но заради кампанията за президентските избори в Русия, провели се на 18 март, се наложи подготовката за визитата да продължи с уточняване на по-късни дати. \r\n\r\n Ако тя изобщо се състои, предвид усложнената международна обстановка покрай случая \"Скрипал\", очакваше се това да стане след изтичането на българското председателство на Съвета на ЕС в началото на юли. \r\n\r\n Причината е, че такъв вид визити се подготвят с активното участие на дипломатите в съответната страна. В Русия Бойко Коцев се ползва с особено доверие, което досега го правеше на практика несменяем титуляр на мисията. Коцев е посланик в Москва от април 2012 г. и мандатът му отдавна изтече.  \r\n\r\n В средата на февруари в годишното си интервю по зрителски въпроси за бТВ премиерът Бойко Борисов обяви, че за Москва предстои да замине секретарят на президента по въпросите на външната политика Атанас Кръстин. Засега обаче това заминаване е \"замразено\" по няколко причини. Кандидатурата на Кръстин все още не била изпратена официално за съгласуване в Москва, но според източници от МВнР ситуацията около Коцев би забавила процедурата.  \r\n\r\n \"Отговор вероятно няма и да пристигне, преди Бойко Коцев да се върне в Русия\", посочват от Министерството на външните работи неофициално. \r\n\r\n Формално процедурата изисква разговор между външното министерство и президентството за излъчване на кандидатура. В случая двете страни си стиснаха ръцете за изпращането на Кръстин, макар правителството да имаше идея за Москва да замине сегашната ни посланичака в Швейцария и вицепремиер в кабинета \"Станишев\" Меглена Плугчиева. От Министерския съвет обаче не били съгласни с нейната номинация, а премиерът Бойко Борисов поел ангажимент (по собствените му думи) да бъде утвърдено предложението на президента Радев за Кръстин. \r\n\r\n МВнР внася предложението за посланическата номинация на закрито заседание на Министерския съвет, където тя съответно се одобрява. Иска се агреман, в случая от руската страна, като срокът за произнасянето по искането обикновено трае максимум три месеца. При положителен отговор следва президентски указ за назначаване. Приетата практика е искането за агреман да става най-често чрез предишния посланик (т.е. Коцев) пред външния министър на съответната страна (т.е. Сергей Лавров), но може да стане и с искане на Външно. \r\n\r\n \"Ако до три месеца няма отговор, на дипломатически език това обикновено означава отказ\", посочват дипломати. \r\n\r\n Източници на Клуб Z твърдят, че кандидатурата на Атанас Кръстин все още не е минала през решение на Министерския съвет. Решенията за изпращане на посланици обикновено не се публикуват в \"общия бюлетин\" с решения от заседанията на кабинета, но могат да бъдат открити в системата за правна информация на Министерския съвет (PRIS). Засега няма информация черно на бяло дали правителството е взело формално решението за изпращането на президентския съветник в Москва на мястото на Коцев. В PRIS е публикувана информация само за назначаването на бившия шеф на НСО Ангел Антонов за генерален консул в Санкт Петербург. \r\n\r\n \"Според дипломатическата практика, протоколно, Бойко Коцев би трябвало да се върне в Москва и да се сбогува. Едва след това може да отпътува от страната и новият титуляр да встъпи в длъжност\", посочват от МВнР. \r\n\r\n Засега от Министерския съвет не са отговорили на запитването ни дали формално кабинетът е взел решение за изпращането на Кръстин. По неофициална информация Коцев е привикан за консултации в рамките на един месец. \r\n \n\t\t\t\t\t\t", "date": "2018.03.28", "title": "\"Консултациите\" с Бойко Коцев спъват визита на Путин у нас"}
{"url": "http://www.bnews.bg/article/239336-ako_az_sam_prepanikamakat_na_zemedelieto_ubiyte_me", "text": "\n Петър Пищалов - собственикът на стадото коне в Осоговската планина, по-голямата част от което умря от глад и студ (а останалите 26 животни бедстват), се яви на разпит в полицията в Кюстендил, ден след като бе призован. И обяви, че виновни за ситуацията са други... \r\n\r\n „Ако аз съм виновен за всичко и съм препъникамъкът на земеделието в България – убийте ме!” \r\n\r\n Това обяви пред медиите в Кюстендил Пищалов след разпита си, цитиран от \"Дарик\". Той хвърли вината за случилото се на хора, които са намерили преди повече от един месец конете му и не са му дали сигнал, а ги били свалили 2 км по-ниско в планината, където нямало храна. Даже се възмути как \"някои са се възползвали и са си направили реклама със смъртта на животните\". \r\n\r\n Пищалов признава констатацията на институциите, че конете действително са били незаконно в Осоговската планина. Затова и не бил подал сигнал, когато животните били \"изчезнали\" преди месец и половина. \r\n\r\n \"Радвам се, че конете вече са под пряк мой контрол. В момента там намерих 26 живи коне, както и 3 мъртви. Не знам обаче къде са другите - аз имам около 70 коня. Другите може и да са под снега мъртви или на някое друго място в планината”, допълни Петър Пищелов. \r\n\r\n Според \"Дарик\" мъжъл бил прекарал две нощи при животните в планината. \r\n\r\n От няколко дни за животинките се грижат доброволци и природозащитници, които им дават храна и вода. \r\n\r\n Прокуратурата вече води разследване в две направления - жестоко отношение към животни и злоупотреба с евросредства. Ако на Пищалов бъде повдигнато обвинение по първата точка и бъде признат за виновен от съда, наказанието е до 3 години затвор и глоба от 5000 лв. \r\n\r\n Главният прокурор Сотир Цацаров също говори по темата днес. \r\n\r\n \"Разследването е по две теми. Едната е проявена жестокост спрямо животни, от която е последвала смърт. Разбира се, жестокост може да се осъществи с действия, бездействия и всякаква форма на изпълнителното деяние. \r\n\r\n Другата касае разходването на европейските средства и правомерността на тяхното получаване и разходване. Очевидно е, че в конкретния случай е получена определена субсидия“, заяви Цацаров. \r\n\r\n Обвинител №1 попита къде е била зоополицията към МВР в този случай (тя бе сформирана с апломб едва преди 10-ина дни, б.р.). По думите му това е била първата институция, която е трябвало да реагира, а вместо това работата са свършили будни граждани със съвест, които са направили необходимото най-малкото да спасят оцелелите животни. \r\n\r\n Освен прокуратурата, по случая работят още от Българската агенция за безопасност на храните. Експерти са извършили щателна документална и физическа проверка на обстоятелствата, довели до придвижване на животните до местността Бек бунар под връх Руен. Проверяват се и стопанствата на Пищалов, а преди ден в една от фермите му бе намерена мъртва крава. Според собственика тя е умряла при раждане преди ден, защото него го е нямало на място, за да й помогне. \r\n\r\n БАБХ проверява се и дали нейни служители в Кюстендил са си свършили работата по случая с конете и Пищалов или са налице неправомерни действия или бездействие. \r\n\r\n Междувременно доброволците в акцията за спасяването на живота на оцелелия добитък са транспортирали още храна до мястото, където се намират конете в Осоговската планина. Те четири пъти са качвали в планината сено, жито, царевица и др.. В близост до животните бе изграден и заслон, където има още храна. Конете постепенно се възстановяват. \r\n \n\t\t\t\t\t\t", "date": "2018.03.28", "title": "\"Ако аз съм препъникамъкът на земеделието - убийте ме!\""}
{"url": "http://www.bnews.bg/article/239337-tsvetonv_s_nametsi_che_shte_gonim_ruski_diplomati", "text": "\n Зам.-шефът на ГЕРБ Цветан Цветанов намекна пред бТВ, че България също ще отзове руски дипломати. \r\n\r\n \"Ние бяхме солидарни към позицията на Великобритания. България трябва също да има своето политическо решение. Има геополитически решения, които се вземат на най-високо ниво. Виждаме, че една Унгария, Черна Гора, Македония, Албания, Германия, Франция, САЩ, Австралия... И България трябва да бъе солидарна с подобен подоход. България е част от евроатлантическия пакт, ние изповядваме демократичните ценности. Убеден съм, че правителството ще вземе правилното решение, за да покажем своята съпричастност и солидарност\", заяви Цветанов. \r\n\r\n Той припомни, че при разследването на атентата в Сарафово Великобритания напълно е подкрепяла България. \r\n\r\n \"Българското правителство ще вземе праивлното решение. Изцяло трябва да бъде солидарна с всичко, което направиха останалите демокрации\". \r\n\r\n Така Цветанов отговори на въпрос дали България ще експулсива руски дипломати. \r\n\r\n До момента единственото, което държавата е направила, е да привика посланикът ни в Москва Бойко Коцев за консултации. \r\n \n\t\t\t\t\t\t", "date": "2018.03.28", "title": "ЦВЕТОНВ с намеци, че ще гоним руски дипломати "}
{"url": "http://www.bnews.bg/article/239341-porednata_iztsepka_na_fandakova_vzrivi_sotsialnite_mrezhi", "text": "\n Днес във Фейсбук групата \"Забелязано в София\"  попаднахме на потресаваща снимка, която показва поредната издънка на Столична община.  \r\n\r\n \r\nСнимката е публикувана от потребителя Иван Маринов със следното послание \"Зона Б5!!!!Бойко май е търсил контрабандни цигари!!!\" \r\n\r\n От кадъра се вижда как огромно количество отпадъци е разпръснато около контейнера и тук гражданите задават въпроса, за какво плащат данъци??  \r\nГоспожа Фандъкова, явно пак не е наясно, какво се случва в столицата... по- скоро, просто отново не си е свършила работата.  \r\n \n\t\t\t\t\t\t", "date": "2018.03.28", "title": "ПОРЕДНАТА изцепка на Фандъкова взриви социалните мрежи! "}
{"url": "http://www.bnews.bg/article/239332-27_godishen_balgarin_buystva_po_vreme_na_polet_do_birmingam", "text": "\n 27-годишен българин, пътуващ с авиокомпанията Блу Еър по маршрута Бирмингам-Букурещ, е бил обездвижен от екипажа на самолета заради неадекватно поведение, съобщава информационният сайт Зиаре. \r\n\r\n Българинът станал от мястото си по време на полета и се насочил към пилотската кабина, като се опитал на влезе със сила и след това попитал стюардесата за кода за достъп. \r\n\r\n След като не получил отговор, мъжът се ядосал и започнал да се държи агресивно, в резултат на което екипажът бил принуден да го обездвижи до края на полета, където бил предаден на властите. \r\n\r\n Авиокомпанията уточнява, че инцидентът не е довел до създаване на паника на борда на самолета и той е кацнал по план на международното летище \"Хенри Коанда\" в Букурещ. \r\n \n\t\t\t\t\t\t", "date": "2018.03.28", "title": "27-годишен българин буйства по време на полет до Бирмингам"}
{"url": "http://www.bnews.bg/article/239339-rusiya_znaela_za_himicheska_laboratoriya_i_voenni_ucheniya_v_solsbari_predi_otravyaneto_na_skripal", "text": "\n Във връзка с многобройните запитвания от български медии относно позицията на Русия по случая на бившите офицери от руското Главно разузнавателно управление (ГРУ) Сергей Скрипал и дъщеря му Юлия, които бяха отровени в британския град Солзбъри но 4 март, от пресслужбата на Посолството на Руската Федерация в Българияпредставят изявление по темата от Министерство на външните работи в Москва, цитирано от Фокус. \r\n\r\n Ето пълното изявление, без редакторска намеса. \r\n\r\n “Британските власти систематично демонстрират неспособността да осигурят безопасността на руските граждани на своята територия. Въпиющи примери на това, в частност, са отравянето на бившия сътрудник на Федералната служба за сигурност на Русия А. Литвиненко, смъртта при неизяснени обстоятелство на руските бизнесмени Б. Патаркацишвили и А. Перепеличний, тайнственото самоубийство на Б. Березовский и удавянето на неговия делови партньор Н. Глушков и най- накрая, посягането на живота и здравето на С. Скрипал и Ю. Скрипал. \r\n\r\n В  последния случай Лондон пренебрегна всички норми на международното право, етика и здравия смисъл. Без да предостави каквито и да било доказателства и дори не предлагайки никаква конкретна картина на случилото се, Лондон обвини Русия в отравянето на собствените и граждани, започна да използва название на химическо вещество, което никога не се е използвало при нас, разгърна мащабна политическа и медийна кампания. Инспирирано бе безоснователно експулиране на руските дипломати от редица страни и представителства към международни организации, беше обявен комплекс от други санкционни мерки. \r\n\r\n Нашите законни изисквания да ни предоставят образци от използваното вещество бяха игнорирани. Следствения комитет на Руската Федерация на 16 март т.г. възбуди наказателно дело във връзка с опита за предумишлено убийство на гражданка на Руската Федерация Ю. Скрипал и подготви съответното запитване до британската страна. Очакваме от Лондон конкретно взаимодействие в рамките на воденото от нашите органи на реда разследване. Държането на Британските власти предизвиква много въпроси. \r\n\r\n Населението на самата Великоббритания се държи в неведение относно ключовите моменти на този инцидент, обявен за сериозна заплаха, не се знае общия брой на пострадалите. Премълчава се и информация за дейността на намиращата се недалече от Солсбъри секретна лаборатория в Портън Даун, където, както всички знаят, се провеждаха работи по създаване на химически оръжия. Скрива се информация за проведените от този център заедно с британските военни годишни учения. \r\n\r\n По цял свят с усилията на Лондон се разгръща кампания по формиране на абсолютна презумпция за вината на Русия. Върви съзнателна, преднамерена ескалация на конфронтацията, демонстарции на сила близо до руските граници. Очевидна е линията на противопоставяне на политико- дипломатическото взаимодействие, което би могло да допринесе за обективното и всестранно разглеждане на инцидента в Солсбъри. \r\n\r\n Анализът на комплекса на всички обстоятелства свидетелства за незаинтересуваността на британските власти да се изяснят истинските мотиви и да се установят изпълнителите на престъплението в Солсбъри, ни кара да мислим за евентуална причастност към него на британските специални служби. Ако руската страна не получи убедителни доказателства за обратното, ще смятаме, че става дума за опит за убийство на нашите съграждани в резултат на най- голямата политическа провокация. Подчертаваме, че доказателствата в този случай дължи тъкмо британската старан. ” \r\n \n\t\t\t\t\t\t", "date": "2018.03.28", "title": "Русия знаела за химическа лаборатория и военни учения в Солсбъри преди отравянето на Скрипал!"}
{"url": "http://www.bnews.bg/article/239333-razkritiya_ubitiyat_biznesmen_prebit_i_pusnat_v_bidon_po_rekata", "text": "\n Убийството на софийския бизнесмен Венцеслав Маринов край Нареченски бани е разкрито, убийците са задържани, съобщи на брифинг окръжният прокурор на Пловдив Румен Попов.  \r\n\r\n Извършителите са баща и син - Севделин и Марин Боюклиеви, които са съответно на 47 и 26 години.  \r\n\r\n Вчера трупът на Маринов бе открит във водоем. Жертвата и убийците му са били съдружници в крайпътно заведение и са имали неуредени финансови отношения.  \r\n\r\n На 21 март, откогато го издирват близките му, Маринов посетил заведението и избухнал скандал между него и бащата-убиец. Започнал бой, след който Венцеслав е повален на земята и удрян. След това двамата задържани го  \r\nиздърпали в съседно помещение, където е бил държан, завързан за краката, докато синът нанасял удари с твърд предмет по главата и тялото му. В резултат от ударите мъжът получил черепно-мозъчни травми и травма в тила, от която настъпила смъртта. \r\n\r\n След това бащата и синът увили главата на жертвата с найлонова торба и привързали тялото със завеса от заведението и отгоре с найлон. Така опаковано тялото е сложено в бидон и изхвърлено в река на около 5 км от Нареченски бани в посока Смолян.  \r\n\r\n Заедно с трупа е открита и камера, заснела боя до падането на Маринов на земята.  \r\n\r\n Срещу двамата задържани е подвигнато обвинение за умишлено убийство. По закон за това престъпление наказанието е от 10 до 20 години затвор, каза прокурор Анна Викова. \r\n \n\t\t\t\t\t\t", "date": "2018.03.28", "title": "РАЗКРИТИЯ. Убитият бизнесмен пребит и пуснат в бидон по реката"}
{"url": "http://www.bnews.bg/article/239340-spored_radev_borisov_izlozhil_samo_turskite_pretentsii_vav_varna", "text": "\n Днес президентът Румен Радев изказа своята гледна точка по повод случая Скрипал и изминалата среща с Турция във Варна. \r\n\r\n Необходими са сериозни доказателства по случая “Скрипал”, смята Радев. \r\n\r\n Запитан дали привикването на посланника Коцев може да повлияе негативното на визитата на руския президент Владимир Путин у нас, Радев заяви: Тези въпроси са към българското правителство. \r\n\r\n А на въпрос дали България може да предприеме стъпкии за изгонването на руския посланик у нас, президентът отговори: “Не мога да гадая”. \r\n\r\n По повод позицията на пъртньорите в управляващата коалиция, че българската позиция по случая е балансиран, президентът заяви, че и тай мисли така. \r\n\r\n Запитан защо още не е изпратен номинирания от него посланик в Русия Атанас Кръстин, Радев обясни, че това е сложна процедура между двете страни. \r\n\r\n По повод слещата ЕС- Турция във Варна държавния глава обяви, че е очаквал европейската солидарност, но не е чул такава. \r\n\r\n “Чухме как турския президент отстоява турската позиция. С изумление чух как българския премиер излага турските претенции към Балгария. За съжаление не чухме нито една дума от европейските лидери по въпроса за турската намеса в нашия изборен прозес и другите наши двустранни проблеми. За мен не е солидарност”, коментира Радев. \r\n \n\t\t\t\t\t\t", "date": "2018.03.28", "title": "Според Радев Борисов изложил само турските претенции във Варна!"}
{"url": "http://www.bnews.bg/article/239334-nyama_da_izteglyat_spornite_promeni_v_nakazatelniya_kodeks", "text": "\n Засега спорният законопрокет на Министерския съвет за промени в Наказателния кодекс, касаещ корупцията в частния сектор, остава за разглеждане в Народното събрание. \r\n\r\n Това стана ясно след общественото обсъждане на промените, което се проведе по време на днешното заседание на парламентарната комисия по правни въпроси. \r\n\r\n Законопроектът предвижда пренасяне на правилата за престъпленията от публичния в частния сектор. \r\n\r\n До обсъждането се стигна, след като миналата седмица ГЕРБ оттегли от програма на депутатите разглеждането на първо четене на няколко законопроекта за промени в Наказателния кодекс и поиска то да бъде отложено с 10 дни. Мотивът беше именно провеждането на дискусия по едно от предложенията - това на Министерския съвет. \r\n\r\n Председателят на комисията Данаил Кирилов обясни, че единственият начин текстовете да бъдат изтеглени е такова решение да бъде взето от Министерския съвет. \"Би следвало да попитате министъра на правосъдието дали смята да внесе доклад за оттегляне\", добави той. \r\n\r\n Кирилов обясни, че има идея между двете четения на законопроекта да бъде създадена работна група, която да прецизира текстовете. \"Оттук нататък предстои обсъждане в пленарната зала. Това обсъждане ще се състои, когато законопроектът влезе в програмата на Народното събрание, а решението кога ще стане това - се взима от Председателския съвет на Народното събрание\", обясни той. \r\n\r\n На въпрос дали е възможно Министерският съвет да изтегли спорните текстове правосъдният министър отговори единствено: \"Вие чухте ли предложението за създаване на работна група в широк състав?\".  \r\n\r\n По време на днешното обсъждане промените, предложени от правителството, бяха подложени на сериозни критики. Една от тях беше, че дават прекалено големи правомощия на прокуратурата да се меси в частния сектор. Текстовете предизвикаха и други притеснения - че представляват намеса на държавата в частния сектор и дори, че биха могли да превърнат всеки българин в потенциален престъпник. Критики към законопроекта на Министерския съвет отправиха от четирите най-големи работодателски организации, от Висшия адвокатски съвет и от Върховния касационен съд. \r\n\r\n В началото на публичното обсъждане Цачева призова депутатите да гласуват на първо четене промените, а след това текстът да претърпи редакции. \"Не намирам за основателно цялостното отхвърляне на законопроекта, каквито гласове се чуха\", каза по време на дебата министърът на правосъдието Цецка Цачева. Тя мотивира внасянето на законопроета с препоръки към страната ни в докладите по механизма за сътрудничество.  \r\n\r\n \"Аз съм далеч от мисълта, че сме предложили най-добрата редакция и след дебати депутатите биха могли да предложат по-правилни редакции от нашите. Също така - не мога да приема, че в този законопроект става дума за чиновнически произвол\", добави тя и подчерта, че не приема мненията, че този \"законопроект, видите ли, изненадващо е влязъл в Народното събрание\". По думите ѝ текстовете са минали всички необходими процедури. \r\n\r\n На подобна позиция застана и Руслан Стефанов от Центъра за изследване на демокрацията. По думите му обаче не трябва да се бърза с подобни текстове - първо трябва да се натрупа опит от частни примери като тези с КТБ и ЧЕЗ.  \r\n\r\n \"Подкрепям законопроекта, но трябва да бъде прецизиран - да не се въвеждат нови положения там, където вече има действащи такива\", каза Руслан Стефанов от центъра за изследване на демокрацията. \r\n\r\n Работодателските организации поискаха текстовете да бъдат изтеглени \r\n\r\n \"Очевидно има проблем, след като обсъждаме законопроект, приет от правната комисия на първо четене. Според нас не може да бъде отстранен този проблем, защото заданието е грешно. Не може да бъде търсена аналогия там, където тя не съществува. А именно - да се пренесат правилата за престъпленията от публичния в частния сектор\", каза Васил Велев от Асоциацията на индустриалния капитал в България. \r\n\r\n Той подчерта, че не вижда каква роля може да има прокурор в частния сектор. \"В частния сектор има свобода на договаряне, кой точно ще прецени, че е ощетен, ако не договарящите се страни\", каза Велев. Той подчерта, че банките, застрахователните компании и борсите, които оперират с чужди пари, и в момента се регулират от държавата. \r\n\r\n От Конфедерацията на работодателите и индустриалците в България (КРИБ) изразиха позицията си, че е по-добре законопроектът да бъде изтеглен, за да се види дали въобще е възможно правилата за престъпленията в публичния сектор да се пренесат в частния и до каква степен това може да стане. \r\n\r\n \"В този си вид законопроектът дава шмайзери на хора, които не са ходили в казарма\", коментира изпълнителният директор на КРИБ Евгений Иванов. \r\n\r\n Вицепрезидентът (2012- 2017) и зам.-председател на Българската стопанска камара (БСК) Маргарита Попова също застана зад тезата, че е по-добре законопроектът да бъде оттеглен. Тя добави, че за частния сектор административната тежест, а не корупцията, е най-големият проблем.  \r\n\r\n \"Няма нищо страшно, ако ние решим, след това обществено обсъждане, да дръпнем назад тези законопрокти, да дръпнем напред борбата с корупцията и намаляването на административната тежест\", каза Попова и обясни, че страната ни не трябва да бърза да приема промени в Наказателния кодекс заради натиск, които идва ЕС.  \r\n\r\n Попова подчерта, че от БСК са представили своята позиция по законопроекта и там са представени проблеми с конкретни параграфи. \"Работодателите напълно не приемат тези параграфи, те биха позволили магистратски произвол\", обясни тя. \r\n\r\n В общественото пространство доловихме едно усещане, че тези, които сме против този законопроект, ще носим отговорност. Беше добавено, че ще носим морална отговорност. В правото обаче няма понятие като морал, допълни Попова. \r\n\r\n Съдии и адвокати - също с критики към текстовете \r\n\r\n От Висшия адвокатски съвет коментираха, че предложените текстове са изградени изцяло на грешна философия и не може механично да се пренасят нормите срещу корупцията в публичния сектор за частния такъв. \r\n\r\n \"Представете си хипотезата, че забавеното плащане на една заплата може да доведе до там, че работникът не може да се разплати с банката и вредите могат да се мултиплицират. Налице ли са вредните последици, умишлено ли е извършено - разбира се, знаят, че не са платили\", коментира Милен Ралчев от Висшия адвокатски съвет по повод текста. \r\n\r\n От Върховният касационен съд (ВКС) подчертаха, че нищо не налага приемането на тези текстове и променянето на действащия Наказателен кодекс. Обясниха обаче, че в законопроекта има и добри правни норми, които може все пак да бъдат приети. \r\n\r\n Според прокуратурата част от текстовете са добри, но някои промени не могат да бъдат одобрени от тях. Въпреки това зам.-главният прокурор Пенка Богданова избра да говори повече за \"достойнствата на текстовете\", отколкото за пропуските в него. \r\n\r\n \"Този проект не касае само предложения за промени на норми в частния сектор. Той предлага да се види възможността от изменения в ключови части от НК - престъпленията по служба, подкупите. Положително се отнасяме и към идеята за изравняване на санкциите за активен и пасивен подкуп\", каза Богданова и подчерта, че все пак трябва внимателно да се премислят промените, отнасящи се за корупцията в частния сектор. \r\n \n\t\t\t\t\t\t", "date": "2018.03.28", "title": "Няма да изтеглят спорните промени в Наказателния кодекс"}
{"url": "http://www.bnews.bg/article/239335-zhizel_byundhen_ne_moga_da_izyam_edna_ponichka_tryabvat_mi_deset", "text": "\n Жизел Бюндхен се придържа стриктно към диетата си, състояща се от зеленчуци и пълнозърнести храни. Въпреки това всеки човек си има своите малки (сладки) изкушения, както и популярната Бюндхен. Бюндхен заяви в интервю пред The Wall Street Journal, че обожава да яде понички, пише vesti.bg. \"Господи, не мога да се задоволя само с една. \r\n\r\n Трябват ми поне десет. Те са толкова малки\", споделя красавицата. Въпреки че 37-годишната Жизел от време на време се отклонява от типичното за нея меню, тя е строга, когато става дума за приготвянето на семейната трапеза. \r\n\r\n Когато тя Том Брейди сазаедно с децата си Бенджамин и Вивиан, не се допускат никакви телефони или електроника на масата. \"Нека просто да присъстваме. Да споделяме. Това е най-важното нещо за мен. Аз идвам от много голямо семейство\", разкри родената в Бразилия моделка. \r\n\r\n \"Всички искаха да говорят. Баща ми казваше в такива случаи да си вдигнеш първо ръката\". Красавицата, която е омъжена за легендарния куотърбек на \"Ню Ингланд пейтриътс\" Том Брейди, коментира здравето на съпруга си, както и дали той възнамерява да се откаже от спорта. \"Решението е изцяло негово, не е мое. Той знае това много добре. Няма да бъде честно, ако е обратното\", допълва още супермоделът Бюндхен. Двамата са заедно от 2009 г. Брейди има и 10-годишен син от предишната му връзка с актрисата Бриджит Мойнахан. \r\n  \r\n \n\t\t\t\t\t\t", "date": "2018.03.28", "title": "Жизел Бюндхен: Не мога да изям една поничка, трябват ми десет"}
{"url": "http://www.bnews.bg/article/239324-intsident_dva_samoleta_se_sblaskaha_na_letishte_v_tel_aviv", "text": "\n Германски и израелски самолет се сблъскаха на пистата на летище \"Бен Гурион\" в Тел Авив в сряда сутрин, съобщава БТА. \r\n\r\n При инцидента няма пострадали хора. На машините обаче са нанесени материални щети. \r\n\r\n Говорител на Израелската администрация на летищата съобщи, че опашката на самолет на авиокомпания \"Германия\" (Germania), който трябвало да излети за Берлин, се ударила в опашката на самолет на израелския авиопревозвач \"Ел Ал\", пътуващ към Рим.  \r\n\r\n По думите му по-сериозно увреден е германският самолет, но за пасажерите не е имало никаква опасност. Те били прекачени на други машини. \r\n \n\t\t\t\t\t\t", "date": "2018.03.28", "title": "ИНЦИДЕНТ! Два самолета се сблъскаха на летище в Тел Авив"}
{"url": "http://www.bnews.bg/article/239329-sestrata_na_kristin_s_nastrahvashto_silni_dumi_kam_tezhko_postradalata_krasavitsa", "text": "\n „Крисчо е силно човече и вярваме, че ще се оправи напълно с Божията помощ, с професионализма на докторите и подкрепата на нас, семейството й! Любовта, вярата в Бог и вътрешната сила ще те вдигнат на крака, малката ми. Обичаме те, принцесо!!!“ С тези силни думи Александра Колчева подкрепи и даде надежда на своята сестра Кристин Илиева, пише hotarena.net   Моделката пострада тежко при катастрофа на 12 март заедно с певицата Дивна Станчева. \r\n\r\n Изпълнителката катастрофира с автомобила си „Тойота Корола“ край с. Българене, по пътя Русе-София. При изпреварване Дивна губи контрол над автомобила и се блъска в мантинелата.   Ударът е толкова жесток, че налага се пожарникарите да режат колата, за да извадят Кристин. Ламарините са се врязали в единия й крак, който е с тежки разкъсвания и е поставен в барокамера. \r\n\r\n   В началото дори се говореше, че крайникът й ще бъде ампутиран, но сестра й категорично отрече този слух. И двата крака на Кристин са със сериозни счупвания и прогнозите не са добри. Предстоят й тежки операции, а по думите на лекарите, възстановяването й ще продължи поне година. \r\n\r\n 20-годишното момиче в момента лежи в реанимация във ВМА. Шофьорът Дивна се е разминала с леки наранявания.   Тези дни майката на моделката – Валерия Колчева, публикува съобщение в социалната мрежа смолба за даряване на кръв. Само в рамките на два дни стотици хора – близки, познати и непознати на Кристин, се отзоваха.   \r\n\r\n Няма информация дали самата Дивна също е дарила кръв. Според нейни близки от родния Русе, певицата е в тежко психическо състояние, не спирала да плаче, не се е хранила с дни и не излизала от къщи.   До редакционното приключване на броя експертизата за катастрофата все още не е излязла, а певицата няколко пъти си сменяла версиите за инцидента. \r\n\r\n Веднъж казала, че изгубила контрол, след като автомобилът влязъл в дълбока дупка, после заявила, че опитала да избегне удар с навлязъл в насрещното автомобил, а накрая, че била избутана в мантинелата от друг автомобил. По непотвърдена информация Дивна се е движила със 110 км в час, при разрешени 60 и е предприела неправилно изпреварване. \r\n  \r\n \n\t\t\t\t\t\t", "date": "2018.03.28", "title": "Сестрата на Кристин с настръхващо силни думи към тежко пострадалата красавица!"}
{"url": "http://www.bnews.bg/article/239330-levski_se_nadahva_za_pleyofite", "text": "\n Ръководството на Левски надъха привържениците на тима и ги призова да посетят стадион \"Георги Аспарухов\" за първия мач от плейофната фаза. Той е срещу Бероеи ще се състои от 1 април от 17:30 часа. \r\n\r\n Левски публикува видео в своя официален сайт. В него са събрани кадри от последните мачове на тима на Делио Роси. \r\n\r\n \"Битката в плейофите започва! Ела на \"Герена\" и бъди част от \"синьото\" семейство. Левски има нужда от твоята подкрепа!\", зоват от клуба. \r\n \n\t\t\t\t\t\t", "date": "2018.03.28", "title": "Левски се надъхва за плейофите"}
{"url": "http://www.bnews.bg/article/239331-bedstvie_tri_reki_prelivat_pri_odrin", "text": "\n Обилните дъждове и пълноводието на българските реки Тунджа, Арда и Марица потопиха Одрин, старинните мостове са затворени за пешеходци и автомобили, основни пътища също са под вода, предаде БГНЕС. Обявена е опасност от още по-големи наводнения, а според турските власти причината е в изпускането на язовирите от каскада „Арда“ – „Кърджали“, „Студен кладенец“ и „Ивайловград“. От седмица продължава да действа код „червено“ за нивото на Тунджа, за последното денонощие водният приток е от 300 куб.м/сек. \r\n\r\n Дни наред старинните мостове Кануни, Фатих, Сарачхане и Янлъзгьоз, които осигуряват достъпа до два квартала с население над 10 000 души, са затворени за преминаване на пешеходци и коли, две села са откъснати от административния център. Под вода са паркинги, спортният комплекс, където се провеждат традиционните „мазни“ борби, също е наводнен. \r\n\r\n Мостовете на Тунджа и Марица, които свързват квартал Караач с 5 000 жители с центъра на Одрин са затворени, а в района се намират социални съоръжения на публични администрации. Транспортът до квартала се осъществява през новопостроения мост, изграден неотдавна именно заради постоянните наводнения. Според данни от измервателната станция водният приток в река Марица /а в нея на турска територия се влива Арда/ е 1 353 куб.м./сек., а в Тунджа – 307 куб.м./сек. \r\n\r\n Наводнени са производствени предприятия и земеделски площи край Тунджа. Управителят на една от измервателните станции в Одрин Несип Йозден заяви, че с повишено внимание ще се следи изпускането на язовирите по река Арда и че ще се осъществи връзка с българските институции. Според него през следващите 15 дни се очаква спадане на нивото на водите, тъй като климатичните прогнози не предвиждат нови валежи. \r\n\r\n „Ако спадне пълноводието на Арда, то и нивото на Марица ще се понижи – прогнозният дебит в Арда беше 270 куб.м./сек., но поради снеготопенето и дъждовете притокът достигна 440 куб.м./сек. Ако се повиши още малко, ще се вдигне и в Одрин“, посочи Йозден. Той допълни, че язовирите в България са препълнени, преливниците им са отворени, а ВЕЦ-овете ударно произвеждат електроенергия. \r\n  \r\n \n\t\t\t\t\t\t", "date": "2018.03.28", "title": "БЕДСТВИЕ! Три реки преливат при Одрин"}
{"url": "http://www.bnews.bg/article/239322-prokuraturata_obvini_11_dushi_sled_aktsiyata_v_nap", "text": "\n Прокуратурата обвини 11 души след акцията в НАП вчера. Това съобщи ръководителят на спецпрокуратурата Иван Гешев, цитиран от БТА.  \r\n\r\n По думите му това е първата и най-голяма група от данъчни служители, разкрита от спецпрокуратурата и ГДБОП. \r\n\r\n Гешев обясни, че освен за подкупи, част от данъчните ще бъдат обвинени и за пране на пари. \r\n\r\n Той обясни, че арестуваните са от инспектори до началници на сектори. Гешев добави, че данъчните вземали между 500 и 5000 лева в зависимост от бизнеса на търговеца и начина, по който изглеждал обектът.  \r\n\r\n Заместникът на Гешев - Димитър Петров, обясни, че за част от данъчните прокуратурата ще иска постоянни арести. В домовете на арестуваните са намерени около 300 000 лева и скъпи бижута. \r\n\r\n Според прокуратурата ръководителите на екипи в НАП освен че давали разпореждания как да бъдат проверявани търговци, дори вземали вещи от обекти, които не можели да си платят исканите пари, като така задоволявали битовите си нужди.  \r\n\r\n На разследвашите съдействали редица изнудвани за пари. Гешев заяви, че прокуратурата няма да допусне тези свидетели да бъдат \"натискани\". \r\n\r\n Директорът на ГДБОП Ивайло Спиридонов обобщи, че елиминирането на тази група било много важно. Част от служителите на НАП имали за задача да получават навреме информация за антикорупционни операции и да я предават на заинтересовани лица.  \r\n \n\t\t\t\t\t\t", "date": "2018.03.28", "title": "Прокуратурата обвини 11 души след акцията в НАП"}
{"url": "http://www.bnews.bg/article/239327-katalunskiyat_parlament_odobri_pravoto_na_preizbirane_na_puchdemon", "text": "\n Парламентът на испанската автономна област Каталуния прие днес символично предложение, потвърждаващо правото на бившия й лидер Карлес Пучдемон да бъде преизбран на предишната си длъжност, въпреки че е в ареста и може да бъде съден, предаде Асошиейтед прес. \r\n\r\n Подкрепящите каталунската независимост партии използваха крехкото си мнозинство, за да одобрят предложението и да продължат своето неподчинение на испанското правителство, което казва, че областта не може да се отцепи, съобщава БТА. \r\n\r\n Преди пет месеца Пучдемон избяга от Испания, за да не бъде арестуван след обявената от каталунския парламент независимост. Испанските власти го уволниха и наложиха пряко управление на областта. \r\n\r\n В неделя Пучдемон, който е обвинен в бунт от Върховния съд на Испания, беше задържан в Германия съгласно европейска заповед за арест и германските власти трябва да вземат решение за неговата екстрадиция. \r\n \n\t\t\t\t\t\t", "date": "2018.03.28", "title": "Каталунският парламент одобри правото на преизбиране на Пучдемон"}
{"url": "http://www.bnews.bg/article/239328-erdogan_otseche_nyama_da_gonim_ruski_diplomati", "text": "\n Президентът на Турция Реджеп Ердоган заяви, че страната му няма да експулсира руски дипломати на базата на \"твърдение\", информира АП. \r\n\r\n Анкара осъди отравянето на Сергей Скрипал и дъщеря му във Великобритания, също така призова виновниците да бъдат изправени пред правосъдието. \r\n\r\n Но правителството обяви, че не планират да последват действията на НАТО и ЕС, които изгониха руски дипломати. \r\n\r\n \"Само защото някои държави предприеха стъпка, основавайки се на твърдение, ние не трябва да предприемаме същата стъпка\", казал Ердоган пред журналисти, цитиран от \"Хюриет\" и други местни медии. \r\n \n\t\t\t\t\t\t", "date": "2018.03.28", "title": "ЕРДОГАН ОТСЕЧЕ: Няма да гоним руски дипломати"}
{"url": "http://www.bnews.bg/article/239326-oktriha_izvesten_koreyski_pevets_martav_v_doma_mu", "text": "\n В Южна Корея e умрял известeнт певец, фронтмен на групата \"100%\". 33-годишният Со Мин Ву е намерен мъртъв в собствения му апартамент в Сеул, съобщава The Independent. Пристигайки на място, лекарите само установили смъртта на артиста. \r\n\r\n Според предварителните данни причината за смъртта е сърдечна недостатъчност. \r\nСмъртта му се превърна в удар за огромен брой фенове по целия свят.  \r\n  \r\n \n\t\t\t\t\t\t", "date": "2018.03.28", "title": "Октриха известен корейски певец мъртъв в дома му"}
{"url": "http://www.bnews.bg/article/239325-pozhar_izbuhna_v_avtotsentar_v_sankt_peterburg", "text": "\n Пожар избухна в автоцентър в Санкт Петербург, съобщи ТАСС, като се позова на Министерството на извънредните ситуации. \r\n\r\n За жертви и пострадали за момента не се съобщава! \r\n\r\n ОЧАКВАЙТЕ ПОДРОБНОСТИ!  \r\n \n\t\t\t\t\t\t", "date": "2018.03.28", "title": "Пожар избухна в автоцентър в Санкт Петербург"}
{"url": "http://www.bnews.bg/article/239323-simvolichen_protest_v_haskovo_na_meditsinskite_sestri_ot_gradini_i_uchilishtata", "text": "\n Символичен протест в Хасково проведоха 102 медицинските сестри от детските градини и училищата в общината. Те настояват за увеличение на заплатите с най- малко 70 лева, предава БНР. \r\n\r\n Специалистите по здравни грижи настояват за увеличение на основната им работна заплата с минимум 70 лева. Към момента основната работна заплата на работещите в здравни кабинети е 585 лева, а на медицинския персонал в яслените групи 635 лева. \r\n\r\n Медицинската сестра Недялка Маринова, която има 37 години стаж сподели. \r\n\"Като отидеш в магазина виждаш как постепенно всеки ден цената на някоя стока вече е скочила, а нашите заплати те си стоят постоянни\". \r\n\r\n За увеличение на заплатите са необходими допълнително 77 хиляди лева, обясни кметът на Хасково Добри Беливанов и допълни. \r\n\r\n \"В момента съгласно действащият стандарт сумата, която общината получава, за да изпълнява тази делегирана дейност е един милион 193 хиляди 469 лева. До край са изтръскани възможностите на бюджета, който ни е предоставен.\" \r\n\r\n Допълнителните пари могат да бъдат осигурени след решение на общинския съвет в Хасково. \r\n \n\t\t\t\t\t\t", "date": "2018.03.28", "title": "Символичен протест в Хасково на медицинските сестри от градини и училищата"}
{"url": "http://www.bnews.bg/article/239320-goreshtata_diva_tatyana_vleze_v_bolnitsa", "text": "\n Фолк звездата Татяна поднови силиконовите си импланти с нови, по-големи. В момента пайнерката се възстановява, пише marica.bg Операцията е направена в Пловдив от професионалиста д-р Желев. Татяна ще бори конкуренцията е нов чифт гърди.  \r\n\r\n Още този петък Татяна ще разходи новата си придобивка в Пазарджик, където има участие. Именно там ще направи дебюта на новите си гърди. \r\n\r\n Откакто се разведе, чалга дивата го е ударила на живот. През седмица пътува някъде в чужбина с новото си гадже, пазарува в едни от най-елитните магазини по света, прави все по-стойностни и скъпи проекти, а изглежда е решила да подобри максимално своята визия. \r\n\r\n Макар да отива към 40-те, изпълнителката на „За големите мъже“ може да мине за гадже на 18-годишния си син. Слави се като певицата с най-стегнато тяло, за което полага неимоверни усилия и много класации я поставят на първо място по сексапил. \r\n  \r\n \n\t\t\t\t\t\t", "date": "2018.03.28", "title": "Горещата дива Татяна влезе в болница "}
{"url": "http://www.bnews.bg/article/239321-nauchno_otkritie_lekari_otkriha_skrit_organ_v_choveshkoto_tyalo", "text": "\n Американски лекари идентифицираха нов орган в човешкото тяло - интерстициум, като се надяват, че откритието им ще помогне да бъде разбрано как се разпространява ракът, съобщи в. “Индипендънт\". \r\n\r\n Слоеве, смятани досега за плътна съединителна тъкан, всъщност са серия от кухини, пълни с течност. Такива кухини има под кожата, с тях са покрити червата, белите дробове, кръвоносните съдове, мускулите. Те се свързват и образуват мрежа, поддържана от здрави и гъвкави протеини. \r\n\r\n Анализът, публикуван в сп. \"Сайънтифик рипортс\", е първият, който идентифицира тези кухини като орган и се опитва да разбере функцията му. Въпреки че е един от най-големите органи в човешкото тяло, интерстициумът досега не е бил забелязван. \r\n\r\n Д-р Дейвид Кар-Лок и д-р Петрос Бенайъс от болница \"Маунт Синай Бет Израел\" са идентифицирали интерстициума, докато изследвали жлъчните канали на пациент за рак. Кухините, забелязани от тях, не съответствали на известната човешка анатомия. Затова се обърнали към патолога Нийл Тийз за консултация. \r\n\r\n Интерстициумът е пропускан от специалистите досега, защото за традиционните методи за изследване на тъканите флуидите се отстраняват. Така се разрушава структурата на органа и той е смятан за обикновена съединителна тъкан. \r\n\r\n Изследвайки тъканите на още 12 пациенти, американските лекари установиха, че този слой се източва в лимфната система - мрежата от съдове, по които се движи лимфата. Тя участва в имунните реакции. \r\n\r\n Освен че обгражда органите и ги предпазва от увреждане, интерстициумът осигурява движението на флуиди из тялото. Затова по него раковите клетки могат да достигат до лимфната система. \r\n\r\n Това откритие може да доведе до разработване на нови тестове за рак. \r\n \n\t\t\t\t\t\t", "date": "2018.03.28", "title": "НАУЧНО ОТКРИТИЕ! Лекари откриха скрит орган в човешкото тяло"}
{"url": "http://www.bnews.bg/article/239316-arheolozi_otkriha_tyaloto_na_legendaren_kitayski_voenachalnik", "text": "\n Китайски археолози са убедени, че тялото, открито в намерена преди години гробница, е на легендарния военачалник Цао Цао, пише в. \"Дейли експрес\". Цао Цао е считан за най-могъщия китайски воин, живял преди около 2000 години към края на династията Хан. \r\n\r\n Той често е обрисуван като жесток и безмилостен тиранин, но е възхваляван и като брилянтен управник и гений на военното дело, който се е отнасял с подчинените си като с членове на семейството си. Гробница, за която се смята, че е на Цао Цао, е открита през 2009 г. Споровете дали тялото в главната камера е на легендарния военачалник продължават с години. Сега специалисти от Института за културно наследство и археология на провинция Хънан, където се намира гробницата, потвърждават, че останките от тяло на мъж на възраст между 60 и 70 години наистина са на Цао Цао. \r\n\r\n Откриването на огромния мавзолей е било затруднено поради факта, че по-голямата част от надземните му структури са разрушени. Смята се, че Цао Цао е забранил изграждането на голяма гробница, но синът му Цао Пи пренебрегва бащината воля и построява такава. Впоследствие, опасявайки се, че мавзолеят ще бъде плячкосан, потомъкът на древния военачалник разпорежда горната му част да бъде разрушена. \r\n\r\n \"Липсата на много отломки наоколо свидетелства, че разрушаването е било планирано, а не акт на отмъщение\", казва археологът Чжоу Лиган. В гробница са открити и останките от две женски тела, чиято самоличност остава загадка. Според исторически сведения Цао Цао е погребан със съпругата си, починала на възраст между 70 и 80 години. Намерените в гробницата тела са на жена, прехвърлила 50-те, и на друга, прехвърлила 20-те. \r\n \n\t\t\t\t\t\t", "date": "2018.03.28", "title": "Археолози откриха тялото на легендарен китайски военачалник"}
{"url": "http://www.bnews.bg/article/239314-zloveshto_pak_ubit_roditel_ot_sobstvenoto_mu_dete", "text": "\n \r\n52-годишен мъж е задържан за жестокото убийство на родния си баща в град Септември. 77-годишният пенсионер е бил пребит до смърт с дървен кол. \r\nСигналът за починалия е подаден рано тази сутрин в дежурната част на полицията, съобщиха от пресцентра на МВР.  \r\nКъм мястото незабавно били насочени полицейски и медицински екипи. Лекарите обаче само установили смъртта на възрастния човек. В хода на предприетите действия е задържан синът на жертвата - 52-годишния Иван Иванов.  \r\nПо първоначални данни мъжът системно злоупотребявал с алкохол и проявявал агресивно поведение към родителите си. Рано тази сутрин разпрата се разразила отново, при която синът нападнал баща си Стефан с дървен кол, като му нанесъл удари по главата. Възрастният мъж починал на място. \r\nИзвършен е оглед от дежурна оперативна група, иззети са веществени доказателства. По случая е образувано досъдебно производство, работата по документирането му продължава под наблюдението на Окръжна прокуратура - Пазарджик.  \r\n  \r\n \n\t\t\t\t\t\t", "date": "2018.03.28", "title": "ЗЛОВЕЩО: Пак убит родител от собственото му дете!"}
{"url": "http://www.bnews.bg/article/239315-spored_sayta_frognyuz_komisiyata_sreshtu_koruptsiyata_podhvashta_tsolo_vutov_zaradi_shampanskoto_na_sina_mu_v_kurshevel", "text": "\n \r\nНовата мегаструктура за борба с корупцията ще проверява бизнеса на един от най-богатите българи Цоло Вутов. Това било обсъждано в разговор между главния прокурор Сотир Цацаров и шефа на КПКОНПИ Пламен Георгиев. \r\n\r\n Информацията съобщиха за Фрог нюз източници от новосформираната структура. \r\nПовод за задействането на Комисията за противодействие на корупцията и за отнемане на незаконно придобитото имущество бил клипът със сина на Вутов – Владимир. Той предизвика фурор в мрежата, показвайки как младият милионер се полива с шампанско в баровския френски курорт „Куршевел“ в Алпите. Черпенето с \"Moët било заради рождения ден на Владимир, а ритуалът бил на фона на чалга хита „Шушана“. Според някои медии празненството във Франция струвало 40 000 евро и именно това вбеси много българи. Във форумите бяха изписани доста нелицеприятни неща за децата на българските милионери. \r\nЦоло Вутов е известен като човек, който не обича публичните изцепки и години наред не е попадал в „жълтите“ новини. Очевидно обаче младият Владимир има друго разбиране за харченето на милионите, спечелени от баща му. \r\n\r\n Още не е ясно кога ще започне проверката. Георгиев и Цацаров били притеснени как точно да действат, защото Вутов е считан за доста близък с Бойко Борисов. Освен с това, бизнесменът се прочул и с назначените в негови фирми бивши шефове и експерти от МВР и тайните служби. Някои дори се шегували, че „частното МВР“ на Вутов работело по-ефективно от оригиналното. \r\n \n\t\t\t\t\t\t", "date": "2018.03.28", "title": "Според сайта Фрогнюз Комисията срещу корупцията подхваща Цоло Вутов заради шампанското на сина му в Куршевел!"}
{"url": "http://www.bnews.bg/article/239303-guneto_ubit_po_izklyuchitelno_zhestok_nachin_izdahnal_ot", "text": "\n   \r\n\r\n Столичният бизнесмен Венцислав Младенов убит по особено жесток начин, а тялото му е останало 6 дни във водите на река Чепеларска преди да изплува. Това стана ясно на извънредната пресконференция на прокуратурата. \r\n\r\n  Венцислав Младенов е бил повален на земята от двамата си съдружници с удари. Той е бил почти в безпомощно състояние, но е давал признаци на живот, когато Буюклиеви са го изтеглили в съседно помещение. Там единият му е държал краката, докато другият му е нанасял удари с твърд предмет в тилната част на главата. На Младенов са били причинени 3 тежки черепно-мозъчни травми, от които е издъхнал.  \r\n\r\n \"За да заличат следите, главата на жертвата първо е била увита с найлонова торба, завързана с въже на шията. След това убийците са увили тялото в завеса от заведението, а накрая са използвали и найлон\", разказа окръжният прокурор на Пловдив Румен Попов. \r\n\r\n Трупът е бил сложен в пластмасов бидон, към който е бил привързан с въже метален капак от шахта. След това бащата и синът са натоварили бидона с трупа в кола и са го хвърлили в река Чепеларска над село Косово. \r\n\r\n Тялото му е било извадено в понеделник вечерта в района на реката над родопското село Косово. \r\n\r\n Венцислав Младенов е бил в съдружие с обвинените за убийството му Севдалин Буюклиев, на 47 г., и Марин Буюклиев, на 26 г. Тримата са държали заедно заведение в центъра на село Нареченски бани.  \r\n\r\n На 21 март Младенов е отишъл в ресторанта и оттогава близките му са загубили всякаква комуникация с него. Мобилният му телефон е бил изключен. След като не успяват да го открият, роднините търсят съдействие от 9 РУП в София. Разследването започва пловдивската полиция съвместно с Главна дирекция \"Полиция\". Още в началото криминалистите се насочват към съдружниците на убития - Севдалин и Марин Буюклиеви. \r\n\r\n \"В следобедните часове на 21 март е възникнал скандал за пари в заведението в село Нареченски бани, стопанисвано от тримата. Кавгата е била между Севдалин Буюклиев и Венцислав Младенов. Между тях е започнал ръкопашен бой, към който се присъединява и синът\", разказа окръжният прокурор на Пловдив Румен Попов, цитиран от \"24 часа\". \r\n\r\n Убийството е разкрито, след като близките на Младенов са отишли на място в заведението му в село Нареченски бани. В стопанска постройка до ресторанта те открили захвърлена камера, която първоначално е била в заведението, но след това е била свалена от убийците. Роднините са я занесли в София, където експерт успял да отвори записа, тъй като камерата е била със специален код. \r\n\r\n Наблюдаващият прокурор по делото заяви, че към момента на Севдалин Буюклиев и сина му Марин са повдигнати обвинения за умишлено убийство. Предвиденото наказание е от 10 до 20 години затвор.  \r\n \n\t\t\t\t\t\t", "date": "2018.03.28", "title": "Гунето убит по изключително жесток начин, издъхнал от..."}
{"url": "http://www.bnews.bg/article/239319-sobstvenikat_na_bedstvashtite_kone_e_razpitan_dnes", "text": "\n Собственикът на бедстващите коне в Осоговската планина – Петър Пищалов, е разпитан днес от разследващите полицаи в Кюстендил, съобщи БТА. \r\n\r\n Според него виновни в ситуацията са хора, които са намерили преди повече от един месец конете му и не са му дали сигнал, а са ги свалили 2 км по-ниско в планината, където няма храна. \r\n\r\n Пред журналисти собственикът на животните се възмути, че някои са се възползвали и са си направили реклама със смъртта на животните. \r\n\r\n „Ако аз съм виновен за всичко и съм препъни камъка на земеделието в България – убийте ме”, каза Петър Пищалов. \r\n\r\n Той коментира, че неговите коне действително са били незаконно в Осоговската планина и това е причината той да не подаде сигнал към институциите, когато са изчезнали преди месец и половина. \r\n\r\n В момента в планината има 26 живи коне. Не знам обаче къде са другите от всичките ми около 70 коня, каза още Пищалов. \r\n \n\t\t\t\t\t\t", "date": "2018.03.28", "title": "Собственикът на бедстващите коне e разпитан днес"}
{"url": "http://www.bnews.bg/article/239313-topim_se_do_2040_g_naselenieto_shte_namalee_s_25", "text": "\n До 2040 г. населението на България ще намалее с около 20 до 25%. Това сочат данните от прогнозата за демографското развитие на България за периода 2015-2040 г. \r\n\r\n Документът е изготвен от Института за изследване на населението и човека при БАН на базата на данни на Евростат, НСИ, ООН и Световната банка, съобщиха от правителствената информационна служба. \r\n\r\n Независимо от предвижданото намаление на смъртността, което засяга в различна степен мъжете и жените, структурата на населението по пол ще остане стабилна. Делът на младите хора до 20 г. ще се запази, докато на възрастните над 65 г. ще нарасне значително. \r\n\r\n Това определя и прогнозирано намаление на броя и дела на населението в активна възраст. Намалението на населението на териториален принцип обхваща почти всички области, без столицата, и се очаква този процес да продължи в течение на целия период. \r\n\r\n В общоевропейски план България не е единствената страна с подобна прогноза. Същото се очаква да се случи в още 11 страни – Литва, Латвия, Румъния, Гърция, Хърватска, Португалия, Полша, Унгария, Естония, Италия и Словакия. Към тях условно биха могли да се присъединят Словения и Чехия, в които броят на населението се очаква да остане без промени до 2040 г. Това води до извода, че в почти половината страни от ЕС се очаква намаление на населението. \r\n\r\n Прогнозните резултати от различните проекции свидетелстват, че въпреки очакваното подобрение в показателите за смъртност и раждаемост, населението на страната вероятно е достигнало до етапа на т. нар. „инерция на обратния растеж“. Поради действието й, дори периодните нива на фертилност да се увеличат до равнището, необходимо за просто демографско възпроизводство – процес, който не се очаква в близко бъдеще, прогнозите са абсолютният брой на населението да продължи да намалява. \r\n\r\n Тези трайни демографски тенденции и предизвикателства са отчетени и адресирани в стратегическите и оперативни документи за провеждане на демографската политика в България. \r\n \n\t\t\t\t\t\t", "date": "2018.03.28", "title": "Топим се: До 2040 г. населението ще намалее с 25%"}
{"url": "http://www.bnews.bg/article/239307-frantsiya_v_poklon_pred_samozhertvata_na_politsay_beltram", "text": "\n Франция се прекланя пред полицая, който загина в атентата миналия петък и спаси живота на заложник.  В Париж започва официалната церемония в памет на Арно Белтрам. \r\n\r\n Посмъртно героят ще бъде издигнат в ранг полковник. „Миналият петък близо до Каркасон, нашата република имаше лице, това на полковник Арно Белтрам. Той направи най-великата жертва -  за да спаси живот, не се поколеба да изложи себе си риск”, заяви председателят на френското Национално събрание Франсоа дьо Рюжи. \r\n\r\n Само преди 3 месеца Арто Белтрам е участвал в тренировка за действия при освобождаване на заложници. Действията му миналия петък са надхвърлили сценария. \r\n\r\n Само след няколко дни е трябвало да се състои църковния му брак. \r\n \n\t\t\t\t\t\t", "date": "2018.03.28", "title": "Франция в поклон пред саможертвата на полицай Белтрам"}
{"url": "http://www.bnews.bg/article/239306-haydi_klum_s_novo_mlado_gadzhe", "text": "\n \r\nМанекенката и продуцент на \"Germany's next Topmodel\" не изневери на стила си от последните години и отново се радва на младо гадже. \r\nТози месец Хайди Клум бе забелязана на вечеря в Лос Анджелис с вокалиста на немската рок група Tokio Hotel Том Каулиц. Мнозина се усъмниха, че това е поредното завоевание на германката, но все пак бе твърде вероятно двамата да са се срещнали по работа, за да обсъдят общ проект. \r\nСега обаче 28-годишният Том и 44-годишната Хайди бяха заснети да се целуват. Това се случи на тераса в Пасадена в паузата по време на снимките на \"America's Got Talent\". Хайди е жури в шоуто заедно с Мел Би, Саймън Кауел и Хауи Мандел. \r\nФотографът, заснел кадрите, разказа, че двамата влюбени не са се криели. Според него Том е присъствал бекстейдж през целия ден, но не е имал участие в предаването. \r\nХайди подобри рекорда си от връзката с 31-годишния Вито Шнабел, която приключи през есента на 2017 г. Този път гаджето й е не с 13, а с 16 години по-младо. Клум се радва на подобни връзки от няколко години. Припомняме, че първият съпруг на Хайди бе с 13 години по-възрастният стилист Рик Пипино, а след това тя роди от Флавио Бриаторе. Тогава Клум бе на 30, а партньорът й на 53. \r\n  \r\n \n\t\t\t\t\t\t", "date": "2018.03.28", "title": "Хайди Клум с ново младо гадже"}
{"url": "http://www.bnews.bg/article/239311-nikolay_barekov_skoro_shte_kupuvame_ruska_gaz_no_kato_turska_monopolno_zavisimi_i_ot_putin_i_ot_erdogan_i_tozi_pat_shte_sme_ot_pretsakanite", "text": "\n Липсата на позиция по случая \"Скрипал\" на Борисов и компания, дето са хем така, хем онака, отново ще се отрази директно върху обикновения гражданин. Публикуваме горещият коментар на евродепутата Николай Бареков от Брюксел, какъв ще е резултатът за България от цялата гореща ситуация: \r\n\r\n \"Загубихме Руски поток. Но ще се строи Северен, а Турският поток вече е готов. Скоро ще купуваме руска газ, но като турска. Монополната ни газова зависимост ще стане по-страшна. Вместо само от Путин, от Путин и от Ердоган заедно. На тяхната воля ще чакаме да пълним хъбчето. И всичко това следствие на никаквата ни позиция спрямо Русия. Ето и сега в случая “Скрипал” нито сме с руснаците, нито сме против тях. Нито сме солидарни с НАТО и ЕС....Никой няма да оцени тази липса на позиция позитивно - нито Брюксел, нито Москва. За разлика от Австрия, която ясно каза, че няма да гони дипломати. За разлика от Унгария, която изгони един. Един дипломат разлика - коренно различни позиции. Къде сме ние? По средата и никъде. Отзоваването на посланик е временна палиативна мярка със срок на годност 3 дни. Резултатът е, че България през последните 10 години загуби възможностите си на приятел в лицето на Русия, а за Запада се утвърди като особено ненадежден партньор. И този път ще сме от прецаканите.\" \r\n \n\t\t\t\t\t\t", "date": "2018.03.28", "title": "Николай Бареков: Скоро ще купуваме руска газ, но като турска, монополно зависими и от Путин, и от Ердоган. И този път ще сме от прецаканите."}
{"url": "http://www.bnews.bg/article/239308-korumpiranite_danachni_chervivi_s_pari_v_domovete_im_namerili", "text": "\n Големи суми пари са намерени в домовете и автомобилите на служителите на Териториалната дирекция на „НАП – София“, които бяха задържани вчера в рамките на разследване за корупционни практики в приходната агенция, предава БНР. \r\n\r\n По-късно днес Специализираната прокуратура и ГДБОП ще оповестят на колко от 20-те арестувани ще бъдат повдигнати обвинения за участие в организирана престъпна група, рекетирала собственици на търговски обекти. \r\n\r\n Случаят е поет от новия отдел \"Антикорупция\" в Специализараната прокуратура, каза вчера ръководителят й Иван Гешев. Той уточни, че става дума за престъпна група от данъчни на ниско и средно ниво, но увери, че се проверява дали в схемата не са замесени и по-високопоставени служители на Националната агенция за приходите. \r\n \n\t\t\t\t\t\t", "date": "2018.03.28", "title": "Корумпираните данъчни червиви с пари, в домовете им намерили..."}
{"url": "http://www.bnews.bg/article/239309-karakachanov_postavi_balgariya_v_poza_parter", "text": "\n \r\nБългария за пореден път е в уникално унизителната поза \"партер\" известна сред народа и като поза на надупване. Днес знайни и незнайни политически коментатори обяснявят колко солидарна била страната ни с нашите европейски съюзници по случая \"Скрипал\". Коментар дори направи и световно неизвестния зам.-министър на външните работи някой си Георгиев. Хвалебствия към кабинетът дори отправи и предпенсионният политик от Атака Волен. \r\n\r\n А тя, истината е съвсем простичка! На първо място великия министър Каракачанов не ни ли набута с едни стотина милиона за ремонт на миговете ни от Русия? \r\nА да не би случайно по-голямата част от тази сума да е преведена вече авансово? Сиреч разбирайте, че е почти загубена. А спомняте ли си онзи руски намек за разобличаване в  корупция? Да не би това разобличаване да минава през едни милиарди и едно арбитражно дело за АЕЦ-Белене?  \r\nДа, нашите велики управляващи са солидарни с мерките на Европа срещу Русия, ама май не много! Да не би случайно агент Иван да ни постави в поза \"партер\", сиреч надупени? \r\n  \r\n \n\t\t\t\t\t\t", "date": "2018.03.28", "title": "Каракачанов постави България в поза \"партер\"!"}
{"url": "http://www.bnews.bg/article/239302-berbo_stava_trenyor_v_dubay", "text": "\n Димитър Бербатов става треньор. Бившият национал ще води занимания на млади таланти към проекта \"Football Escapes\" в Дубай. \r\n\r\n Бербатов ще дава насоки на бъдещите футболни звезди в елитния курорт \"JA Jebel Ali Golf Resort\" на Великден. \r\n\r\n Бившият нападател на \"Манчестър Юнайтед\" разкри за новото си амплоа в профила си в Инстаграм, като сподели, че вече няма търпение да започне. \r\n\r\n \"Football Escapes\" се занимава с организацията на футболни уроци за деца на различни места по света, като си партнира с най-добрите хотели и курорти. Тренировките се водят само от бивши футболисти с големи успехи. Занимания с талантите са провеждали Рио Фърдинанд, Боби Замора, Теди Шерингам, Ейдур Гудьонсен, Емил Хески и Дани Мърфи. \r\n\r\n В момента голмайстор №1 в историята на България е без отбор, след като в началото на март напусна със скандал индийския \"Керала Бластърс\" \r\n \n\t\t\t\t\t\t", "date": "2018.03.28", "title": "Бербо става треньор в Дубай"}
{"url": "http://www.bnews.bg/article/239318-bez_sgradi_nad_50_m_v_tsentara_na_sofiya", "text": "\n В централната градска част на София няма да се разрешава строеж на сгради по-високи от 50 м. Това реши парламентът, като прие окончателно на второ четене промените в закона за устройството и застрояването на Столичната община. \r\n\r\n Изключение ще се прави за имотите, попадащи в зоната на новия делови център на София. \r\n\r\n В 400-метровата зона около метростанциите извън централната градска част и извън районите \"Триадица\", \"Лозенец\", \"Младост\" и \"Изгрев\", сградите не трябва да надвишават 100 м височина. За останалата част от територията ограничението е 75 м. \r\n\r\n За територията, ограничена от софийския околовръстен път, южна строителна граница на София, бул. \"Цар Борис III\", допустимата височина на сградите е до 15 м.  \r\n\r\n В общия устройствен план на София могат да се определят устройствени зони за много високо строителство, в които височината на сградите не се ограничава, записаха депутатите.  \r\n\r\n От окончателния вариант на промените отпаднаха подробно разписаните граници на териториите за много високо строителство, каквито се предвиждаха двустранно по Околовръстен път при ж.к. „Люлин” и по бул.”Цариградско шосе” от кръстовището на 7-ми км до р. Искър. \r\n\r\n Отпадна и определението за „междублоково пространство”. \r\n\r\n В устройствените зони и в самостоятелните терени на зелената система след обществено обсъждане се допуска поставянето на преместваеми обекти, които не могат да заемат повече от 10 на сто от площта на имота, записаха депутатите. \r\n\r\n Предвидени са и промени в Закона за териториалното деление на Столичната община и големите градове с цел конкретизиране на границите на районите „Витоша”, „Панчарево”, „Люлин”, „Овча купел” и Банкя.  \r\n \n\t\t\t\t\t\t", "date": "2018.03.28", "title": "Без сгради над 50 м в центъра на София"}
{"url": "http://www.bnews.bg/article/239296-karakachanov_ima_edin_izhod_podava_ostavka_i_stava_klient_na_prokuraturata", "text": "\n „НУВЕЛ ОБСЕРВАТЬОР“ ГОДИНА СЛЕД „АФЕРА“ ВАДИ АФЕРАТА С ТЪРГОВИЯ НА БЪЛГАРСКО ГРАЖДАНСТВО С НАМЕСЕН ВИЦЕПРЕМИЕР! СТАТИЯТА В „АФЕРА“ БЕ ЗАБРАНЕНА ОТ ЦИК ПО ЖАЛБА НА ПАТРИОТИТЕ! ВИЖТЕ ЗАЩО! \r\n\r\n Красимир Каракачанов има един изход – подава оставка като министър и става клиент на Главна прокуратура. Апропо, от три месеца Софийска военно-окръжна прокуратура го разследва по мой сигнал за корупция в Министерството на отбраната. \r\n\r\n Всъщност „Нувел обсерватьор“ само повтаря разкритията на Агенция БГНЕС и сайта „Афера“. И се питам: случайно ли точно днес Каракачанов е в Париж? \r\n\r\n Велизар Енчев, Фейсбук \r\n\r\n Припомняме, че слeд cĸaндaлитe c бългapcĸoтo гpaждaнcтвo, ĸoитo гъpмяxa y нac,  . B ĸopecпoндeнция oт Coфия жypнaлиcтът Жaн-Бaтиcт Hoдe oпиcвa пoзнaти ни пpийoми зa пpoдyциpaнe нa „нoви“ бългapи, ocнoвнo чpeз oблeĸчeнaтa пpoцeдypa зa пoлyчaвaнe нa гpaждaнcтвo пo нaтypaлизaция, aĸo дoĸaжeш бългapcĸи ĸopeни. \r\n\r\n Фpeнcĸoтo издaниe, цитиpaнo oт Kлyб Z, cтигa и пo-дaлeч – пpeдcтaвитeли нa бългapcĸитe влacти пpoдaвaт гpaждaнcтвoтo нa xиляди чyждeнци, cpeд ĸoитo и пpecтъпници. B cxeмaтa ca зaмeceни нaй-мaлĸo eдин миниcтъp и вицeпpeмиep oт нaциoнaлиcтичecĸитe пapтии. Жaн-Бaтиcт Hoдe ce пoзoвaвa нa Kaтя Maтeвa – дo нeoтдaвнa диpeĸтop нa диpeĸциятa зa бългapcĸoтo гpaждaнcтвo в Mиниcтepcтвoтo нa пpaвocъдиeтo. Maтeвa вoдeшe тeжĸи битĸи зa зaтвapянe нa „пpoбoйнитe“ в пpoцeдypaтa и пo-cepиoзни пpовepĸи нa ĸaндидaтитe, впоcледcтвие бe диcциплинapнo yвoлнeнa зapaди изтичaнe нa инфopмaция в мeдиитe. \r\n \n\t\t\t\t\t\t", "date": "2018.03.28", "title": "КАРАКАЧАНОВ ИМА ЕДИН ИЗХОД – ПОДАВА ОСТАВКА И СТАВА КЛИЕНТ НА ПРОКУРАТУРАТА"}
{"url": "http://www.bnews.bg/article/239317-bremennata_ralitsa_paskaleva_sbadna_mechta_otide_v_egipet", "text": "\n Актрисата от \"Откраднат живот\" Ралица Паскалева, която е бременна с първото си дете от волейболиста Теодор Салпаров - на екскурзия в Египет. Тя публикува снимки в Instagram от Египетските пирамиди. \r\n\r\n \"За мен Египет винаги е било мечта. Най-голямото ми желание в ранна възраст беше да бъда археолог египтолог и да живея именно в Страната на Фараоните. По една или друга причина поех в друга посока, което беше правилният за мен избор, но тръпката ми към това магично място, изпълнено с мистика и необяснима вселенска енергия, остана. Пътуването ни беше планирано преди дори да знам, че ще имаме бебче, а пък след като разбрахме новината нещото, което си казах беше: “Не мога да повярвам, че детето ми ще бъде в мен, докато сбъдна една от мечтите си и то ще усети безумното ми щастие, което ще изпитам там”, написа Ралица на една от снимките. \r\n\r\n „Именно за това се радвам и че първите ми снимки като бременна са именно от тук. Обиколила съм много места по света и почти всички арабски страни и тази не се различава с нищо от останалите. Да, има резки смени на беднотия и заможност наоколо, но ви уверявам, че е абсолютно безопасно и безкрайно красиво. Щастието в мен прелива от това, че с Теодор ще имаме дете и че то самото ще бъде заредено с най-позитивната емоция, свързана с престоя тук. Пътуването е съгласувано и с нужните хора разбира се! Благодарим на всички познати и непознати прекрасни хора и всичките им мили коментари, с които ни заливат. Обичам ви! И очаквайте още кадри от пустинната земя”, сподели още Ралица. \r\n\r\n Теодор Салпаров и Ралица Паскалева са заедно от миналото лято. За актрисата това е първо дете. Теодор има син от първата си съпруга Бойка. \r\n\r\n   \r\n \n\t\t\t\t\t\t", "date": "2018.03.28", "title": "Бременната Ралица Паскалева сбъдна мечта!  отиде в Египет.."}
{"url": "http://www.bnews.bg/article/239293-82_godishna_baba_hvarli_8_bona_prez_prozoretsa", "text": "\n 82-годишна жена от Силистра е хвърлила през прозореца 8300 лв., след като била заблудена от телефонни измамници. Вчера в дома си в областния град тя повярвала на обаждане, че съдейства на полицията в акция по залавяне на телефонни измамници. Следвайки дадените указания, поставила в торбичка спестяванията си в размер на 8300 лв. и я хвърлила през прозореца. \r\n\r\n От МВР призовават: \r\n \n\t\t\t\t\t\t", "date": "2018.03.28", "title": "82-годишна баба хвърли 8 бона през прозореца"}
{"url": "http://www.bnews.bg/article/239310-ninova_pripozna_ideyata_na_bi_nyuz_za_stenogramite_ot_sreshtata_vav_varna", "text": "\n \r\n\r\n Днес вече имаме отговор на този въпрос. \r\n\r\n \r\nНинова посочи, че няма конкретен резултат и напредък по нито един от спорните въпроси след проведената среща.  \r\n„Нито по спора с Гърция, нито по отношение конкретно решение за присъединяването на Турция към ЕС, нито по въпроса за облекчаването на визите за турски граждани за ЕС. По нищо не се отбеляза съществен напредък.  “, подчерта Нинова.  \r\nЛидерът на БСП заяви, че премиерът Борисов \"не може да ни поставя в трета независима позиция, която просто наблюдава процеса\". Нинова посочи, че след като е поставен въпросът за изказването на Ердоган, че душевните граници на Турция се простират до Кърджали, не се разбира какъв е отговорът.  \r\n\"Има ли категоричен отговор и поставено ли е категорично това изявление и редица други като неприемливо, провокативно и като провокация към националния суверенитет и националния интерес на България\", каза Нинова.  \r\nСпоред нея, за да стане публично всичко, което се е говорило и за да го разбере българският народ, БСП иска стенограма от тези разговори с ясни и категорични позиции.  \r\n\r\n В срещата във Варна няма нищо изключително – през последните три години са проведени 12 подобни, каза лидерът на БСП.  \r\n\r\n „Бихме искали да разгледаме две тези. Първата е на управляващите и Борисов за изключителността на тази среща. За това, че тя е историческа, и че тя подновява диалога Турция – ЕС. Бихме искали да припомним, че този диалог никога не е спирал. Ние сме за това да се води диалог между Турция, ЕС и между България и Турция, но тази среща с нищо не е изключителна, защото в последните три години са проведени 12 подобни“, каза лидерът на БСП. \r\n\r\n По думите ѝ тези срещи са били на равнище ЕС – Турция по същите въпроси. Корнелия Нинова обърна внимание, че само за 2017 г. има 6 различни срещи. \r\n \n\t\t\t\t\t\t", "date": "2018.03.28", "title": "Нинова припозна идеята на Би Нюз за стенограмите от срещата във Варна!"}
{"url": "http://www.bnews.bg/article/239297-patriotarski_zam_ministar_razchistva_smetki", "text": "\n \r\nПатриотарския зам.министър на транспорта и лично протеже на тоалетния министър Ангел Попов е в основата на уволнението на шефът на ДАИ - Бургас Атанас Желязков. \r\nВ интервю пред  бургаския сайт \"Флагман\" Желязков ракрива потресаващи детайли за корупционни схеми в сектора и обвинява за това протежето на Валери Симеонов и зам.-министър на транспорта Ангел Попов \r\n\r\n Припомняме, че в края на 2017 година главният прокурор Сотир Цацаров обяви, че Ангел Попов е обвинен в измама за 8000 евро. Попов е получил въпросната сума от превозвачи с обещанието да им уреди разрештелно за търговска дейност, заявиха от прокуратурата. \r\n\r\n Интересен факт е, че протежето на Симеонов не бе отстранен от длъжност и както се вижда продължава да коли и беси. Според запознати, патриотарския чадър е разперен над него, а той добре се отблагодарявал за закрилата. За съжаление диктатурата и саморазправата върху кадърните и можещи хора наложена от ГЕРБ и Патриотари е по- пагубна от всякога!   \r\n  \r\n \n\t\t\t\t\t\t", "date": "2018.03.28", "title": "Патриотарски зам.-министър разчиства сметки!"}
{"url": "http://www.bnews.bg/article/239298-eto_novite_krasavitsi_na_sports_illustrated_swimsuit", "text": "\n \r\nИзмина само месец откакто моделите на Sports Illustrated Swimsuit за 2018 г. дебютираха, а култовото издание вече е готово с два от моделите си за 2019 г. \r\nКамил Костек и Хейли Калил са първите имена, които бяха обявени като победителки в конкурса на Sports Illustrated. Това им гарантира участие в изданието за 2019 г. \r\nТазгодишният модел от корицата - Даниел Херингтън, е разкрила новината на Камил и Хейли в клуб в Лас Вегас и те са били на седмото небе от щастие. \r\nTe отпразнували победата с други звезди на Sports Illustrated като Майла Далбесио, Оливия Кулпо и Джорджия Гибс. \r\n  \r\n \n\t\t\t\t\t\t", "date": "2018.03.28", "title": "Ето новите красавици на Sports Illustrated Swimsuit!"}
{"url": "http://www.bnews.bg/article/239292-borisov_populistki_i_ednolichno_otpusna_dobavki_kam_pensiite_za_velikden", "text": "\n Навръх именния си ден премиерът Бойко Борисов се направи на щедрият Дядо Коледа и лично съобщи, че 1,2 милиона пенсионери ще получат по 40 лева добавки към пенсиите си за Великден.  \r\n\r\n Въпросът за добавките бе основна точка в дневния ред на правителството, като преди няколко дни министърът на финансите Владислав Горанов изрази съмнения дали ще има пари за парите, които традиционно се връчват за най-бедните пенсионери. \r\n\r\n \"Даването на надбавки за Великден и Коледа вече не е инцидентно. Финансовият министър и социалният разгледахме възможностите за надбавки на пенсиите и този Великден. Преди няколко години беше инцидентно това плащане, но вече над 1 млн. пенсионери чакат надбавки”, се похвали Борисов, все едно вади парите от личния си джоб. \r\n\r\n И за да почертае, че отново еднолично е взел решението, добави, че ако министрите приемат предложението за решение, 1 227 000 пенсионери ще вземат допълнително по 40 лв. за този Великден. Това са пенсионерите, които са с доходи до линията на бедност, т.е. с пенсии до 321 лева. \r\n\r\n  56.5% от пенсионерите, са тези, които ще вземат надбавки с изплащането на пенсиите, което ще започне от 4 април.  \r\n \n\t\t\t\t\t\t", "date": "2018.03.28", "title": "Борисов популистки и еднолично \"отпусна\" добавки към пенсиите за Великден"}
{"url": "http://www.bnews.bg/article/239281-dimitar_bayraktarov_chastniyat_falit_na_manolova_e_v_polza_na_kreditorite_i_monopolistite", "text": "\n Странни чудеса се случват в нашата мила татковина! Интересното е, че и чудотворците някак си са все едни и същи? Но, да си дойдем на думата! Спомняте ли си чл.417 от ГПК? Да, да, същият, който нарекохте мракобесния член, чрез който стотици хиляди граждани попаднаха в лапите на ЧСИ-тата и бяха направо смазани. А сега най-важният въпрос - спомняте ли си кой е виновникът, за да го има чл.417 от ГПК ? Да, да, казва се Мая Манолова. През 2015 г. бях първия и си останах единствения, който внесе законопроект за отмяна на чл.417. \r\n\r\n В хода на дебатите в правна комисия притиснах Манолова и тя публично се извини на потърпевшите. Свидетели на тази случка има десетки. Тези извинения на Мая Манолова с нищо не подобриха живота на стотиците хиляди българи чиито съдби бяха съсипани от действието на чл.417. Този член е в сила от 01.03.2008 г. вече 10 години. Няколко месеца след влизането му в действие направих първите журналистически разследвания и телевизионни предавания за безскрупулността по прилагането на чл.417 от ГПК. \r\n\r\n Да, членът на Мая, както често го наричаха хората. Голяма част от разбитите човешки съдби никога няма да забравя, дано да ги помните и вие, които сте гледали тв предаванията ми на тази тема. Днес виждам и чета, че Мая отново се е развихрила! Този път ще спасява длъжниците със закон за личен фалит. Дори и специално изследване е популяризирала. Предупреждавам, че пътят към ада е осеян с добри намерения. \r\n\r\n От няколко години работя по тази тема и трябва да ви споделя, че така наречения частен фалит, не е нещо, което решава проблемите на свръх задлъжнелите граждани. Бих споделил, че попадането в лапите на частния фалит е много по-старшно от лапите на ЧСИ-тата. В повечето случаи вие преставате да бъдете на практика човек. И всичко това се прави, забележете, не за да стане по-леко на длъжника, а точно обратно да бъде удовлетворен интересът на кредитора(банката, монополиста,топлофикация и т.н.). \r\n\r\n И забележете, Мая Манолова, чиято длъжност има съсвсем други функции, е тръгнала да ви пробутва идеята за нова заробваща стратегия, която да замести компрометираната вече с чл.417 от ГПК. Искам само да обърна внимание, че са много малко хората, които въобще могат да ви обяснят как действа частният фалит. Длъжен съм само да ви обясня, че веднъж попаднал в лапите на частния фалит, където и да отидете, в която и държава по света, вие ще сте белязан от него и ще носите последствията му. \r\n\r\n Единствените, които имат полза от въвеждането на частен фалит са именно кредиторите и монополистите. Интересно защо омбудсманът Мая Манолова не се бори с причините за свръх здължнялостта на огромната част от българското население? Нима тя не е наясно за съществуването на феномена \"Работещи бедни\". Всички в семейството работят, но парите все не стигат. \r\n\r\n Нима Манолова не е наясно, че огромна част от задълженията на българите са несъществуващи и затова се прилага лансирания от нея чл.417 от ГПК, тоест чрез него вие сте обявен за длъжник без право да се защитите и да докажете, че не сте длъжник. Тази схема вече се изчерпва и доведе до много размирици, а и хората я понаучиха, затова вече ви рекламират новата заробваща схема. \r\n\r\n Като общественик и журналист съм длъжен да ви предупредя докато не е станало късно! Като човек, който дълги години се занимава с медии, ще ви обърна внимание на един интересен факт. Замислете се защо Мая Манолова е винаги сама в телевизионните студия и няма, човек, който да опонира на тезите ѝ? Ще ви отговоря -защото това е най-лесният начин да бъдете манипулирани! \r\n\r\n Димитър Байрактаров, Фейсбук \r\n \n\t\t\t\t\t\t", "date": "2018.03.28", "title": "Димитър Байрактаров: Частният фалит на Манолова е в полза на кредиторите и монополистите!"}
{"url": "http://www.bnews.bg/article/239283-deputat_ubiets_ot_gerb_dalzhi_stotitsi_hilyadi_danatsi_i_prodava_firmi_na_romi", "text": "\n \r\nДепутатът от ГЕРБ Димитър Гамишев е продал преди около две години фирмата си \"Гамишев – НКД\" ЕООД със задължения към бюджета в размер на около 200 000 лв. на дружество, управлявано от малоимотен гражданин. Това съобщи сайтът Бивол, като информацията се потвърждава от Търговския регистър и публичния списък на Националната агенция за приходите за безимотните длъжници на хазната. Преди ден Гамишев получи условна присъда за убийство на човек през 2014 г. при пътен инцидент. \r\nВ случая става дума за класически случай на прехвърляне на дружество на малоимотно лице, става ясно от данните на данъчната агенция. Това в миналото бе една от най-разпространените схеми за избягване на данъчно облагане или за източване на ДДС. От Националната агенция за приходите (НАП) обясниха миналата седмица, че в голяма степен вратичките в закона в последните години били ограничени заради въвеждане на редица мерки като забрана за прехвърляне на фирма по време на данъчна ревизия, пред- и следрегистрационен контрол по ДДС и т. н. \r\nПо този случай към момента НАП е поискала от съда обявяване на недействителност на една от сделките. Започнала е и ревизия на физическото лице Димитър Гемишев, за да му се потърси отговорност като физическо лице с личното му имущество за натрупаните задължения, посочиха от данъчната агенция. \r\nОт пресцентъра на ГЕРБ отказаха всякакъв коментар по случая, а по отношение на присъдата за убийство съобщиха, че депутатът ще обжалва, пише Медиапул. \r\n\r\n \r\n\r\n \r\nПрехвърлянето на фирмата на Гемишев на дружеството \"Файнест Асошиътс\", управлявано от Георги Михайлов Георгиев, е станало през април 2016 г., става ясно от данни в Търговския регистър. По данни от системата за правна информация ДАКСИ Георгиев участва или е участвал в управлението на още 93 фирми и в собствеността – на 54. Проверка на Биволъ е показала, че поне 10 от фирмите на Георги Георгиев дължат суми от порядъка на десетки и стотици хиляди левове на НАП. \r\nФирмата, която до април 2016 г. е била на Гамишев, е влязла през август 2017 г. в черния списък на дължащите на НАП над 5000 лв., но нямат имущество, което да бъде осребрено, нито пък вземания от трети лица. По последни данни неплатените публични задължения на компанията са 202 991 лв. Изданието Биволъ твърди, че задълженията са били натрупани още преди прехвърлянето на дружеството. \r\nГамишев стана депутат през пролетта на 2017 г., а прехвърлянето на фирмата се случва малко преди да бъде избран за общински координатор на ГЕРБ в Гоце Делчев. Преди да стане шеф на местната структура на ГЕРБ и депутат, Гамишев се е занимавал с предприемачество в сферата на строителството. Според Биволъ през 2012 г. съпругата на Гамишев е получила близо 400 000 лв. европейско финансиране от селската програма за къща за гости в с. Гайтаниново. Неговата снаха пък е взела от същата програма близо 300 000 лв. за къщи за гости в с. Лещен. \r\n\r\n Миналата седмица гражданско сдружение \"БОЕЦ\"  повдигна темата с огромния размер на несъбрания от НАП ДДС заради прехвърлянето на фирми на малоимотни и безимотни лица. Според данните става дума за 5.8 млрд. лв. за периода от 2000 г. до края на 2017 г. В петък данъчната агенция се оправда, че в последните години сумата на несъбрания данък значително е спаднала, каквато е и позицията на финансовия министър Владислав Горанов и шефката на бюджетната комисия в парламента Менда Стоянова. Междувременно се разбра, че Сметната палата е започнала проверка на събираемостта на ДДС, а \"БОЕЦ\" внесе сигнал за проблемите със събираемостта на ДДС в България до председателя на Европейската комисия Жан-Клод Юнкер. \r\n\r\n   \r\n \n\t\t\t\t\t\t", "date": "2018.03.28", "title": "Депутат-убиец от ГЕРБ дължи стотици хиляди данъци и продава фирми на роми!"}
{"url": "http://www.bnews.bg/article/239305-revolyutsionno_ucheni_otkriha_nov_organ_v_choveshkoto_tyalo_mozhe_da_pomogne_v_borbata_s_raka", "text": "\n \r\nАмерикански лекари откриха нов орган в човешкото тяло - интерстициум, като се надяват, че откритието им ще помогне да бъде разбрано как се разпространява ракът. \r\nСлоеве, смятани досега за плътна съединителна тъкан, всъщност са серия от кухини, пълни с течност, съобщи в. \"Индипендънт\".  \r\nТакива кухини има под кожата, с тях са покрити червата, белите дробове, кръвоносните съдове, мускулите. Те се свързват и образуват мрежа, поддържана от здрави и гъвкави протеини.  \r\nАнализът, публикуван в сп. \"Сайънтифик рипортс\", е първият, който идентифицира тези кухини като орган и се опитва да разбере функцията му. Въпреки че е един от най-големите органи в човешкото тяло, интерстициумът досега не е бил забелязван. \r\nД-р Дейвид Кар-Лок и д-р Петрос Бенайъс от болница \"Маунт Синай Бет Израел\" са идентифицирали интерстициума, докато изследвали жлъчните канали на пациент за рак. Кухините, забелязани от тях, не съответствали на известната човешка анатомия. Затова се обърнали към патолога Нийл Тийз за консултация.  \r\nИнтерстициумът е пропускан от специалистите досега, защото за традиционните методи за изследване на тъканите флуидите се отстраняват. Така се разрушава структурата на органа и той е смятан за обикновена съединителна тъкан. Изследвайки тъканите на още 12 пациенти, американските лекари установиха, че този слой се източва в лимфната система - мрежата от съдове, по които се движи лимфата. Тя участва в имунните реакции. \r\nОсвен че обгражда органите и ги предпазва от увреждане, интерстициумът осигурява движението на флуиди из тялото. Затова по него раковите клетки могат да достигат до лимфната система.  \r\nТова откритие може да доведе до разработване на нови тестове за рак.  \r\n  \r\n \n\t\t\t\t\t\t", "date": "2018.03.28", "title": "Революционно: Учени откриха нов орган в човешкото тяло, може да помогне в борбата с рака"}
{"url": "http://www.bnews.bg/article/239300-ekskluzivno_deputatat_ubiets_podade_ostavka", "text": "\n Народният представител от ГЕРБ - Димитър Гамишев, подаде оставка. Новината бе съобщена от депутата Спас Гърневски в кулоарите на Народното събрание.  \r\nПричината за депозираната оставка е започнала проверка на НАП на депутата от Гоце Делчев заради появили се информации в медиите, че фирма, свързана с неговото име, е забъркана в ДДС-измама. \r\nДимитър Гамишев е подал оставка, за да не пречи на проверката.  \r\n\r\n Историята: Гамишев е продал преди около две години фирмата си \"Гамишев – НКД\" ЕООД със задължения към бюджета в размер на около 200 000 лв. на дружество, управлявано от малоимотен гражданин. Това съобщи сайтът Бивол, като информацията се потвърждава от Търговския регистър и публичния списък на Националната агенция за приходите за безимотните длъжници на хазната.  \r\n\r\n По този случай към момента НАП е поискала от съда обявяване на недействителност на една от сделките. Започнала е и ревизия на физическото лице Димитър Гемишев, за да му се потърси отговорност като физическо лице с личното му имущество за натрупаните задължения, посочиха от данъчната агенция. \r\n \n\t\t\t\t\t\t", "date": "2018.03.28", "title": "ЕКСКЛУЗИВНО: Депутатът-убиец подаде оставка!"}
{"url": "http://www.bnews.bg/article/239286-vizhte_koy_e_ubitiyat_biznesmen_kray_narechenski_bani", "text": "\n Столичният бизнесмен Венцислав М. е 45-годишният мъж, чието тяло бе открито в микроязовир край Нареченски бани, съобщава \"Блиц\". \r\n\r\n Той е бил известен с прякора Гунето.  \r\n\r\n По последни данни мъжът е бил ликвидиран преди няколко дни, но униформените са извадили тялото от водите едва снощи.  \r\n\r\n Днес се очаква прокуратурата да излезе с разкрития за убийството. \r\n\r\n Припомняме, че за убийство на Венцислав са арестувани неговите съдружници и съдържатели на заведения в Нареченски бани - тотомилионерът от зората на демокрацията Севдалин Б. и синът му Младен Б. 45-годишният Севдалин Тотото държи две заведения в Наречен и региона, които са били подпалвани нееднократно поради отколешни спорове за пари.  \r\nОсновната версия и най-вероятен мотив за убийството е, че мъжете са дължали крупна сума пари на Венцислав.  \r\n\r\n По образование убитият Венцислав е психолог, има магистърска степен във Великотърновски университет, възпитаник е и на Югозападния университет в Благоевград. Мъжът е управлявал фирма \"Венмар 2017\" ООД в съдружие със задържаните, както и още две компании еднолично - \"Вендес\" ЕООД и \"Бастър Бестър\" ЕООД.  \r\n\r\n През първата фирма се е управлявало крайпътното заведение, разположено в близост Нареченски бани в посока Пампорово. Тав най-вероятно се е развила смъртоносната свада между мъжете.  \r\n \n\t\t\t\t\t\t", "date": "2018.03.28", "title": "Вижте кой е убитият бизнесмен край Нареченски бани!"}
{"url": "http://www.bnews.bg/article/239284-razbra_se_kakav_e_nasilnikat_na_zalyatata_s_kiselina_azhda", "text": "\n \r\nЗалятата с киселина жена не е контактна и е на апаратна вентилация, съобщи доц. Мая Аргирова– началник на Клиниката по изгаряния в \"Пирогов\". \r\n36-годишната Ажда Ибрахимова беше нападната в центъра на София в понеделник вечерта. Тя е собственик на сладкарски цех, към който има прикрепена сладкарница, женена е, с дъщеря на 15 години.  Очаква се в близките дни това състояние да позволи извършването на оперативни интервенции за отстраняване на мъртвите тъкани и покриването със свободна кожа. Прилагат се най-модерните средства за местно и общо лечение\", каза още доц. Аргирова пред БНТ. \r\nИменно заради тежкото си състояние - с 25% изгаряния и опасност за живота, Ибрахимова все още е в реанимация и не е разпитана от разследващите полицаи.   Първо чух писък, после се посипаха стъкла и се вдигна пара. Той ме видя и хукна да бяха, викнах след него... Беше очевидно, че жената изпитва много силна, изгаряща болка, беше в сълзи\", разказа пред Нова телевизия Георги Георгиев, единственият свидетел на нападението, който обаче не е видял лицето на мъжа, пише Дир.бг. \r\nПред bTV той добави, че вдигналите се пари от киселината са затруднили неговото дишане и това на други събрали се хора. Георгиев обаче дал вода на пострадалата, за да я помогне да отмие киселината. \r\n\"Тя и мъжът й са кротки хора. Сутрин отиват на работа, вечер се връщат\", разказа пък съседка на пострадалата. По думите й съпругът е възпитан и любезен човек.  \r\nКъм момента няма задържан за нападението. Иззети са видеозаписи, на които е заснето престъплението.  \r\nБизнесдамата Мария Бонева, която през 2002 година беше залята с киселина, коментира, че в случая трябва да се обяви парична награда за информация за нападателя, защото така най-лесно може да бъде открит. По думите й той не може да е действал сам, някой му е помогнал да се снабди с киселина. коментира тази сутрин пред Нова телевизия психиатърът Цветеслава Гълъбова.   \r\n\"Това обикновено са хора, които са фрустрирани по някакъв начин, които не са могли да получат нещо желано\", посочи тя, като допълни, че причината може да е свързана с бизнес, но и с лични отношения.   \r\n\"Жертвата е направила нещо, което не се харесва на извършителя. Целта е тя да бъде унизена и обезобразена за цял живот\", каза още д-р Гълъбова.  \r\nСпоред нея извършителите на подобен род престъпления са неустойчиви хора, които са несигурни в себе си, и се отличават с примитивизъм в личностен план.  \r\n  \r\n \n\t\t\t\t\t\t", "date": "2018.03.28", "title": "Разбра се какъв е насилникът на залятата с киселина Ажда!"}
{"url": "http://www.bnews.bg/article/239285-strahotna_novina_za_tsveti_pironkova", "text": "\n Тенисистката Цветана Пиронкова може да се похвали с изключителна радост. Тя стана майка, информира „Марица“. \r\n\r\n Според изданието пловдивчанката е родила момиченце, но повече подробности не се разкриват. За момента не е ясно какво име ще носи наследницата на Пиронкова и съпруга й Михаил Мирчев. \r\n\r\n Така на Цветана Пиронкова предстои да отпразнува два празника в следващите дни. Раждането на нейната дъщеря и своя имен ден – Цветница, който е в неделя. \r\nКакто е известно, тенисистката и бившият футболист Мирчев се венчаха през лятото на 2016 година. Точно преди Коледа на 2017 година Цвети разкри щастливата новина, че ще става майка. Сега малко преди Великден на бял свят се появи нейната дъщеричка.  \r\n \n\t\t\t\t\t\t", "date": "2018.03.28", "title": "Страхотна новина за Цвети Пиронкова!"}
{"url": "http://www.bnews.bg/article/239294-taypi_poiska_ot_bryuksel_kakvoto_be_obyavil_a_boyko_dali_naistina_zashtiti_balgarskite_interesi", "text": "\n \r\nТурция и Европейският съюз \"се споразумяха да дадат тласък на отношенията си\" - с тези думи турският президент Реджеп Тайип Ердоган коментира срещата във Варна. \r\nПред журналисти на връщане от България той добави, че би било \"самозаблуда\" да се каже, че всички проблеми между Анкара и Брюксел са загърбени, съобщава в. \"Хюриет дейли нюз\".  \r\n\"Подчертахме по-специално необходимостта каналите за диалог да се държат отворени. Има пълно единство по тази тема. Съгласихме се, че за да дадем тласък на отношенията с ЕС, ще бъдат от полза по-чести консултации по регионални въпроси\", заяви Ердоган на борда на самолета на връщане от България, където в понеделник се състоя среща с председателя на Европейската комисия Жан-Клод Юнкер и с председателя на Европейския съвет Доналд Туск. \r\n\"Казах им, че едно конструктивно отношение към Турция вместо несправедливи критики и двойни стандарти би помогнало за подобряване на отношенията и решаване на въпросите\", посочи турският лидер.  \r\nТой добави: \"Разбира се, би трябвало да се самозалъгваме, ако кажем, че \"всичко е перфектно и всички отрицателни неща са преодолени\". Но беше важно да се съберем на ниво лидери, да седнем заедно на една маса и да говорим искрено. Има съгласие за продължаване на диалога и даване на тласък на отношенията\".  \r\nЕдна от обсъдените теми бяха обещаните от ЕС 6 милиарда евро помощ за сирийските бежанци, които Турция приютява, в рамките на споразумение, с което Анкара се ангажира да спре мигрантския поток към Европа.  \r\n\"Те заявиха, че вторият транш от 3 милиарда евро ще бъде изпратен. Ако е възможно, ние искаме тези пари да бъдат преведени директно на нас, а не чрез посреднически институции. Защото когато има посреднически институции, част от парите отиват за комисиони\", посочи турският президент.  \r\nЕрдоган заяви, че е повдигнал въпроса за очакванията на Анкара за актуализация намитническия съюз с ЕС, както и за \"балансиран доклад за напредъка\", анализиращ постиженията на Турция в прилагането на изискванията за присъединяването й към ЕС. Следващият годишен доклад предстои да бъде публикуван през април.  \r\nДруга обсъждана тема е била борбата срещу тероризма и критиките на Турция към ЕС за това, че \"не предприема конкретни и ефективни мерки\" за спиране на дейностите на забранената Кюрдска работническа партия /ПКК/ в Европа.  \r\n\"Ние казахме, че няма да направим никакви отстъпки в борбата срещу терористични организации като ПКК и сирийския й клон Сили за защита на народа /СЗН/, както и срещу Ислямска държава в Ирак и Леванта /ИДИЛ/\", посочи турският президент.  \r\n\"Казахме, че нямаме никакъв проблем с кюрдите, имаме проблем единствено с терористичните организации. Обърнахме внимание, че е погрешно да се твърди, че нашите операции са срещу кюрдите. Всъщност повечето кюрди в Турция подкрепят нашата партия\", подчерта Ердоган.  \r\nТой заяви, че на срещата са били обсъдени и отношенията на Турция с Гърция и Кипър и добави, че Анкара е против \"едностранните сондажни дейности на гръцки Кипър в Източното Средиземноморие\" и смята, че ЕС не е безпристрастен по този въпрос.  \r\nВъв връзка с двамата гръцки войници, които бяха арестувани след преминаване на територията на Турция, Ердоган заяви, че \"това е въпрос, с който ще се занимава правосъдието\". Турският президент отбеляза, че \"тези, които придават такова значение на въпроса за онези двама войници, не споменават нашето искане за екстрадиция на войниците, които избягаха в Гърция, след като участваха в опит за преврат в Турция\".  \r\n\r\n \r\n\"Разбира се, не трябва да бъде правена връзка между двата инцидента. Но факт е, че тези, които участваха в опит за преврат, са все още в Гърция. Те не ги екстрадираха въпреки нашите искания (...) Казах им, че този въпрос е под контрола на правосъдието и трябва да се изчака решението\", посочи Ердоган.  \r\n\r\n И нито дума за претенциите на българския премиер Бойко Борисов към Турция: за тракийските българи, за Сирия, за арестуваните журналисти, съдии и прокурори. Ще види ли бял свят стенограмата от срещата им или ще останем с приказките на Борисов: \r\n\r\n \"Всички теми, като се започне от тракийските бежанци, които във вътрешен план ни беше поставено, съм го поставил\", заяви Борисов. \r\n \n\t\t\t\t\t\t", "date": "2018.03.28", "title": "Тайпи поиска от Брюксел каквото бе обявил, а Бойко дали наистина защити българските интереси?"}
{"url": "http://www.bnews.bg/article/239287-borisov_kakvo_stava_merkel_goni_ruski_diplomati_no_puska_gazoprovoda_severen_potok_2", "text": "\n Докато Борисов още умува какво да прави с руските дипломати и със българския посланик в Русия, приятелката му Меркел, както и колегите му от ЕС прекрасно знаят кои са истинските им интереси. Макар Германия да гони дипломатите, икономическите интереси остават непокътнати: \r\n\r\n  предаде Ройтерс. \r\n\r\n Операторът \"Северен поток 2\" заяви, че очаква други четири страни по маршрута на подводния газопровод - Русия, Финландия, Швеция и Дания - да издадат разрешителни през следващите месеци. \r\n\r\n \"Планираните строителни работи трябва да бъдат изпълнени през 2018 г.\", добави той. \r\n\r\n \r\n \n\t\t\t\t\t\t", "date": "2018.03.28", "title": "Борисов, какво става? Меркел гони руски дипломати, но пуска газопровода  \"Северен поток 2\""}
{"url": "http://www.bnews.bg/article/239278-nashite_upravnitsi_biyat_evropeyskiya_tapan_na_dumi_ne_na_dela", "text": "\n Ситуацията, в която се намират управниците ни во главе с бащицата Бойко Борисов, от една страна в отношенията ЕС - Турция, а от друга пак ЕС, но към Русия, коментира във Фейсбук бившият служител на НСО подп. Николай Марков. \r\n\r\n *Публикуваме без редакторска намеса. \r\n\r\n \r\n\"Предлагам да гледаме по-практично на политическата суета! От една страна, Турция няма минимален шанс да бъде член на Европейския съюз.Това се знае от всички актьори на сцената, включително от бащата на ислямските народи. Причините са твърде много – от липсата на всякакви допирни точки в ценностно отгношение, до пълно противоречие във формата на управление на държавите, членки на ЕС. \r\nКъм това трябва да добавим низ от фобии, мании и прочее екстри, типични за азиатската форма на държавно устройство и произтичащите последствия. \r\nМеко казано, Турция няма шанс за демократично развитие, но има пряка полза от общуването с развитите демокрации. Без това общуване и поставени в изолация за кратко време, турците ще се събудят един ден в страна от четвъртия свят. Подобен маймунарник на нашата граница не ни трябва! \r\nОт другата страна са нашите проблеми. Ние сме член на ЕС, но фактически не сме. Нашите управници искат да бият европейския тъпан и успяват на думи, но на дела нещата имат друго измерение. Причината е в тежките зависимости, които не успяхме да погребем навреме, както и в пълната невъзможност за вземане на самостоятелно държавническо решение. Едно е да искаш, друго – да можеш! Нашите държавни лидери могат ли да изгонят дори един руски дипломат? Има причина за тази невъзможност и тя не е историческа, нито лична, а комплексно престъпна. С невъзможност да бъде преодоляна на този етап. \r\nОт третата страна са държавите от ЕС, изглеждащи по един начин, но действащи коренно противоположно. За наблюдателите остава само емоцията, а за големите играчи – дивидентите. Сложен разговор, далечен за буйната ни балканска кръв. \r\nОрел, рак и щука! Орелът е на сигурно място, зад Океана, ракът и щуката – във фурната. Остава да охладим качествено бяло вино и да вдигнем чашите. За наздравица или помен, сами трябва да изберем…\" \r\n  \r\n \n\t\t\t\t\t\t", "date": "2018.03.28", "title": "Нашите управници бият европейския тъпан на думи, не на дела!"}
{"url": "http://www.bnews.bg/article/239280-shareno_vreme_nyakade_dazhd_i_magli_a_drugade", "text": "\n Днес от северозапад облачността ще продължи постепенно да се разкъсва и намалява. През по-голямата част от деня в югоизточната половина на страната ще се задържи облачно, с ръмежи, на места ще се образуват и мъгли. До вечерта и там облачността ще намалее. Ще духа слаб до умерен северозападен, в югоизточните райони – североизточен вятър. Минималните температури ще са между минус 1° и 4°, а дневните ще достигнат 10-15°.Атмосферното налягане малко ще се повиши, оставайки по-ниско от средното за март. Това съобщи Георги Цеков, дежурен синоптик в Националния институт по метеорология и хидрология (НИМХ) при БАН, цитиран от Фокус. \r\n\r\n Над Черноморието ще е предимно облачно, с по-съществени разкъсвания на облачността в северните райони. Там вятърът ще е от запад-северозапад, докато в южните все още ще е от североизток. По южното крайбрежие ще има и слаби валежи от дъжд. Максималните температури ще са между 7° и 10°. Температурата на морската вода е 6-7°. Вълнението на морето е 2 бала. \r\n\r\n Над Западна Стара планина ще е предимно слънчево, а до края на деня и над останалите планински масиви облачността ще се разкъса и намалее. Преди обяд на места в Рило-Родопската област ще има превалявания от сняг, под 1200 метра – от дъжд. Ще духа умерен запад-северозападен вятър, който вечерта ще се ориентира от север. Максималната температура на височина 1200 метра ще е около 5°, на 2000 метра – около минус 1°. \r\n\r\n В четвъртък ще бъде предимно слънчево. Повишението на температурите ще продължи и максималните ще бъдат между 14° и 19°, а минималните – между минус 1° и 4°.  В петък ще се задържи предимно слънчево и с още 2-3° по-топло. Ще се появи юг-югозападен вятър.  В събота югозападният вятър ще се усили, особено в Източна България и северно от планините, където ще е умерен и временно силен. Температурите ще се повишат още и максималните ще бъдат между 20° и 25°. От запад облачността отначало средна и висока ще се увеличава, а по-късно през деня над западните райони ще се снижи и на отделни места там ще превали краткотраен дъжд с гръмотевици.  \r\n  \r\n \n\t\t\t\t\t\t", "date": "2018.03.28", "title": "Шарено време: Някъде дъжд и мъгли, а другаде..."}
{"url": "http://www.bnews.bg/article/239279-na_preskonferentsiyata_vav_varna_batse_ne_pomni_imenata_na_gostite_si_prostotiyata_ne_mozhe_da_se_skrie", "text": "\n Объркан, смазан и тотално изложен бе премиерът Бойко Борисов на пресконференцията, която даде съвместно с гостите си във Варна след срещата Европа - Ердоган.  \r\n\r\n Кратък и безпощаден анализ с точни аргументи и изобличаващи цитати написа във Фейсбук акад. Петър Иванов. Народе, теб срам ли те е също??? \r\n\r\n *Публикуваме без редакторска намеса. \r\n\"Пресконференцията започна с просташко подвикване “Аде ве ей!”  \r\nПосле, извън всякакви норми на протокола, гостите и домакинът се обръщаха един към друг на малки имена - Доналд, Бойко..., сякаш са на ваканция у леля си на село.  \r\nТози път Туск не изрецитира нищо.  \r\nА Юнкер доста нелепо уведоми публиката, какъв цвят било небето, и след това как гледал в мъглата, и нищо не виждал, после каза, че го боли кракът, и затуй свършвал с приказките, и т.н. \r\nГостите на Баце бяха трима. На двама (66%, пак добре!) от тях той тотално им сбърка имената - Доналд Тръмп и Жан-Клон Юнкер, абсолютен нонсенс! Тръмп е президент на САЩ, както знаем, пък клон е мястото, дето висят маймуните. \r\nНе искам да тълкувам от фройдистки аспект двата лапсуса (Versagen), представляващи избълбуквания на импулси и страхове от посъзнанието на Баце.  \r\nФамилията на третият гост от Турция през цялото време беше произнасяна от Баце погрешно, с две ударения - “Ѐрдога̀н”, дума с две ударения, и тя звучеше като две имена - Ер Доган.  \r\nСъмнявам се дали Баце знае и помни трите имена на турчина.  \r\nОсвен това през цялото време Баце “ме”- каше (говориме, ходиме...) при глаголите в първо лице множествено число, без те да са в трето спрежение. Правоговорните му грешки бяха притеснително много.  \r\nПростотията никога не може да се скрие. Срам ме е.\" \r\n \n\t\t\t\t\t\t", "date": "2018.03.28", "title": "На пресконференцията във Варна: Баце не помни имената на гостите си, простотията не може да се скрие!"}
{"url": "http://www.bnews.bg/article/239282-25_darzhavi_sa_reshili_da_izgonyat_ruski_diplomati_ot_stranite_si", "text": "\n \r\nБританската министър-председателка Тереза Мей каза днес, че досега 25 държави са взели решения за изгонване на руски дипломати заради случая Скрипал. \r\nМей също така отбеляза решението на НАТО да изгони седем дипломати от руската мисия към алианса. \r\n\"Приветствам международната подкрепа, която събираме\", заяви Мей в британския парламент. \r\n\"Това не е просто въпрос, свързан с позицията на Великобритания и засягащ Великобритания. Мисля, че той засяга интересите в националната сигурност на страните\", заяви тя. \r\nПо думите й британското правителство прави преглед на визите, издадени на богати чуждестранни инвеститори, но проверките не са съсредоточени конкретно върху Русия. \r\nБелгийското правителство също реши да изгони руски дипломат от посолството в Брюксел. \r\nПовечето държави от ЕС решиха да изгонят поне един руски дипломат. Подобни мерки предприеха също така САЩ, Канада, Австралия, Украйна, Норвегия, Албания и Молдова. \r\nАмериканският президент Доналд Тръмп и германската канцлерка Ангела Меркел похвалиха решението на НАТО да намали числеността на руската мисия към алианса, предаде ДПА. Тръмп и Меркел разговаряха по телефона за решението, заяви Белият дом. \r\nРеакция в Македония \r\nРешението на македонското министерство на външните работи да изгони руски дипломат в знак на солидарност с Великобритания по случая Скрипал е прибързано, заяви президентът Георге Иванов, цитиран от телевизия Телма. \r\nВ съобщение за медиите той призова правителството да се въздържа от подобни стъпки във външната политика, за да не попречи на осъществяването на стратегическите цели на Македония. \r\nСловакия - раздвоена \r\nСловашкият президент Андрей Киска поиска външното министерство да обясни защо Словакия не се е присъединила към над 20-те други държави, които решиха да изгонят руски дипломати заради отравянето на бившия руски шпионин Сергей Скрипал във Великобритания, предаде Асошиейтед прес. \r\nКиска каза, че се е срещнал със заместник-министъра на външните работи Лукаш Паризек и е сметнал неговото обяснение за незадоволително. \r\nПрезидентът заяви, че се е обадил на министър-председателя Петер Пелегрини във връзка с въпроса и му е казал, че очаква Словакия да отговори на \"искане за изразяване на солидарност с нашия важен съюзник\". \r\nПредвижда се словашките лидери да се срещнат днес, за да обсъдят въпроса. \r\nУнгария, Чехия и Полша вече експулсираха руски дипломати. \r\nБългария? \r\nПремиерът Бойко Борисов вчера извика на консултации посланика ни в Москва Бойко Коцев. Двамата са обсъдили случая „Скрипал“, както и реакциите по него в Русия, в Европейския съюз и на международната общност. Очаква се Коцев да пристигне в София днес, пише Дир.бг. \r\n  \r\n \n\t\t\t\t\t\t", "date": "2018.03.28", "title": "25 държави са решили да изгонят руски дипломати от страните си"}
{"url": "http://www.bnews.bg/article/239291-shpionskiyat_skandal_v_razvitie_velikobritaniya_spodelila_bezpretsedentna_razuznavatelna_informatsiya_sreshtu_rusiya", "text": "\n  Британското правителство е споделило „безпрецедентна разузнавателна информация“, за да убеди другите, че Русия е извършила първата атаката с химическо оръжие в Европа след Втората световна война, пише британският вестник The Independent, цитиран от \"Фокус\". \r\n\r\n Това е било необходимо за да бъдат убедени 23 страни и НАТО да изгонят руски дипломати. Материалите, които са представени включват „чувствителни“ доклади от военната изследователска лаборатория в Портън Даун, както и обяснения как са били получени. Свръхсекретната информация, която обикновено се споделя обикновено само между „петте чифта очи“:Великобритания, САЩ, Австралия,Нова Зеландия и Канада, този път е представена и на други съюзници. \r\n\r\n На някои страни е било споделено различно количество от тази информация. Тези данни са представени и на лидера на лейбъристите Джереми Корбин, който искаше повече доказателства за вината на Русия.   \r\n\r\n Премиерът Тереза Мей освен това е инструктирала разузнавателните служби да „разрушават“ руската дезинформацията , като използват „всички налични средства с които разполагат“. Така Великобритания ще започне контрапропагандна война срещу Русия, пише британският вестник The telegraph. Това е част от новата отбранителна доктрина на Обединеното кралство. \r\n\r\n Освен руската агресия източници предупреждават, че ислямистката заплаха се очаква да нарасне през следващите две години и премиерът иска да се увери, че всяко министерство ще постави сигурността на първо място, а не само полицията и службите за сигурност.  \r\n  \r\n \n\t\t\t\t\t\t", "date": "2018.03.28", "title": "Шпионският скандал в развитие: Великобритания споделила \"безпрецедентна разузнавателна информация\" срещу Русия"}
{"url": "http://www.bnews.bg/article/239301-rachkov_i_mariya_pak_zaedno_no_pri_uslovie_che", "text": "\n Водещите Мария Игнатова и Димитър Рачков отново се събраха, но връзката им е отворена във всички посоки. Според запознати двамата са подновили отношенията си преди няколко седмици, но това е повече в името на децата, които са много добри приятели, пише \"Телеграф\". Иначе всеки от тв знаменитостите има своите забележки. \r\n\r\n Мария Игнатова преди време бе изловена от папараци да се натиска с артиста Кристиян Милатинов, с когото играе в сериала \"Полицаите от края на града\". Самият Кристиян категорично отрече да е имал връзка с нея. Близки до Мария и Рачков споделят, че двамата след раздялата са били в обтегнати отношения, но напоследък силно ги затоплили. \r\n\r\n Тя била забелязана все по-често в къщата на Рачков в затворения комплекс край \"Панчарево\". Точно, когато той се пресели в дома, двамата се разделиха и дори го обявиха официално. Сега отново са заедно понякога, като явно чакат шанс да разберат дали ще се събират или разделят. Случва се понякога да прекарват уикендите с децата. \r\n\r\n Синът на Игнатова - Виктор, детето на Рачков - Митко-младши, се разбират отлично, издават близки до тв двойката. Част от грижите за Виктор били поети от баща му Петко Димитров, който обръщал еднакво внимание както на него, така и на двамата си синове от Яна. Игнатова и Рачков също полагали доста усилия във възпитаването на момчетата. Понякога през ваканцията майката на водещия поемала грижите и за двете деца. \r\n  \r\n \n\t\t\t\t\t\t", "date": "2018.03.28", "title": "Рачков и Мария пак заедно, но при условие, че..."}
{"url": "http://www.bnews.bg/article/239304-otneha_11_te_detsa_na_nay_mnogodetnoto_semeystvo", "text": "\n \r\nСоциалните служби са отнели 11-те деца на русенците Ивелина Зартова и Красимир Тодоров. Родителите твърдят, че синовете и дъщерите им са взети несправедливо. \r\n\r\n Двамата живеят на семейни начала от 19 години, като през годините им се раждат 13 деца.  \r\nПрез 2014 г. готварската печка пада върху 3-годишния им син Мартин. Момченцето умира на място. Тогава заключението на социалните служби е, че става дума за нелеп инцидент.  \r\nПрез 2017 г. обаче умира и 40-дневната им дъщеря Любомира. В съобщението за смърт една от причините е недохранване, но причината за него към момента все още не е изяснена. \r\nПет месеца по-късно Окръжната прокуратура в Русе образува досъдебно производство и възлага на следствието да разследва смъртта и на двете деца. Разпитите продължават вече осем месеца. Съмненията са както за небрежност от страна на родителите, така и за лекарска немарливост, проявена от личния лекар на децата.  \r\nПрез последните месеци многодетното семейство живее в къща под наем в Русе, но на 28 януари тази година в нея избухва пожар и то остава без дом. Малко по-късно социалните служители извеждат 11-те деца от семейството, като заявяват, че те са постоянно неглижирани от родителите, които не полагат достатъчно грижи за тях. За децата нямало достатъчно храна, хигиената била много лоша, а условията в дома на Ивелина и Красимир - мизерни. \r\nРодителите обаче са категорични, че си гледат децата добре и се справят с грижите, въпреки че работи само бащата.  \r\n\"Толкова години сме ги гледали и без помощта на социалните. Работя като шофьор в русенска фирма, а жена ми взима детски. Справяме се. Искаме да се грижим за децата си. Ние искахме голямо семейство, а и съпругата ми не искаше да прави аборти\", каза пред Нова телевизия Красимир Тодоров.  \r\nНачалникът на отдел \"Закрила на детето\" в Русе Милена Неделчева обясни, че децата са изведени, защото постоянно са неглижирани и оставяни сами. \r\n\"При едно от домашните посещения беше установено, че две от децата си играят с горящ огън. Бяха отворили вратичката на печката. Освен това имат паразити, в жилището няма легла за всички деца, нито място, където да учат\", допълни Неделчева. \r\n \n\t\t\t\t\t\t", "date": "2018.03.28", "title": " Отнеха 11-те деца на най-многодетното семейство!"}
{"url": "http://www.bnews.bg/article/239312-stolichna_obshtina_spite_li_tova_li_prenasya_gradskiyat_transport", "text": "\n Ето такива \"пакетчета\" пътуват в градския транспорт на София! И то напълно гратис, без билетче. Снимките са публикуване във фейсбук групата \"Забелязано в София\" с коментар към тях: \"Като за 1,60 лв.\" \r\n\r\n Спи ли Столична община, начело с кметицата Йорданка Фандъкова?  \r\n\r\n \r\n\r\n   \r\n \n\t\t\t\t\t\t", "date": "2018.03.28", "title": "Столична община, спите ли? Това ли пренася градският транспорт?"}
{"url": "http://www.bnews.bg/article/239290-razpada_li_se_gerb_snimki", "text": "\n \r\nНаш екип засне интересни кадри, които ни показвата, че офиси на ГЕРБ са започнали да се освобождават и отдават под наем. Интересното е, че хората дори не си правят труда да премахнат агитационните плакати с лика на лидера на партията. Хората споделят, че от месеци в партийните офиси не е стъпвал жив човек и се шегуват, че отдават партията под наем во главе с лидера ѝ! \r\n\r\n След като от месеци никой не стъпва в партийните офиси означава ли това, че ГЕРБ се разпада? \r\n\r\n \r\n  \r\n \n\t\t\t\t\t\t", "date": "2018.03.28", "title": "Разпада ли се ГЕРБ? (СНИМКИ)"}
{"url": "http://www.bnews.bg/article/239289-nagradite_ikar_grabnaha_bratya_baharovi_i", "text": "\n С червен килим започна церемонията за наградите \"Икар\" 2018 г., които се присъждат от Съюза на българските артисти винаги в международния ден на театъра. Домакин е Народният театър \"Иван Вазов\". \r\n\r\n Церемонията започна с великолепно изпълнение на световноизвестния цигулар Минчо Минчев в дует с Николай Минчев. \r\n\r\n Наградата за дебют отиде при актьорите от спектакъла \"Ревизор\" - Сатиричен театър и НАТФИЗ, които благодариха на проф. Здравко Митков и Нина Димитров. \r\n\r\n \"Икар\" за куклено изкуство взе спектакълът \"Парченцето\" на Бургаския куклен театър, а наградата за куклена постановка - \"Авеню Q\". \r\n\r\n Наградата за поддържаща женска роля отиде при София Бобчева за две нейни роли в Народния театър. А наградата за поддържаща мъжка роля взе Явор Бахаров, който пожела успех на брат си Захари Бахаров - номиниран за моноспектакъла си \"Чамкория\". \r\n\r\n За най-добра актриса бе обявена Радина Кърджилова за участието й в спектакъла „Танцът Делхи“ на Народен театър \"Иван Вазов\". \r\n\r\n \"Икар\" за най-добър актьор получи Захари Бахаров за ролята си в моноспектакъла \"Чамкория\" на режисьора Явор Гърдев. \r\n\r\n Неговото представление в Малък градски театър \"Зад канала\" - \" Пияните\" от Иван Вирипаев пък бе обявено за най-добрия спектакъл за сезона. \r\n\r\n Най-добър режисьор по преценка на гилдията е Галин Стоев за постановката \"Танцът Делхи\" в Народния Театър. \r\n\r\n С над 15-минутни нестихващи аплодисменти бе посрещнат Иван Иванов, който взе специалният приз за чест и достойнство, предаде \"24 часа\". \r\n\r\n   \r\n \n\t\t\t\t\t\t", "date": "2018.03.28", "title": "Наградите \"ИКАР\" грабнаха братя Бахарови и ..."}
{"url": "http://www.bnews.bg/article/239295-borisov_vednaga_da_doyde_v_parlamenta_i_da_obyasni_zashto_vika_poslanika_ni_v_rusiya", "text": "\n \"Притеснени сме от развиващата се дипломатическа криза и можем да я наречем война. Прилича много на Студената война и трябва правителството да се замисли.\", заяви пред журналисти в кулоарите на парламента червеният депутат Кристиян Вигенин. \r\n\r\n , каза още той. \r\n\"Готови сме да стане и на закрито заседание, ако има нещо, което го притеснява. Ситуацията е толкова динамична, че трябва да дойде още днес. Утре, за да бъде убедителен пред партньорите си, той трябва да поиска мнението на НС.  , завърши той. \r\n  \r\n \n\t\t\t\t\t\t", "date": "2018.03.28", "title": "Борисов веднага да дойде в парламента и да обясни защо вика посланика ни в Русия!"}
{"url": "http://www.bnews.bg/article/239299-vizhdali_li_ste_nyakoy_ot_tezi_prestapnitsi_sdvr_gi_izdirva", "text": "\n Полицията издирва 57 осъдени мъже. Лицата по информация на органите на реда се укриват.  \r\n\r\n Сред издирваните има граждани както от България и Турция, така и от Гърция и Македония. \r\n\r\n Kъм момента органите на реда нямат информация за лицата. \r\n\r\n МВР призовава ако някой има информация за лицата, да сигнализира на телефон 112 или в най-близкото районно управление \r\n \n\t\t\t\t\t\t", "date": "2018.03.28", "title": "Виждали ли сте някой от тези престъпници? СДВР ги издирва"}
{"url": "http://www.bnews.bg/article/239288-avariya_raztsepi_blok_dupkata_e_25_sm", "text": "\n \r\n7-етажният блок “Георги Бенковски“ в Русе се е разцепил и е започнал да се наклонява след авария на водопровода в района. Цепнатината е 25 сантиметра. \r\nХората, които живеят в него, са притеснени и много от тях възнамеряват да напуснат жилищата си, докато кооперацията не бъде укрепена. \r\nПреди дни в мазетата на блока бликнала вода и за кратко достигнала половин метър. Аварията била отстранена, но живеещите в кооперацията забелязали, че между двата входа се е отворила цепнатина между 20 и 25 сантиметра. Чувало се и как мазилката се руши,разказват живущите в блока. \r\nПотърпевшите смятат, че проблемът е възникнал заради честите аварии на магистралния водопровод.  \r\nОт дружеството отстранили аварията, но хората забелязали, че само за няколко дни фугата между секциите не се увеличава, а сградата се накланя. \r\nСпоред ВиК дружеството конструкцията на сградата не е добра. Отворили са се фуги, през които преминават повърхностни води и подкопават основите.  \r\nВече са назначени геодезически проучвания, предаде БНТ. След като излязат резултатите от тях, от oбщината ще решат за чия сметка ще се извърши укрепването на блока. \r\nПовечето хора от блока са пенсионери и такива строителни работи биха били непосилни за тях. \r\n  \r\n \n\t\t\t\t\t\t", "date": "2018.03.28", "title": "Авария разцепи блок, дупката е 25 см!"}
