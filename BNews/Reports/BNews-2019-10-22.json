{"url": "http://www.bnews.bg/article/263936-v_gorna_oryahovitsa_razpitaha_10_dushi_po_signal_za_targoviya_s_glasove", "text": "\n Полицията в Горна Оряховица започна предварителна проверка по сигнал на гражданин за търговия с гласове. \r\n\r\n Призовани за писмени показания до този момент са 10 души от Горна Оряховица и региона. \r\n\r\n На явилите се са съставени предупредителни протоколи. \r\n\r\n Около обяд за писмени показания е привикан и кандидатът за кмет на Горна Оряховица Явор Божанков (депутат от на БСП). \r\n\r\n Едва след приключването на проверката ще стане ясно дали са налице основания за образуване на досъдебно производство. \r\n\r\n Проверката трябва да приключи до 48 часа. \r\n \n\t\t\t\t\t\t", "date": "2019.10.22", "title": "В Горна Оряховица разпитаха 10 души по сигнал за търговия с гласове"}
{"url": "http://www.bnews.bg/article/263935-tsik_razreshi_zadarzhaneto_na_kmeta_na_nesebar_i_oshte_chetirima_dushi", "text": "\n За петима души, сред които е кметът на Несебър Николай Димитров, ЦИК е дала разрешение да бъдат задържани и обвинени, съобщи БТА. \r\n\r\n Решението е по искане на главния прокурор Сотир Цацаров. \r\n\r\n В събота на територията на цялата община се проведе акция на Специализираната прокуратура, ГДБОП и Антикорупционната комисия за купуване на гласове. \r\n\r\n Обиски имаше в дома на кмета и магазина за диаманти на съпругата му. \r\n\r\n За още четирима души, кандидати за общински съветници, и кандидат-кмет на Свети Влас е образувано досъдебно производство. \r\n\r\n За тях също е поискано задържането и привличането им като обвиняеми. \r\n \n\t\t\t\t\t\t", "date": "2019.10.22", "title": "ЦИК разреши задържането на кмета на Несебър и още четирима души"}
{"url": "http://www.bnews.bg/article/263938-prezidentskata_dvoyka_na_balgariya_be_izklyuchitelno_elegantna_na_intronizatsiyata_na_yaponskiya_imperator_naruhito", "text": "\n Императорът на Япония Нарухито официално обяви днес възкачването си на престола в съответствие с японската конституция и закона за императорския дом, съобщава БТА. \r\n\r\n \"Възкачвам се на престола в съответствие с конституцията и закона за императорския дом. Провеждайки церемонията по възкачването на престола, обявяваме това на страната и на целия свят\", каза монархът. \r\n\r\n Нарухито получи императорските пълномощия на 1 май, след като баща му, 85-годишния Акихито, се оттегли от престола. Той е 126-ият император на най-старата наследствена монархия в света, която според историци датира от 1500 години. \r\n\r\n   \r\n\r\n \r\n \n\t\t\t\t\t\t", "date": "2019.10.22", "title": "Президентската двойка на България бе изключително елегантна на интронизацията на японския император Нарухито"}
{"url": "http://www.bnews.bg/article/263939-vaorazhen_mazh_otkradna_lineyka_i_blasna_nyakolko_dushi_v_norvegiya", "text": "\n Норвежката полиция е арестувала въоръжен мъж, който откраднал линейка и блъснал няколко души в Осло, предадоха ДПА и \"Франс прес\", цитирани от БТА. \r\n\r\n Мъжът бил заловен след престрелка. Засега не е ясно колко души са пострадали при нападението, а бебе в детска количка е било закарано в болница. \r\n\r\n Норвежката полиция издирва втори заподозрян за нападението. \r\n\r\n \"Арестувахме един мъж и издирваме жена\", заяви говорител на полицията пред норвежката обществена телевизия. \r\n\r\n Мотивите за нападението засега не са известни.  \r\n \n\t\t\t\t\t\t", "date": "2019.10.22", "title": "Въоръжен мъж открадна линейка и блъсна няколко души в Норвегия"}
{"url": "http://www.bnews.bg/article/263940-142_7_mln_lv_za_stroitelstvoto_na_6_km_ot_sofiyskiya_okolovrasten_pat", "text": "\n Започва строителството на над 6 км от Софийския околовръстен път в отсечката от пътен възел „Цариградско шосе“ до пътен възел „Младост“. \r\n\r\n Инвестицията е за 142,7 млн. лв. с ДДС и средствата са от републиканския бюджет. В момента се извършва подготовка за същинските строителни работи. \r\n\r\n Съществуващият двулентов път ще бъде реконструиран в 6-лентов с две локални платна за движение. \r\n\r\n С новото трасе ще се осигури връзка между автомагистралите „Струма” и „Тракия”, ще се улесни транзитния трафик от АМ „Европа“ и връзката с граничните пунктове с Турция и Гърция. По договор участъкът трябва да е готов в края на 2021 г., съобщиха от АПИ. \r\n\r\n Началото на проектния участък е при 35-и км, което е малко след края на пътния възел при пресичането на бул. „Цариградско шосе“ и Софийския околовръстен път. Краят е при 41-и км, където отсечката ще се свързва с реконструирания през 2012 г. участък от Софийския околовръстен път. \r\n\r\n Отсечката ще бъде с две платна с по 3 ленти за движение в посока или общо 6 ленти, средна разделителна ивица, разделителни ивици между локалите и директното трасе, 2 локални платна и тротоари. \r\n\r\n Пресичането на Софийския околовръстен път с по-големите пътни артерии в района ще се осъществява чрез 4 пътни възела - „Стар Лозенски път“, „Патриарх Герман“, „Самоковско шосе“,  „Младост“. \r\n\r\n Ще бъдат изградени 3 пешеходни надлеза и мостове над р. Искър и р. Кална. Предвидена е реконструкция на водопроводи, канализация и газоразпределителна мрежа, както и изместване на инженерни съоръжения, телекомуникации и др. \r\n\r\n Изпълнител на строително-монтажните работи на участъка е \"ГБС – Инфраструктурно строителство\" АД. \r\n \n\t\t\t\t\t\t", "date": "2019.10.22", "title": "142,7 млн. лв. за строителството на 6 км от Софийския околовръстен път"}
{"url": "http://www.bnews.bg/article/263926-vmro_i_nfsb_v_pohod_za_tsiganski_glasove_video", "text": "\n Журналистът Димитър Байрактаров взриви социалната мрежа със скандално видео, от което ясно се вижда и чува как кандидат за кмет издигнат от ВМРО на Каракачанов и Джамбазки и от партията на Валери Симеонов НФСБ, агитира циганите, като им обещава, че няма да събарят къщите им. Оказва се, че така наречените патриоти са най-обикновени политически измамници, които обикалят телевизиите и с красиви приказки обещават на българите, че ще премахват незаконните цигански гета, а в същото време обясняват на циганите, че няма да ги пипат ако гласуват за тях. Района в който е заснето видеото е известен с действащ зам. министър, чиято кариера бележи рязък възход, след залавянето на един вицепремиер да шофира в нетрезво състояние! Ето какво публикува Димитър Байрактаров: \r\n\r\n \r\n\r\n   \r\n \n\t\t\t\t\t\t", "date": "2019.10.22", "title": "ВМРО и НФСБ в поход за цигански гласове!- видео"}
{"url": "http://www.bnews.bg/article/263942-poping_tantsyor_nakara_itso_hazarta_da_poludee_ot_kef", "text": "\n 26-годишния самоук попинг танцьор Рефат Абдулаев получи златния бутон на Ицо Хазарта в „България търси талант“ по bTV. \r\n\r\n Впечатляващото му изпълнение, което видяха повече от 1 395 000 зрители,  му донесе заслужено място сред финалистите, които ще се борят за 50 000 лева. \r\n\r\n Рафат завършва музикално училище с профил „пиано“, но на 19 години решава, че ще се занимава с танци. Вдъхновява се истински от филма Step Up, в който един от актьорите се движи като робот. Започва да се упражнява вкъщи, в малката си стая, пред огледалото. \r\n \r\n  \r\n \n\t\t\t\t\t\t", "date": "2019.10.22", "title": "Попинг танцьор накара Ицо Хазарта да полудее от кеф!"}
{"url": "http://www.bnews.bg/article/263929-lyubimetsat_na_gerb_hristo_mutafchiev_zameni_na_beztsenitsa_sas_sadruzhnika_si_daren_imot_na_sba_dokumenti", "text": "\n Забележителният български артист Георги Громов е роден е във Варна на 27 юли 1895 г. През 1918 г. прави дебюта си във Варненската оперно-драматична дружба, а от 1920 г. до 1923 г. учи театрално изкуство във Виенската консерватория при Зд. Кестранек и проф. Арндт. През 1923 г. започва работа в Народния театър. През 1924 година основава Камерен театър във Варна. До 1939 г. играе в театрите в Пловдив, Русе, Варна, Бургас. През 1939-1940 г. организира пътуващ театър. Актьор е в Скопския народен театър в периода 1941-1944 г., в Плевенския театър през 1945 г., в театър „Трудов фронт“ през 1947-1948 г. От 1950 до 1953 г. е режисьор във Варненския народен театър. Георги Громов се превъплъщава в редица роли, между които Хамлет – „Хамлет“ на Уилям Шекспир, Маркиз Поза – „Дон Карлос“ на Фридрих Шилер, Карл Моор – „Разбойници“ на Фридрих Шилер, Порфирий Петрович – „Престъпление и наказание“ на Фьодор Достоевски, Динко – „Вампир“ на Антон Страшимиров. Като режисьор поставя на сцена постановките: „Иванко“ на Васил Друмев, „Свекърва“ на Антон Страшимиров, „Любов“ на Орлин Василев, „Насила оженване“ на Молиер. \r\n\r\n Георги Громов умира на 4 септември 1966 година във Варна. На снимката Георги Громов е правият отляво, заедно със съпругата си, родители и, и сестра си. \r\n\r\n Громови са знаменита фамилия. Дядото на Георги Громов – е първият учител – Димитър поп Иванов Громов от с. Николаевка, който е назначен във Виница точно тогава, когато Варна, Каварна и Балчик са били изцяло под гръцка пропаганда. Центърът на гръцката пропаганда се премества в селската църква на Виница с поп Аврам. В навечерието на Коледа 1881 година гръцката отрова била пресечена, така, както отбелязва летописец от онова време: „Учителят Громов побългари селото. Нищо, че си е служил с бой. Според условията и средствата. Неговият портрет трябва да краси завинаги училището на Кестрич /старото име на Виница/.“  Преди това, през 1851 г. в село Николаевка е осветена пък черквата на името на Свети Атанас Александрийски, и за първи път на български службата изнася свещеник Иван Громов. \r\n\r\n Големият артист Георги Громов е внук на поп Иван Громов, който от самото начало застава начело на борбата за църковна независимост срещу гръцката патриаршия и турските поробители. Майката на Георги Громов – Мария Громова е първата лекарка в Разград, завършила в Швейцария, оттам продължава да учи във Франция, баща му – Георги Белчев – завършва право в Лозана. \r\n\r\n На 11 септември 1957 година във Варна актьорът Георги Громов приживе прави саморъчно завещание, нотариално заверено, според което Георги Громов завещава на съпругата си Евгения Илиева Громова: „всички недвижими и движими имоти, включително ценности, ценни книжа, пари, права и др., които ще притежавам в деня на своята смърт“. \r\n\r\n Девет години по-късно Георги Громов умира. \r\n\r\n На 14 февруари 1975 година съпругата на Георги Громов – Евгения Илиева Громова прави саморъчно завещание в пълно съзнание, като завещава: \r\n\r\n – „I-во: Завещавам на Съюза на артистите в България собственото си жилище с дворно място, находящо се в град София улица „Славянска“ номер шест, а именно: апартамент номер две на първия етаж, състоящ се от две стаи, кухня, баня, клозет при граници на апартамента от югоизток: бул. „Раковски“, от югозапад – апартамент номер 1 и стълбище, от североизток – апартамент номер 3 на Стоян Атанас Ламбрев. Апартамента има застроена площ 84 кв.м, осемседесет и четири квадратни метра заедно с мазе номер осем… /описват се границите на мазето и квадратурата му/ и таванско помещение №21 при граници …. помещението има застроена площ седем квадратни метра и осемдесет сантиметра… /посочват се и номерата на нотариалните актове за притежание на имота/…. Моето желание е апартамента да се използва за нуждите на организацията на ветераните на сцената при Съюза на артистите в България, а именно едната стая за клуб и канцелария на организацията, а другата стая за пренощуване на гастролиращи режисьори и актьори и приемна стая“. \r\n\r\n – „II-ро: Цялото си движимо имущество завещавам на Съюза на артистите в България с право да се ползва изключително от организацията на ветераните на сцената при Съюза на артистите в България“ \r\n\r\n – „3-то: Собственото лозе, което притежавам в град Варна, местност Дружба от около хиляда квадратни метра, като желая при възможност един ден да построят почивен дом за ветераните на сцената и гости ветерани от чужбина. И този почивен дом да носи името Евгения и Георги Громови. Завещанието написах и подписах саморъчно без поправки, прибавки и съкращения. ТОВА Е МОЯТА ВОЛЯ, КОЯТО ЖЕЛАЯ ДА ИЗПЪЛНЯТ НАСЛЕДНИЦИТЕ МИ“. \r\n\r\n Какво се случва с ИЗРИЧНАТА ВОЛЯ НА СЪПРУГАТА НА ГЕОРГИ ГРОМОВ ЗА ИМОТИТЕ, ДАРЕНИ НА СЪЮЗА НА АРТИСТИТЕ В БЪЛГАРИЯ, С ИЗРИЧНОТО ВОЛЕИЗЯВЛЕНИЕ ТЕ ДА БЪДАТ ПОЛЗВАНИ В ПОЛЗА НА ВЕТЕРАНИТЕ НА СЦЕНАТА?! \r\n\r\n На първият имот – жилището на Громови в София, на улица „Славянска“ №6 иначе е сложена плоча в памет на големия артист Георги Громов. \r\n\r\n Обаче! \r\n\r\n Апартамента на Громови е отдаден под наем, а от изключително ценната библиотека /стени от книги, по думите на роднини на Громови/, както и от скъпи дърворезби и помен няма! В чии „вилаети“ са потънали – не е ясно. \r\n\r\n Според източници на АФЕРА, апартамента на ул. „Славянска“ с изрично упоменаване на Громова за какво да бъде употребен и то в полза на артистите – ветерани, е отдаден под наем на дизайнерско студио. \r\n\r\n Волята на дарителката НЕ Е СПАЗЕНА! \r\n\r\n И сега предстои най-интересната част, свързана със завещания имот в местността Евксиноград във Варна. \r\n\r\n Имотът е този и се намира в местността Евксиноград, на ул. 30-та №31. В скицата от Кадастъра, издадена през 2007 година, като собственици са посочени: „Съюз на артистите ветерани“. \r\n\r\n По-горе се запознахте с изричната воля на Евгения Громова, с която завещава имота на Съюза на артистите в България. \r\n\r\n Сега вижте какво прави с тази воля председателят на Съюза на артистите в България Христо Мутафчиев. \r\n\r\n На 8 октомври 2018 година по покана на председателя на УС на Съюза на артистите в България Христо Мутафчиев се провежда заседание на Управителния съвет. \r\n\r\n „На заседанието присъстват: Христо Мутафчиев, Валери Кръстев, Ирен Алексиева, Стоян Пепеланов, Александър Балкански, Румяна Николова, Галина Веселинова и Николай Станчев. По уважителни причини отсъстваха – Момчил Степанов и Николай Станчев. По телефона бе установена връзка с Александър Балкански, който даде съгласието си за решенията на УС“ пише в прокола от заседанието, който АФЕРА притежава. В дневната точка пише: „празно дворно място“. Колко НЕ е празно това място, а там има и сграда, ще видите по-надолу. \r\n\r\n В четвърта точка от дневния ред трябва да се разгледа: „Предложение за замяна на празно дворно място в кв. Виница /Куру Дере/ – Варна със тристаен апартамент в к.к. „Слънчев бряг“. \r\n\r\n Ето и решението по тази 4-та точка от дневния ред: \r\n\r\n Членовете на УС на Съюза на артистите взимат решение да СЕ ИЗВЪРШИ ЗАМЯНА на завещания имот от Евгения Громова на Съюза на артистите в България, с площ от 1018 кв.м. заедно със съществуващата сграда /б.р. тук вече се споменава, че има сграда!/  със застроена площ около 12 кв.м. /б.р. „около“ 12 кв.м.? Безобразие е по този бакалски начин да се предлагат и взимат решения! На всичкото отгоре ще видите как сградата изобщо не е 12 кв.м.!/, който се намира в местноста „Куру дере“ /б.р. старо наименование, но е всъщност имота в местността Евксиноград на ул. 30 №31/, с апартамент 3 със застроена площ от 59,78 кв.м. / с общите части – 64,70 кв.м/, състоящ се от дневна с кухнески бокс, две спални и баня-тоалетна в к.к. Слънчев бряг, зона Запад, кв. Чайка №200, комплекс „Браво 1“ вх. С ет.2, ап.3., собственост на Валери Петров Кръстев. \r\n\r\n В протокола пише още: „За имот апартамент 3 ет.2 к-с „Браво 1“ к.к. „Слънчев бряг“ е определена справедлива пазарна стойност 77 720 лв. или 39 740 евро. За имот в м. Куру дере е определена справедлива пазарна стойност 74 000 лв. или 40 410 евро. Разликата от 670 евро да бъде компенсирана със стойността на обзавеждане…“ \r\n\r\n Сега затаете дъх! \r\n\r\n Кой е Валери Петров Кръстев? С чийто апартамент от 59 кв. в к.к. „Слънчев бряг“ СЕ ЗАМЕНЯ имота на завещания от Громова имот в местността Евксиноград ул. 30 №31 от над хиляда кв. метра плюс сграда в него? \r\n\r\n Валери Петров Кръстев е член на Управителния съвет на Съюза на артистите в България, описан така на сайта на Съюза на артистите в България като член на УС – „член на Гилдия на техническите и административните работници „СТАРТ“. \r\n\r\n Същият Валери Петров Кръстев е собственик и на „Полюси“ АД. \r\n\r\n Същият Валери Петров Кръстев присъства на заседанието на УС, на което заменят НЕГОВ ИМОТ /апартамента на „Слънчев бряг“/ със завещания в полза на артистите – ветерани на Съюза на артистите в България от Евгения Громова имот в местността Евксиноград. \r\n\r\n Същият Валери Петров Кръстев се подписва и под протокола, взимайки решение сам за себе си, в който УС на Съюза на артистите, в качеството си на член на УС на Съюза на артистите, ЗАМЕНЯ НЕГОВ ИМОТ, ДАВАЙКИ МУ ИМОТ, ЗАВЕЩАН ОТ ГРОМОВИ НА … СЪЮЗА НА АРТИСТИТЕ! \r\n\r\n И на финала – бомбата: същият Валери Петров Кръстев е съдружник с председателя на Съюза на артистите Христо Мутафчиев във фирма „СМУТ 2014“! \r\n\r\n [СКАНДАЛНА СХЕМА! ХРИСТО МУТАФЧИЕВ ПРЕХВЪРЛИ НА СЪДРУЖНИКА СИ ЗАВЕЩАН ИМОТ В „ЕВКСИНОГРАД“ ОТ АРТИСТА ГЕОРГИ ГРОМОВ НА СЪЮЗА НА АРТИСТИТЕ СРЕЩУ 60 КВ. АПАРТАМЕНТ НА „СЛЪНЧЕВ БРЯГ“!] \r\n\r\n Адресът на фирмата „СМУТ 2014“, в която Христо Мутафчиев и Валери Петров Кръстев са съдружници,  е София, ул. „Горски пътник“ 25. Същият адрес е посочен и в нотариалния акт – за заменения апартамент в „Слънчев бряг“ срещу завещания имот в местността Евксиноград от Евгения Громова, прехвърлен на Валери Петров Кръстев. В нотариалния акт той е като физическо лице заедно със съпругата си, адресът им е същия като на фирмата, в която са в съдружие с Христо Мутафчиев – ул. Горски пътник“ 25 в столицата. \r\n\r\n Впрочем, същият Валери Петров Кръстев купува с нотариален акт, който АФЕРА притежава, въпросния апартамент в к.к. „Слънчев бряг“ на 29 април 2011 от Валдемар Шемп и Хелена Шемп, граждани на Германия, родени в Новосибирск, за сумата от 35 000 евро. \r\n\r\n Един месец по-късно след заседанието на УС на Съюза на артистите в България, на 13 ноември 2018 година е издаден Нотариален акт за замяна на недвижими имоти, с който АФЕРА разполага. \r\n\r\n В него „Сдружение Съюз на артистите в България“, представлявано от Христо Мутафчиев, чрез пълномощника си адвокат Нина Райчева Антова, прехвърля на Валери Петров Кръстев /б.р. член на УС на Съюза на артистите и съдружник на Христо Мутафчиев в „СМУТ 2014“/ и Силвия Георгиева Миргова – Кръстева /б.р. съпруга на Валери Петров Кръстев/ имота от 1018 кв. м. плюс сграда от 30 кв. м. Данъчната оценка на имота е 50475,40 лв. Видяхте ли дворът не е „празен“, нито сградата е „около 12 кв.м.“?  \r\n\r\n Според същия нотариален акт на Валери Петров Кръстев и съпругата му се прехвърля и още един поземлен имот с площ 316 кв.м., при изредени граници на имота, в които влизат и посочения по-горе поземлен имот в местността „Евксиноград“ /старо – Куру дере/ ул. 30 №31. Данъчната оценка на имота е 14 409,60 лв. Общата данъчна оценка на прехвърлените имоти е 64 885 лв. \r\n\r\n В замяна Валери Петров Кръстев и Силвия Георгиева Миргова – Кръстева прехвърлят на Съюза на артистите в България, представлявано от съдружника на Валери Петров Кръстев – Христо Мутафчиев, апартамента си от 59 кв. в к.к. Слънчев бряг. \r\n\r\n Така волята на знаменитата фамилия на големия български артист Георги Громов, завещал имотите си на Съюза на артистите в България за да бъдат ползвани от артистите -ветерани, бе потъпкана и убита. \r\n\r\n И имотът им във Варна в местността Евксиноград всъщност Христо Мутафчиев прехвърли на съдружника си от общата им фирма. \r\n\r\n Според юристи сделката може да бъде развалена, поради неспазването на изричната воля на завещалата имота на Съюза на артистите в България, в случая съпругата на големия актьор Георги Громов – Евгения Громова. \r\n\r\n А работа на прокуратурата е да провери издъно как и защо се правят тези „гимнастики“ от свързани лица. \r\n\r\n От морална гледна точка – това е потресаващо поругаване на волята на личностите, завещали имотите си на Съюза на артистите в България с изричната воля да бъдат ползвани от артисти – ветерани. И волята им – на мястото на взетия от съдружника на Христо Мутафчиев – Валери Петров Кръстев – да има почивен дом за артисти – ветерани, кръстен „Евгения и Георги Громови“. \r\n\r\n Пред АФЕРА Мария Громова, сродница на Георги Громов и Евгения Громова, със сълзи на очи, потресена, коментира: \r\n\r\n „Вечност не могат да си купят! Това им кажи!“ \r\n\r\n Веселина Томова \r\n\r\n \r\n \n\t\t\t\t\t\t", "date": "2019.10.22", "title": "Любимецът на ГЕРБ Христо Мутафчиев замени на безценица със съдружника си дарен имот на СБА!(ДОКУМЕНТИ)"}
{"url": "http://www.bnews.bg/article/263932-izzeha_42_kg_kanabis_vav_vidinsko_selo_ima_arestuvani", "text": "\n Полицаи са иззели 42 кг канабис в района село Толовица, община Макреш. По случая са задържани трима мъже за срок от 24 часа, съобщават от Областна дирекция на МВР, цитирани от БТА. \r\n\r\n Наркотикът е открит при специализирана операция, в която са участвали служители от районните управления в Кула, Видин и Белоградчик. В хода на проведеното разследване криминалисти от РУ-Кула са локализирали необитаем имот в гориста местност, в района на село Толовица. \r\n\r\n Полицаите са засекли трима мъже - 56-годишен жител на Белоградчик, 55-годишен видинчанин и 51-годишен от село Тополница, (обл. Благоевград) да влизат в къщата. Мъжете са арестувани, докато изнасяли стръкове канабис. \r\n\r\n След претърсване от къщата са открити и иззети 312 сухи растения. При обиск в друг имот, обитаван от 56-годишния мъж в град Белоградчик, са открити още канабисови съцветия с общо тегло около 29 гр. \r\n \n\t\t\t\t\t\t", "date": "2019.10.22", "title": "Иззеха 42 кг канабис във видинско село, има арестувани"}
{"url": "http://www.bnews.bg/article/263927-yaponskiyat_imperator_naruhito_se_vazkachi_na_prestola", "text": "\nЯпонският император Нарухито официално обяви своето възкачване на престола, съобщава \"Ройтерс\".\r\n\r\nТова се случи на традиционна церемония, на която присъстваха представители от над 180 страни, включително и президента Румен Радев, и по време на която той се зарече да изпълни дълга си като символ на държавата.< p>\r\n\r\nНарухито беше провъзгласен за император през май на кратка церемония. Днешният ритуал, наречен \"Сокуй но Рей\", е по-пищен и се състои в императорския дворец - именно на нея Нарухито официално обяви пред сета промяната в статута си. \r\n\r\nКълна се, че ще действам съгласно конституцията и ще изпълня отговорността си като символ на държавата и единството на народа\", обяви 59-годишният Нарухито пред близо 2000 присъстващи.\r\n\r\n\"Искрено се надявам, че Япония ще продължи да се развива и ще допринесе за приятелството и мира на международната общност, както и за благополучието и просперитета на хората чрез мъдрост и непрестанни усилия\", каза още той. \r\n\r\nНарухито е първият император на Япония, който е роден след Втората световна война. Той се възкачи на престола, след като баща му Акихито стана първият японски монарх от два века насам, който абдикира от властта заради опасения, че напредването на възрастта му може да затрудни изпълнението на служебните му задължения. \r\n\r\n \n\t\t\t\t\t\t", "date": "2019.10.22", "title": "Японският император Нарухито се възкачи на престола"}
{"url": "http://www.bnews.bg/article/263934-saprichastnost_kam_semeystvoto_ot_yambol_chiyto_dom_izgorya_v_pozhar", "text": "\n Съпричастност към пострадалото семейство от Ямбол, което остана без дом след пожар вчера.  \r\n\r\n Цялото им имущество е унищожено, а те имат нужда от помощ, за да се върнат вкъщи с двете си деца. \r\n\r\n По време на инцидента в жилището са били съпругата и 13-годишното дете на семейството, те по чудо са се спасили. Изведени са с помощта на пожарникари и съседи. Хората са благодарни за голямата съпричастност към тях в този тежък момент. \r\n\r\n Гергана и Николай  Дженкови останаха без подслон, но срещнали неочаквана подкрепа от познати, съседи и приятели. \r\n\r\n Гергана е старша сестра в болницата, а Николай работи като техник. След пожара семейството спи при близки, а познати им дали дрехи. \r\n\r\n „Аз не съм очаквал, че толкова много хора ще се отзоват и ще искат да помогнат. Всички бяха до нас и това ми дава много голяма надежда. Искам да ви кажа, че това нас ни накара да сме истински щастливи след това, което се случи”, коментира мъжът. \r\n\r\n Съседи на семейството вече са се организирали в помощ на пострадалите. \r\n\r\n По случая е образувано досъдебно производство. От пожарната отправиха апел хората да почистват стълбищните площадки, защото при подобен инцидент това затруднява работата им. \r\n \n\t\t\t\t\t\t", "date": "2019.10.22", "title": "Съпричастност към семейството от Ямбол, чийто дом изгоря в пожар"}
{"url": "http://www.bnews.bg/article/263937-pada_monitoringat_na_ek_za_balgariya", "text": "\n Европейската комисия препоръчва мониторингът за България да отпадне. Това стана ясно във вторник, след обявяването на последния доклад за страната ни в Страсбург. \r\n\r\n Сега краят на мониторинга трябва да бъде одобрен и от Европейският съвет. \r\n\r\n С тази стъпка председателят на ЕК Жан-Клод Юнкер изпълнява обещанието си в рамките на неговия мандат механизмът да отпадне. \r\n\r\n Той съпътства членството на България и Румъния от 12 години насам. Двете страни бяха единствените членки на Общността, поставени под такова наблюдение. Целта му беше да подпомага съдебната реформа, спазването на върховенството на закона и борбата срещу корупцията. \r\n\r\n Миналата година ЕК излезе само с три препоръки към България и се надяваше страната ни да ги изпълни. Тогава бе изказано предположение, че тазгодишният, 18-и пореден доклад ще бъде последният. \r\n\r\n Очаквайте подробности! \r\n \n\t\t\t\t\t\t", "date": "2019.10.22", "title": "Пада мониторингът на ЕК за България"}
{"url": "http://www.bnews.bg/article/263928-mladite_reshavat_za_kogo_da_glasuvat_v_posledniya_moment", "text": "\nМладите избиратели взимат решение за кого да гласуват в последния момент, често в рамките на изборния ден. Това показват наблюденията на политолозите доц. Антоний Гълъбов и Борис Попиванов, които смятат, че именно заради това предизборната кампания се сдобива с повече тежест.\r\n\r\nИ Гълъбов, и Попиванов направиха уточнението, че не само това разколебава резултатите от социологическите проучвания преди вота, тъй като кого ще изберат младите не е ясно. Гълъбов уточни, че повечето изследвания до този момент са сондажи и дори не е прогнози, но и от тях личи, че избирателите все още не са решили как да гласуват.\r\n\r\nБорис Попиванов обясни, че навсякъде в страната, а не само в София и Пловдив, резултатите показват, че няма недвусмислена победа. Въпреки това Попиванов е скептик, че на втори тур резултатът може да се обърне напълно, тъй като у нас най-често преднината на първи тур се реализира и на балотажа. Това е един определено конформистки вот, според Борис Попиванов. \"Мнозинството избиратели вече нямат твърд профил, затова и вече кампанията има по-голяма тежест\", коментира той.\r\n\r\nАнтоний Гълъбов обаче се включи с уточнението, че на практика важен е първият тур, когато се избират общински съветници, които със своя глас в съветите осигуряват мнозинство за провеждане на политики. Според политолога на тези избори ясно се вижда чрез профила на кандидатите разделителната линия между професионалистите управленци и тези, които възприемат изборите само като пространство за вече друг вид политическа активност.\r\n\r\nСпоред него в България са малко формациите, които могат да кажат, че могат да пренасочат подкрепа и така да обърнат подкрепата между първи и втори тур. Гълъбов е скептик по отношение на формиране на такива коалиции. \n\t\t\t\t\t\t", "date": "2019.10.22", "title": "Младите решават за кого да гласуват в последния момент"}
{"url": "http://www.bnews.bg/article/263941-balgarka_s_rekord_na_gines_za_nay_nisak_glas", "text": "\n Фолклорната певица Марияна Павлова влезе в Книгата на Гинес като жената с най-нисък глас в света. Родената в Смолян певица има уникален глас от малка. Пее 16 години в ансамбъл \"Родопа\", след това - в квартет \"Славей\". Преди 5 години Марияна се мести в Лондон. Там тя поставя дълго мечтания рекорд. \r\n\r\n \"Случи се в Лондон тази година, на 3 юни, а отговора получих преди 1 седмица, на 12 октомври. Дойде по имейл и след 3 дни получих ето този сертификат по пощата и съм много щастлива, че сбъднах една своя мечта и получих световно признание по този начин\", разказва Марияна. \r\n\r\n Марияна чака това признание повече от 10 години. Условието на съдиите от \"Гинес\" било да започне да пее от произволен тон и без въздух, на полутонове, да стигне до тона, за който кандидатства - си бемол на контра октава. И всичко това да е записано на видео файл с двама свидетели. Това не е първият опит на Павлова да постави световен рекорд. Миналата година от \"Гинес\" връщат документите й заради пропуск. \r\n\r\n Сега тя е по-щастлива от всякога. А на въпроса от къде е този уникален глас, тя отговаря: \"Природа и наследство.\" \r\n\r\n Майката на Марияна е контраалтистка, известната родопска народна певица - Христина Лютова. И именно това, че е закърмена с народната музика води Марияна по света. Заедно с квартет \"Славей\" Марияна посещава десетки държави разпространявайки нашето богатство. \r\n\r\n Преди 5 години обаче се мести да живее в Лондон. Там поставя и рекорда: \"Много бих искала рекорда да бях направила в България и самата държава да получи повече публичност, но сега в Лондон ме чакат английски журналисти, аз никога няма да кажа, че съм от другаде освен от България. Аз съм българка и се гордея с това. А най-много се гордея, че съм родопчанка\". \r\n\r\n Можете да чуете уникалния глас на Марияна Павлова в новия албум на квартет \"Славей\". \r\n \n\t\t\t\t\t\t", "date": "2019.10.22", "title": "Българка с рекорд на \"Гинес\" за най-нисък глас"}
{"url": "http://www.bnews.bg/article/263925-nad_12_mlrd_leva_za_pensii_i_bolnichni_prez_2020_g", "text": "\n Очакват се повече пари за здраве и пенсии от проектобюджетите на Националната здравноосигурителна каса и на Националния осигурителен институт  през 2020 г., съобщава bTV. \r\n\r\n Предстои те да бъдат разгледан официално. \r\n\r\n Догодина НЗОК ще разполага с близо 395 млн. лв. повече, като се очаква парите за болниците да се увеличат с 233 млн. лв. \r\n\r\n Социалният министър Бисер Петков увери, че от юли 2020 г. пенсиите също ще бъдат увеличени - с 6,6%. \r\n\r\n Предвижда се, че догодина бюджетът за пенсии, болнични и обезщетения ще надхвърли 12 млрд. лв. \r\n\r\n С 50 лева ще се увеличи минималният осигурителен доход, докато при максималния няма да има промяна. Обезщетенията за безработица и отглеждане на дете през втората година също няма да се променят. \r\n \n\t\t\t\t\t\t", "date": "2019.10.22", "title": "Над 12 млрд. лева за пенсии и болнични през 2020 г."}
{"url": "http://www.bnews.bg/article/263931-verizhna_katastrofa_na_okolovrastniya_pat_v_sofiya", "text": "\n Верижна катастрофа на Околовръстния път в посока Пловдив, точно на моста на „Симеоновско шосе”. Образувало се е сериозно задръстване по отсечката. \r\n\r\n На място са изпратени екипи на „Пътна полиция”, които регулират движението. \r\n\r\n Очаквайте подробности! \r\n \n\t\t\t\t\t\t", "date": "2019.10.22", "title": "Верижна катастрофа на Околовръстния път в София"}
{"url": "http://www.bnews.bg/article/263930-televiziyata_na_bsp_falira_a_na_slavi_tragva_prez_noemvri", "text": "\n Дни преди 4- ти ноември, денят който шоумена Слави Трифонов обяви за старт на новия си телевизионен проект се оказва, че партийката на БСП потъна. В телевизията нямало пари за заплати, ток, вода и режийни, та камоли да имат пари за зали и плакати по време на предиозборната кампания. Нека не забравяме факта, че г-жа Нинова опука цялата партийна субсидия за незнайно какво, а сега е стигвала до там да събира пари от бидните си симпатизанти за издръжка с клипче на нейните служители.  \r\n\r\n И докато БСП търси как да не стига дъното, основните спонсори ще наливат пари в трифоновата телевизия, защото основната част от тях са близки на ГЕРБ.  \r\n\r\n   \r\n \n\t\t\t\t\t\t", "date": "2019.10.22", "title": "Телевизията на БСП фалира, а на Слави- тръгва през ноември"}
