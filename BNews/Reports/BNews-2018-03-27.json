{"url": "http://www.bnews.bg/article/239273-nash_futbolen_talant_postrada_v_katastrofa_mayka_mu_v_tezhko_sastoyanie", "text": "\n Юноша на Ботев е пострадалото момче при тежката катастрофа на Асеновградско шосе тази сутрин, за която БЛИЦ съобщи. \r\n\r\n Момчето и майка му са тръгнали рано-рано за Пловдив, за да може младият футболист да отпътува с отбора на \"канарчетата\" за Хърватия, където три набора на Ботев ще участват в международен турнир, информира plovdivnews. Жената е карала много бързо. \r\n\r\n При инцидента тя е пострадала сериозно. Момчето е с фрактури на глезена и ключицата. \r\n \n\t\t\t\t\t\t", "date": "2018.03.27", "title": "Наш футболен талант пострада в катастрофа, майка му в тежко състояние"}
{"url": "http://www.bnews.bg/article/239270-bez_mesi_sreshtu_ispaniya", "text": "\n Лионел Меси няма да играе за Аржентина в контролата срещу Испания тази вечер в Мадрид, съобщи \"Мундо Депортиво\". \r\n\r\n Лидерът на \"гаучосите\" пропусна предишната проверка на тима срещу Италия в петък заради разтежение. В неделя той поднови тренировки и селекционерът Хорхе Сампаоли обяви, че Меси е готов да играе срещу Испания. \r\n\r\n Вчера звездата на \"Барселона\" отново е почувствал болки на тренировката и от щаба на Аржентина няма да рискуват с включването му в игра. \r\n \n\t\t\t\t\t\t", "date": "2018.03.27", "title": "Без Меси срещу Испания"}
{"url": "http://www.bnews.bg/article/239272-pevitsa_ot_glasat_na_balgariya_se_podgotvya_za_evroviziya_s_retseptata_na_lili_ivanova", "text": "\n Певицата Mia D, чиято звезда изгря в миналия сезон на най-успешния музикален формат у нас „Гласът на България“, е в трескава подготовка за предстоящото издание на конкурса „Евровизия“. \r\n\r\n Брюнетката ще извие глас на сцената в Лисабон и макар че няма да се вижда в кадър редом до колегите си от Equinox, които ще представят страната ни, фолклорните й извивки ще се чуят от зрителите по целия свят. Mia D призна, че е изключително развълнувана от възможността да бъде беквокалистка на Жана Бергендорф и дори обяви, че парчето, с което България ще се състезава, има всички шансове да спечели първото място. \r\n\r\n Самата тя е решена да се представи на най-високо ниво и като един истински професионалист е взела всички мерки за това. Mia D отделя по минимум осем часа сън, ежедневно репетира с вокалния си педагог, освен това се е подложила и на „диета“, с която да се грижи за гласа си. \r\n\r\n Старата изпитана рецепта, която ползва и примата Лили Иванова, включва сурови яйца, топли чайове, мед и никакви газирани напитки. Методът се ползва от няколко поколение изпълнители и всички те твърдят, че няма по-добра подготовка за гласните струни преди голяма сцена. Mia D и екипът ни за „Евровизия“ ще прекарат в Лисабон близо две седмици. „За мен ще е чест и гордост. \r\n\r\n Аз няма да се виждам, но ще се чувам, което е най-важното“, споделя развълнувано звездата от „Гласът на България“. „Благодаря за поканата на композитора Борислав Миланов. \r\n\r\n Той много изненадващо ми писа във фейсбук, каза ми, че ме харесва и че иска да работим заедно. Пусна ми парчето и аз настръхнах, защото много ми хареса. А и очаквайте много изненади на самия лайф.“ Самата Mia D отново ще се появи на кастингите на „Гласът на България“, но от екипа не издават дали отново като кандидат или в друго амплоа. \r\n  \r\n \n\t\t\t\t\t\t", "date": "2018.03.27", "title": "Певица от „Гласът на България“ се подготвя за „Евровизия“ с рецептата на Лили Иванова"}
{"url": "http://www.bnews.bg/article/239248-shterkata_na_prezidenta_radev_stana_aktrisa", "text": "\n Дъщерята на президента Румен Радев–Дарина не е само сред най-големите поклонници на театъра, но и талантлива актриса \r\n\r\n Само преди дни красивата Дарина блесна на сцената като част от театралната трупа на училището си „Ле Страпонтен” в ролята на Ляля–обърканата и амбициозна героиня на Людмила Разумовская от пиесата „Скъпа Елена Сергеевна”. \r\nДарина направи блестящо представяне на международния театрален фестивал в Стара Загора, където заедно със свои съученици влезе в образа на млада ученичка, разкъсвана от противоречия. \r\nТова е и дебютната роля на Дарина Радева на сцената с трупата. За добрата си игра младата актриса получи и похвали от ръководството на училището. \r\nИ въпреки че уж разказва за група ученици, които се опитват да убедят учителката си по математика да им даде ключа от касата, където се държат изпитните матури, пиесата далеч не е обикновена школска задача. \r\nА ролята на Дарина е едно от големите предизвикателства, тъй като й се налага да изиграе героиня, разкъсвана от противоречия, ненавист и амбиции, готова на всичко, за да успее. \r\nТалантът на президентската дъщеря е открит от Любомир Сапунджиев – бивш възпитаник на училището, в което учи и Радева, а също и режисьор на пиесата. \r\nАктьорската игра на съучениците му предизвика истинска истерия на фестивала. \r\nТалантът на младото момиче успя да събере преди няколко месеца и двамата й родители в една зала. Тогава президентът седна на първия ред, за да гледа дъщеря си отблизо, а бившата му съпруга Гинка се настани дискретно на три реда зад него, за да не привлича внимание. \r\nИ двамата бурно аплодираха дъщеря си, която изпълняваше ролята си на безупречен френски. Преди дни Радев и дъщеря му отново бяха забелязани заедно в НДК. Тогава президентът за първи път се показа с наследницата си под прожекторите, но двамата бяха само като зрители. \r\nА Дарина остана очарована от спектакъла. \r\n  \r\n \n\t\t\t\t\t\t", "date": "2018.03.27", "title": "Щерката на президента Радев стана актриса "}
{"url": "http://www.bnews.bg/article/239274-sarbite_napusnaha_upravlyavashtata_koalitsiya_v_kosovo", "text": "\n Партията, представляваща сръбското малцинство в Косово, напусна правителствената коалиция, съобщават \"Ройтерс\" и АФП. \r\n\r\n Тя протестира във връзка с \"атаките срещу народа и представителите на Сърбия\" на косовските власти. \r\n\r\n Припомняме, вчера Косово обяви, че няма да пусне сръбски политици в северната част на страната. Марко Джурич, ръководител на сръбската служба за Косово и Метохия и главен преговарящ на Сърбия, беше задържан от косовските власти. Той разкри, че полицаите са викали Аллах акбар. Полицията също използва сълзотворен газ срещу сръбски демонстранти. \r\n\r\n Партията на сръбското малцинство Сръбска листа държеше три министерски позиции и имаше вицепремиер в кабинета. Всички четирима подадоха оставка. Премиерът на Косово Рамуш Харадинай ги призова да преосмислят решението си. \r\n\r\n Шефът на ЕС за външната политика Федерика Могерини заяви, че днес ще посети Белград. Тя призова за спокойствие и продължаване на диалога между Белград и Прищина. \r\n\r\n \"След вчерашната атака срещу народа и представителите на Сърбия не можем да мълчим и да бъдем украшение\", каза лидерът на партията Горан Ракич. Той направи коментара след среща със сръбския президент Александър Вучич в Белград. \r\n\r\n Ако десетимата депутати от Сръбска листа се оттеглят, правителството ще изгуби парламентарното си мнозинство, макар че премиерът не изключва предсрочни избори. \r\n\r\n \"Надявам се, че Сръбска листа отново ще преосмисли решението си, защото едностранните решения за излизане от правителството не са решение\", изтъкна Харадинай. \r\n \n\t\t\t\t\t\t", "date": "2018.03.27", "title": "Сърбите напуснаха управляващата коалиция в Косово"}
{"url": "http://www.bnews.bg/article/239277-mvr_raboti_po_dve_versii_za_napadenieto_nad_zalyatata_s_kiselina_zhena_video", "text": "\n Остава тежко състоянието на жената, която беше залята с киселина в понеделник вечерта в София. Тя е с 24% изгаряния. Към момента няма задържан за тежкото престъпление. \r\n\r\n Малко след 21.00 часа Ажда Ибрахимова паркира на бул. „Александър Стамболийски” на метри от дома си. Когато излязла от автомобила си, била нападната. Залята е с химическа течност от мъж с качулка, разказва единственият свидетел на случилото се. \r\n\r\n Георги Георгиев оказва първа помощ на 36-годишната жена. Обажда се и на телефон 112. Извършителят все още не е задържан. \r\n\r\n Открити са видеозаписи, на които е заснето престъплението. МВР работи по две версии - личен или бизнес мотив. \r\n\r\n „Чакаме жената да е в адекватно състояние, за да ни посочи нещо повече, за да хванем този престъпник”, заяви вътрешният министър Валентин Радев. \r\n\r\n Ажда, съпругът й Джума и дъщеря им живеят от 10 години в София. Имат сладкарски цех, а съседите им са в шок. \r\n\r\n Мария Бонева е залята с киселина преди 16 години. Инцидентът с Ажда й връща спомените от момента, когато е била между живота и смъртта. \r\n\r\n „Аз искам веднага да се обяви парична награда и този изверг да има човек, който да го предаде, защото съм сигурна, че ще се намерят предатели”, каза Бонева.  \r\n\r\n \r\n\r\n   \r\n \n\t\t\t\t\t\t", "date": "2018.03.27", "title": "МВР работи по две версии за нападението над залятата с киселина жена(ВИДЕО)"}
{"url": "http://www.bnews.bg/article/239275-prez_may_zapochvat_razpitite_na_svideteli_po_deloto_ktb", "text": "\n В началото на май започват разпитите на свидетели делото за фалита на КТБ, реши спецсъдът, след като цял ден изслушваше всички \"За\" и \"Против\" старта на същинския процес. \r\n\r\n Следващото заседание е на 9 май. \r\n\r\n Тогава трябва да бъде прочетен обвинителният акт, който в своя съкратен вариант е 600 страници. След това са разпитите на свидетели и експерти. \r\n\r\n Bnews припомня, че делото премина през  доста забавяния докато най- накрая не влезе в ход. Част от тези пречки бяха в полза на голяма част от заподозрените, но какво ще се случи от тук нататък можем само да видим през май, когато делото се стартира. \r\n \n\t\t\t\t\t\t", "date": "2018.03.27", "title": "През май започват разпитите на свидетели по делото КТБ"}
{"url": "http://www.bnews.bg/article/239261-karpyat_dupkite_v_sofiya_s_39_mln_leva", "text": "\n Вече започна кърпенето на дупките след тежките зимни условия, предвидени за това са около 39 млн. лв., каза пред журналисти заместник-кметът на София с ресор транспорт и транспортни комуникации Евгени Крусев, предаде Канал 3. \r\n\r\n \"Ремонтът на дупките след зимния сезон започна, но заради последните снеговалежи работата беше временно замразена. Но имаме информация, че от днес следобед времето ще се оправи трайно, така че екипите вече работят по основните трасета, където има сериозни неравности в следствие на тежките зимни условия\", каза още Крусев. Той уточни, че общината постоянно получава сигнали за проблеми с нови дупки, отнася се сериозно към всеки един от тях и реагира по най-бързия начин според ситуацията. \r\n\r\n \"Около 39 млн. лв. е бюджетът, който ще бъде заделен за закърпване на дупки и ремонт на малки квартални улици и тротоарни настилки. Надявам се до неделя да успеем да обхванем основните трасета и пътищата на градския транспорт, а в момента се изготвят графиците кога ще започне ремонтът на по-малките квартални улици\", обясни зам.-кметът на София. \r\n \n\t\t\t\t\t\t", "date": "2018.03.27", "title": "Кърпят дупките в София с 39 млн. лева"}
{"url": "http://www.bnews.bg/article/239262-tragediya_otkriha_telata_na_64_ma_zaginali_pri_pozhara_v_kemerovo", "text": "\n Спасителите са открили останките на 64-мата загинали при пожара в търговския център \"Зимна вишна\" в руския сибирски град Кемерово, съобщи заместник-министърът по извънредните ситуации Владлен Аксьонов, предаде БТА. Той добави, че всички останки са предадени на руския Следствен комитет.  \r\n\r\n С това издирвателната операция след пожара се смята завършена, съобщи шефът на министерството Владимир Пучков.  \r\n\r\n Говорителката на Следствения комитет Светлана Петренко съобщи, че са подадени искания за издирване на 67 души. Още вчера се чуха твърдения на местни жители, че броят на загиналите е доста по-голям от обявения, но засега тези съобщения не са потвърдени.  \r\n\r\n Петренко каза, че на роднините са издадени 21 разрешения за погребение. \r\n\r\n \"Някои тела са силно увредени от огъня и за идентификацията им са назначени и се провеждат генетични експертизи. За да се избягнат грешки, на този етап комитетът смята за невъзможно да бъде публикуван списък на загиналите при пожара\", посочи тя. \r\n\r\n Въпреки това градската администрация публикува на сайта си пълен списък на загиналите, безследно изчезналите и хоспитализираните след пожара в търговския център. За изчезнали се смятат 38 души, сред които 26 деца. Рождените дати на двама души не са посочени. Установена е самоличността на 25 души, сред които 13 деца. За хоспитализирани са посочени 69 души, сред които 24 деца. Колко от тях остават в болница не се уточнява.  \r\n\r\n Щетите от пожара се оценяват на 3 млрд рубли (42,3 млн. евро). Една трета от тази сума е цената на унищоженото имущество. \r\n\r\n На пресконференция тази сутрин шефът на Общоруския съюз на застрахователите Игор Юргенс съобщи, че търговският център не е бил застрахован. Няма и застраховка \"гражданска отговорност\" на собствениците пред трети лица. Юргенс каза, че неговият съюз ще представи в най-скоро време в Държавната дума предложения за застраховане на отговорността на собствениците в места за масово струпване на хора.  \r\n\r\n Компанията \"Кондитерус Ком\", базирана в град Томск, която е един от съсобствениците на търговския център, съобщи за ТАСС, че е превела на откритата сметка в помощ за пострадалите и близките на жертвите по 3 млн. рубли (42 300 евро) за семействата на всеки от загиналите. От пресслужбата на компанията добавиха, че сътрудничат с властите в региона и със следователите, предоставяйки цялата налична информация. \r\n\r\n По-рано губернаторът на Кемеровска област Аман Тулеев съобщи, че за всеки загинал ще бъдат изплатени по 1 млн. рубли (14 100 евро) на семействата.  \r\n\r\n Съд в Кемерово продължи днес до 72 часа срока за задържане на техническия директор на компанията собственик на \"Зимна вишна\" Георгий Соболев и на арендатора на търговско-развлекателния център Надежда Судьонок.  \r\n \n\t\t\t\t\t\t", "date": "2018.03.27", "title": "ТРАГЕДИЯ! Откриха телата на 64-ма загинали при пожара в Кемерово"}
{"url": "http://www.bnews.bg/article/239271-poredna_tragediya_dnes_izvadiha_trupa_na_ubit_mazh_ot_vets_kray_narechenski_bani", "text": "\n Тялото на столичен бизнесмен е извадено от ВЕЦ в района между Нареченски бани и Хвойна. \r\n\r\n Директорът на смолянската полиция Николай Димов потвърди информацията. По трупа е имало множество прорезни рани. \r\n\r\n За убийството са били арестувани съдружникът на столичния бизнесмен Севделин Тотото и синът му Марин. \r\n\r\n Предполага се, че те са намушкали бизнесмена заради финансови спорове. Тримата се имали крайпътно заведение. \r\n \n\t\t\t\t\t\t", "date": "2018.03.27", "title": "ПОРЕДНА ТРАГЕДИЯ ДНЕС! Извадиха трупа на убит мъж от ВЕЦ край Нареченски бани"}
{"url": "http://www.bnews.bg/article/239267-ot_poslednite_minuti_mazh_e_bil_naragan_v_avtobus_v_sofiya", "text": "\n Мъж е бил наръган в градския транспорт след възникнал скандал, съобщиха от пресцентъра на МВР. \r\nСигналът за мъж с порезни рани, открит пред входа на жилищна кооперация в жк „Света Троица\", е получен около 20.30 часа вчера. \r\nПристигналите полицаи намерили пострадалия - 38-годишен мъж. Той незабавно бил транспортиран към болница и настанен за лечение. \r\nПо първоначални данни, инцидентът е станал в автобус на градския транспорт след скандал. \r\nС полицейска мярка до 24 часа за изясняване на обстоятелствата около случилото се е задържан 45-годишен мъж, заподозрян в съпричастност към извършено престъпление. \r\nПо случая е образувано досъдебно производство. \r\n \n\t\t\t\t\t\t", "date": "2018.03.27", "title": "От последните минути: Мъж е бил наръган в автобус в София "}
{"url": "http://www.bnews.bg/article/239269-nato_goni_7_ruski_diplomati", "text": "\n НАТО реши да изгони седем руски дипломати, акредитирани към Алианса. Това съобщи генералният секретар Йенс Столтенберг, предаде БТА.  \r\n\r\n На трима руски дипломати, които са очаквали одобрение, акредитации няма да бъдат предоставени. Числеността на руската мисия в НАТО се намалява с 10 души - от 30 на 20 служители. \r\n\r\n \"Русия подцени единството на съюзниците, Москва не вярваше в решимостта ни да прилагаме икономическите санкции\", коментира Столтенберг. \"Даваме ясно послание, че поведението на Русия има цена. С тези общи мерки руските възможности за шпионаж ще бъдат ограничени\", добави той. \r\n\r\n Генералният секретар поясни, че и с намаления състав на руската мисия ще остане възможна работата по подготовката на следващо заседание на Съвета НАТО-Русия. \r\n\r\n \"Ще продължим да работим за смислен диалог\", допълни той.  \r\n\r\n Днешните мерки на НАТО са част от световната реакция на отравянето във Великобритания на бившия руски шпионин Сергей Скрипал с боен газ. По данни на НАТО досега над 140 руски дипломати са били прогонени от над 25 държави от Пакта и техни партньори.  \r\n \n\t\t\t\t\t\t", "date": "2018.03.27", "title": "НАТО гони 7 руски дипломати"}
{"url": "http://www.bnews.bg/article/239241-georgi_predlozhil_brak_na_zlatka_ot_vtori_opit", "text": "\n Годежът на Златка Райкова предизвика истинска сензация в „Капките”. Оказа се обаче, че това е бил план „Б” за Георги Валентинов, който в действителност искал да предложи брак на половинката си още преди месец \r\n\r\n Съдържание: \r\n\r\n ММА боеца купува пръстен, планира всичко, но плановете му се провалят. \r\n„Исках да й предложа още преди месец, след един мой двубой в Дубай. Мислех след боя да я поканя в клетката, но така се случиха нещата, че загубих. \r\nКъде вече да я чакам, бях взел пръстена и реших да е в предаването. Обадих се на продуцентите на „Капките” и организирахме нещата”, разказва годеникът на Русата Златка. \r\nПлеймейтката от своя страна споделя, че за нея нищо не се е променило. Само пръстенът й е малко голям. \r\n„Не се е променило нищо. Изживяхме един хубав момент просто”, разкрива силиконката по този повод. \r\n \n\t\t\t\t\t\t", "date": "2018.03.27", "title": "Георги предложил брак на Златка от втори опит"}
{"url": "http://www.bnews.bg/article/239265-izmadriha_go_nakraya_vmesto_da_goni_ruski_diplomati_borisov_otzova_balgarskiya_poslanik_v_moskva", "text": "\n   \r\n\r\n След убийството на руския агент и дъщеря му във Великобритания се разрази страшен скандал и напражение между европейските старни и Русия.Започна масово гонене на дипломанити,а  у нас както винаги трудно се взе решение накъде да наклони везната. От безсилие в създалата се ситуация с  изгонените дипломати   ремиерът Бойко Борисов разпореди на посланика ни в Русия Бойко Коцев да се прибере в София - \"за консултации\". А шефовете на ДАР и ДАНС - Драгомир Димитров и Димитър Георгиев, са на спешна среща с представители на партньорски служби в Министерския съвет. \r\n\r\n \"Министър-председателят Бойко Борисов проведе телефонен разговор с извънредния и пълномощен посланик на България в Руската федерация Бойко Коцев. Двамата са обсъдили случая \"Скрипал\", както и реакциите по него в Русия, в Европейския съюз и на международната общност. Премиерът Борисов разпореди на посланик Коцев да се прибере в София за консултации с българското правителство.\" \r\n\r\n Това гласи кратко съобщение на пресцентъра на Министерския съвет. Привикването на дипломат за \"консултации\" е индикация за проблем. \r\n\r\n Самият Борисов заяви неотдавна, че България няма достатъчно доказателства за вина на Москва по случая с отравянето на бившия шпионин Сергей Скрипал и дъщеря му Юлия. Оттогава обаче вече 17 държави от ЕС последваха примера на Великобритания и отпратиха руски дипломати у дома. Че България няма да предприема таква мярка бе обявено и от Министерството на външните работи преди ден, а днес бе повторено от вицепремиера Екатерина Захариева. \r\n\r\n Очаква се посланикът ни в Москва Бойко Коцев скоро да бъде заменен от секретаря по външна политика на президента Румен Радев - Атанас Кръстин. За това са се договорили премиерът Борисов и държавният глава. Издаден указ обаче засега няма. \r\n\r\n Мандатът на Коцев отдавна е изтекъл, оглавява мисията ни в Москва от 2012 г., но доскоро нямаше съгласие между \"Дондуков\" 1 и \"Дондуков\" 2 за смяната му. Неофициално начело на посолството в Русия се спрягаше посланичката ни в Швейцария и бивш вицепремиер Меглена Плугчиева. Но в името на междуинституционалното разбирателство е било възприето предложението Кръстин да оглави мисията. \r\n\r\n Междувременно в Министерския съвет и в президентството се провеждат срещи на шефовете на българското разузнаване (ДАР) и контраразузнаване (ДАНС) с представители на партньорски служби. Това е и причината шефовете им - Драгомир Димитров и Димитър Георгиев, да изпратят заместниците си на изслушване от парламентарната временна комисия за сделката за ЧЕЗ. \r\n \n\t\t\t\t\t\t", "date": "2018.03.27", "title": "ИЗМЪДРИХА ГО НАКРАЯ: Вместо да гони руски дипломати, Борисов отзова българския посланик в Москва!"}
{"url": "http://www.bnews.bg/article/239260-nad_41_000_balgarski_studenti_poluchili_evrostipendii", "text": "\n Общо 41 501 български студенти са получили европейски стипендии за успех и за специални постижения от 2016 г. насам. Това обяви във вторник заместник-министърът на образованието и науката д-р Петър Николов. \r\n\r\n Между младежите са били разпределени повече от 27 млн. лева. Средствата са осигурени по Оперативна програма „Наука и образование за интелигентен растеж“ 2014-2020, съфинансирана от Европейските структурни и инвестиционни фондове. \r\n\r\n Кампанията \"25 причини да избереш България\" подкрепя българските студенти \r\n\r\n За изминалите четири академични семестъра 31 102 студенти са взели стипендии за успех. Парите били изплатени накуп за петте месеца от семестъра. Месечната стойност на стипендията била 150 лева. \r\n\r\n Общо 4380 от класираните имали максимален успех (6,00) и едва 144 –минимален (4,00). \r\n\r\n Най-много стипендианти изучават „Компютърни системи и технологии“, „Предучилищна и начална училищна педагогика“, „Архитектура“, „Ветеринарна медицина“ и „Начална училищна педагогика и чужд език“. \r\n\r\n От 2016 г. досега са предоставени 24 095 стипендии за специални постижения на 9399 студенти. Размерът им е 300 лева, а всеки младеж може да получава до три такива наведнъж. \r\n\r\n Общо 33 възпитаници на висшите училища в страната са взели максималния брой от 12 стипендии. Специалностите с най-голям брой класирани студенти са „Медицина“, „Право“, „Финанси“, „Медицинска сестра“ и „Компютърни системи и технологии“. \r\n\r\n В рамките на проекта беше направено и проучване сред студентите и преподавателите в университетите за удовлетвореността и мотивацията за получаване на европейски средства. 84,9% от младежите, получили стипендия за успех, посочват, че средствата ги мотивират да постигат по-добри резултати при обучението си. 87,5% от студентите със стипендия за специални постижения също потвърждават, че са още по-амбицирани да се включват в научни проекти извън академичните занятия. Почти половината от преподавателите са на мнение, че европейските стипендии за специални постижения стимулират достатъчно младежите. \r\n\r\n Ръководителят на проект „Студентски стипендии – фаза 1“ Пламен Славов заяви, че след края му студентите от приоритетните направления в университетите ще продължат да получават стипендии за успех, като парите ще бъдат осигурени от държавния бюджет. \r\n \n\t\t\t\t\t\t", "date": "2018.03.27", "title": "Над 41 000 български студенти получили евростипендии"}
{"url": "http://www.bnews.bg/article/239263-12_godini_zatvor_za_mayka_ubila_dvegodishnata_si_dashterya", "text": "\n Пловдивският окръжен съд осъди Гергана Б. на 12 години затвор за убийството на двегодишната си дъщеря, съобщиха от пресцентъра на Съдебната палата. \r\n\r\n Тя е призната за виновна в това, че на 16 юли 2017 г. в Стамболийски умишлено е умъртвила рождената си дъщеря – двегодишната А. Б., намираща се в безпомощно състояние предвид възрастта. \r\n\r\n Младата жена удушила с чорап детето си и го захвърлила в парк в град Стамболийски. \r\n\r\n Магистратите осъдиха Гергана Б. на 18 години лишаване от свобода, но наказанието се намалява с една трета и подсъдимата следва да изтърпи 12 години затвор при първоначален строг режим. \r\n\r\n Делото е гледано по реда на съкратеното съдебно следствие, като подсъдимата признава фактите и обстоятелствата, описани в обвинителния акт. \r\n\r\n Присъдата подлежи на обжалване и протест в 15-дневен срок пред Апелативен съд - Пловдив. \r\n \n\t\t\t\t\t\t", "date": "2018.03.27", "title": "12 години затвор за майка, убила двегодишната си дъщеря"}
{"url": "http://www.bnews.bg/article/239259-mashtabna_spetsaktsiya_sreshtu_korumpirani_danachni_sluzhiteli", "text": "\n Специализираната прокуратура и ГДБОП извършват акция в София, град Рила и Ботевград, насочена срещу организирана престъпна група. В схемата, свързана с корупция, участват служители на НАП. \r\n\r\n В момента се претърсват служебни помещения и жилища. \r\n\r\n По информация на NOVA задържани са повече от 10 души.  \r\n \n\t\t\t\t\t\t", "date": "2018.03.27", "title": "Мащабна спецакция срещу корумпирани данъчни служители"}
{"url": "http://www.bnews.bg/article/239264-svetovnite_medii_za_sreshtata_vav_varna_nikakav_rezultat_samo_naprezhenie", "text": "\n Напрежение и никакъв резултат. В това се фокусират коментарите на световните медии за срещата ЕС-Турция във Варна, на която посредник бе българският премиер Бойко Борисов. \r\n\r\n „Ройтерс” цитира европейските лидери, според които разговорите с турския президент не са дали отговор на дълъг списък от въпроси. Сред тях са намесата на Турция в Сирия и затворените турски журналисти. И все пак, Евросъюзът обеща да продължи плащанията в рамките на сделката за бежанците с Анкара, но в същото време разочарова турските искания за задълбочаване на търговските отношения и премахване на визите. \r\n\r\n „Франс прес” акцентира върху стратегическото партньорство между Турция и ЕС и констатира, че нито една от двете страни няма интерес да проваля разговорите: за Турция ЕС остава ценен търговски партньор, а Брюксел има нужда от Анкара за контролирането на мигрантския поток. \r\n\r\n Въпреки липсата на конкретни резултати във Варна беше подновен поне минималният диалог между Брюксел и Анкара, отбелязва френското издание „Льо Монд”. \r\n\r\n Европа и Ердоган разговарят, но на срещата на високо равнище едно нещо стана ясно - колко далеч една от друга са двете страни. Това констатира и германският „Дер Шпигел”. \r\n \n\t\t\t\t\t\t", "date": "2018.03.27", "title": "Световните медии за срещата във Варна: Никакъв резултат, само напрежение"}
{"url": "http://www.bnews.bg/article/239247-mis_balgariya_pokaza_dashterite_si", "text": "\n Мис България 2006 Славена Вътова показа дъщерите си. Носителката на титлата за най-красива българка, показа двете си наследници–Ема и Ани. \r\nСнимката на красавицата и двете й наследнички спечели хиляди харесвания в социалните мрежи. Както и куп поздравителни коментари. \r\nДо този момент брюнетката не споделяше фотоси на бебето, най-вероятно от суеверие. Славена заяви, че втората й бременност е била кошмарна, тъй като през повечето време трябвало да лежи вкъщи. \r\nЕдинственият плюс от наложения режим бил фактът, че успяла да прекара повече време с дъщеря си Ема. Последователите на Вътова не пропуснаха да отбележат, че изглежда в супер форма, дори след второто раждане. \r\n  \r\n \n\t\t\t\t\t\t", "date": "2018.03.27", "title": "Мис България показа дъщерите си "}
{"url": "http://www.bnews.bg/article/239256-turski_sad_ostavi_zad_reshetkite_dvamata_gratski_voynitsi", "text": "\n Турски съд реши, че двама гръцки войници, обвинени в шпионаж и незаконно влизане в страната, ще останат в затвора, въпреки натиска на Европейския съюз за освобождаването им. \r\n\r\n Двамата бяха арестувани на 2 март, когато влязоха във военна зона в северната турска провинция Одрин, която граничи с Гърция. \r\n\r\n Местният съд в Одрин е постановил след последното си изслушване, че двамата войници ще останат зад решетките, съобщи информационна агенция \"Доган\", без да предостави никакви подробности, предава БГНЕС. \r\n\r\n Турските адвокати на двамата мъже бяха поискали освобождаването им. \r\n\r\n Решението бе обявено след като турският президент Реджеп Тайип Ердоган беше подложен на натиск от ръководителите на ЕС на среща в България в понеделник двамата гръцки граничари да бъдат освободени. \r\n\r\n Шефът на Европейската комисия Жан-Клод Юнкер каза, че 28-те страни членки на блока имат доверие в турската страна \"да решат по най-добрия начин това (въпроса за войниците)\". \r\n\r\n Среща на ЕС в Брюксел миналата седмица осъди Турция за арестуването на войниците в знак на твърда подкрепа за Атина. \r\n\r\n Войниците разказаха на прокурорите малко след арестуването им, че погрешно са прекосило границата, след като се изгубили в мъглата. \r\n\r\n Според Анадолската агенция обаче те са обвинени в \"опит за военен шпионаж\" от прокурори, както и във влизането в забранена военна зона. \r\n \n\t\t\t\t\t\t", "date": "2018.03.27", "title": "Турски съд остави зад решетките двамата гръцки войници"}
{"url": "http://www.bnews.bg/article/239257-obyaviha_chastichno_bedstveno_polozhenie_v_smolyan", "text": "\n Частично бедствено положение обявиха в Смолян заради голямото срутище, което блокира пътя Смолян - Мадан, заяви за NOVA заместник-областният управител Адриан Петров. Бeдcтвeнoтo пoлoжeниe e в cилa oт днec и щe продължи дo пpeoдoлявaнeтo нa пpoблeмa със срутището. \r\n\r\n Засега 11 населени места остават без бърз достъп до областния град. Жителите им се налага да обикалят 50 километра през Рудозем, за да отидат на училище и на работа. Работи се по кратък обходен път, но той ще е готов до седмица. \r\n\r\n Трайното укрепване на срутището ще продължи месеци и ще струва около 8 милиона лева. \r\n \n\t\t\t\t\t\t", "date": "2018.03.27", "title": "Обявиха частично бедствено положение в Смолян"}
{"url": "http://www.bnews.bg/article/239246-borisa_tyutyundzhieva_na_ekzotichna_vakantsiya_v_dominikana", "text": "\n За далечна Доминикана замина моделката Бориса Тютюнджиева. Изкусителката е на поредна екзотична ваканция с дългогодишното си гадже и се глези като принцеса \r\nБориса по цял ден събира тен по плажовете, а когато й стане топло се разхлажда с коктейли. Двойката е отседнала в един от най-лъскавите хотели в Доминиканаи тъне в лукс. \r\nМоделката и любимият й, когото тя пази в тайна, избягвайки да го показва пред обществото, са запалени по пътешествията. Двойката обожава да обикаля света и вече са посетили почти половината държави от земното кълбо. \r\n  \r\n \n\t\t\t\t\t\t", "date": "2018.03.27", "title": "Бориса Тютюнджиева на екзотична ваканция в Доминикана "}
{"url": "http://www.bnews.bg/article/239258-kanadska_kompaniya_prouchvala_republikanskite_izbirateli_v_sasht", "text": "\n Издайникът от британската аналитична фирма Cambridge Analytica разкри, че канадската компания AggregateIQ е работила върху софтуер, наречен \"Рипън\" (Ripon), който е използван за установяване на републикански гласоподаватели преди президентските избори в САЩ през 2016 г., информира \"Ройтерс\". \r\n\r\n От AggregateIQ не са коментирали разкритията на Кристофър Уайли - бивш служител на Cambridge Analytica. \r\n\r\n Преди Кристофър Уайли разкри как Cambridge Analytica е използвала лични данни от \"Фейсбук\", за да помогне за избирането на Доналд Тръмп. \r\n\r\n Рипън, градът, в който Републиканската партия е основана през 1854 г., е името на инструмент, позволяващ събиране на данни за гласоподаватели, подбиране на конкретни гласоподаватели, провеждане на проучвания сред избирателите и др. \r\n\r\n \"Има реално доказателство в публичния домейн, че AIQ действително е създала \"Рипън\", софтуер, който използва алгоритми от данните на \"Фейсбук\", разкри Уайли пред Комисията по цифрови технологии, култура, медии и спорт в британския парламент. \r\n\r\n От AggregateIQ заявиха пред \"Ройтерс\" на 24 март, че никога не са били част от Cambridge Analytica и никога не са сключвали договор с компанията. \r\n\r\n Британската фирма Cambridge Analytica обяви, че не е споделяла никаква информация от \"Фейсбук\" на AggregateIQ. Допълва се, че не са се свързвали с AggregateIQ от декември 2015 г. \r\n\r\n По-рано Кристофър Уайли и адвокатите му обявиха, че кампанията за Брекзит е била финансирана незаконно. В скандала е замесена и въпросната канадска компания. \r\n \n\t\t\t\t\t\t", "date": "2018.03.27", "title": "Канадска компания проучвала републиканските избиратели в САЩ"}
{"url": "http://www.bnews.bg/article/239237-pop_divata_mariya_ilieva_si_pribra_krashkacha_georgi_mihaylov", "text": "\n Поп дивата Мария Илиева си прибра кръшкача Георги Михайлов, от когото роди син преди месеци. Певицата прости на младока забежките с други жени, но и му спря достъпа до социалните мрежи \r\n\r\n Само преди седмици изтекоха тайни чатове на Георги с млади момичета. На един от тях се виждаше как певецът изпраща сърчица на непозната в инстаграм, а друго момиче се обръща към него с „мечо”. \r\nСамо няколко дни след издънката, всички профили на Георги бяха затрити. Той изчезна от социалните мрежи, а малко по-рано този месец Мария Илиева обясни, че двамата не живеят под един покрив, оправдавайки се, че любимият й е зает с бизнесдела, пише \"Телеграф\". \r\nЗапознати до двамата споделят, че изчезването на Георги от интернет не е случайно и причината за това е големият скандал, който изпълнителката му вдигнала, след като видяла флиртовете му с други жени. \r\nПоп звездата била бясна от своеволното поведение на мъжа си, който по този начин уронвал имиджа й. Мария била категорична, че ако флиртовете на мъжа й не приключат, няма да му позволи да вижда сина им. \r\nБизнесменът не искал да се кара с майката на малкия Александър, заради което предпочел да бъде мъж под чехъл, само и само певицата да е доволна. \r\nОбещанието, че няма да се закача с други жени обаче, не било достатъчно за изпълнителката. Тя го принудила да заличи профилите си навсякъде и да спре да се занимава с други жени. \r\n \n\t\t\t\t\t\t", "date": "2018.03.27", "title": "Поп дивата Мария Илиева си прибра кръшкача Георги Михайлов"}
{"url": "http://www.bnews.bg/article/239252-uzhas_v_kazanlak_dete_strelya_s_vazdushna_pushka_po_furgon_s_rabotnitsi", "text": "\n Дете стреля с въздушна пушка тази сутрин от тераса на апартамент в Казанлък по строителен фургон с петима работници, предаде bTV. \r\n\r\n По чудо няма пострадали и жертви. \r\n\r\n Действието се разиграва на четвъртия етаж на жилищна кооперация, до която има строителен обект. \r\n\r\n Сутринта на тел. 112 постъпва сигнал за произведени изстрели. Полицията установява, че е стреляно с въздушна пушка. Открива е стрелеца – 13-годишно дете. \r\n \n\t\t\t\t\t\t", "date": "2018.03.27", "title": "УЖАС в Казанлък: Дете стреля с въздушна пушка по фургон с работници! "}
{"url": "http://www.bnews.bg/article/239253-nivoto_na_tundzha_se_pokachva_do_kritichna_tochka", "text": "\n Нивото на река Тунджа край Елхово продължава да се покачва. \r\nСамо 13 см го делят от критичната точка, при която ще бъде обявено бедствено положение. Наводнени са земеделски земи, а водата продължава да залива големи участъци от парка. \r\n\r\n Патрули на полицията пазят отцепеният от водата пътен участък. Вчера Тунджа заля части от турския град Одрин. \r\n \n\t\t\t\t\t\t", "date": "2018.03.27", "title": "Нивото на Тунджа се ПОКАЧВА до критична точка!"}
{"url": "http://www.bnews.bg/article/239254-chastichno_bedstveno_polozhenie_e_obyaveno_v_smolyan", "text": "\n Частично бедствено положение е обявено от Община Смолян заради свлачището край село Тикале, което от няколко седмици блокира главния път Смолян-Мадан и затруднява достъпа на жители от 11 населени места до областния център, научи Дарик. Информацията бе потвърдена от кмета на община Смолян Николай Мелемов. \r\n  \r\nТой уточни, че до тази мярка се е стигнало, след като местната власт получила писмо от Агенция „Пътна инфраструктура“, с което съветват ръководството на общината да вземе тази мярка. \r\n  \r\n„Проблемът е много сериозен и съветът на специалистите от АПИ е именно да обяви частично бедствено положение, тъй като в противен случай се изискват дълги процедури със справянето му. Знаете по този начин се рискува здравето на стотици жители на съседните населени места, достъпът до Спешна помощ, както и до пожарна е силно затруднен. Смятаме, че тази мярка ще ускори работите по разчистване и укрепването на свлачището“, коментира Мелемов. \r\n  \r\nБедственото положение е в сила от днес и ще трае до преодоляването на проблема. \r\n  \r\nПо-рано през деня председателят на Общинския съвет в Смолян инж. Димитър Кръстанов свиква Консултативния съвет относно свлачището край село Тикале. На него били изслушани областният управител на Смолян Недялко Славов и кметът на Община Смолян Николай Мелемов, които запознали участниците в съвета с предприетите мерки. \r\n  \r\nВ консултативния орган са включени представители на всички политически формации към местния парламент, както и председателите на комисиите към Общинския съвет в Смолян. \r\n \n\t\t\t\t\t\t", "date": "2018.03.27", "title": "Частично бедствено положение е обявено в Смолян"}
{"url": "http://www.bnews.bg/article/239249-svetlana_i_gushterov_s_parvi_skandal", "text": "\n  Бъдещите съпрузи имат разногласия за датата на сватбата си. Християн вече е готов за втори брак, макар само от няколко дни да е разведен с бившата си съпруга - Мария, пише ПИК. Гущеров предложил да сключат брак на рождения му ден - 12 юли, докато тя настоявала да бъде през юни. \r\n\r\n \"Даже ми беше предложил да сключим граждански брак на следващия ден след развода. Но аз му казах, че искам да изчакаме още малко, да си направим истинска сватба\", поясни плеймейтката пред Венета Райкова. Тя коментира и писанията, че с младия Гущеров са в конфликт с неговия баща Добромир Гущеров. \"Аз живея с този човек и не ми харесва как го нападат. Аз съм свикнала да чета за себе си всичко, но за него... Пишат как бил зависим от баща му... Имам един въпрос: тези, които ги пишат, следят банковата сметка на Християн и баща му ли? Християн си има негов бизнес, той е голям човек, зависим е единствено и само от себе си. Аз се разбирам прекрасно с майка му, с баба му, с баща му още не се познавам, защото той живее в чужбина\", обясни бъдещата булка. Сватлана и Християн се сгодиха през януари, като на ръката ѝ блести пръстен с един голям диамант и много малко скъпоценни камъни около него. \r\n  \r\n \n\t\t\t\t\t\t", "date": "2018.03.27", "title": "Светлана и Гущеров с първи скандал"}
{"url": "http://www.bnews.bg/article/239239-svalyat_slavi_ot_ekran_shouto_mu_udrya_vsichki_rekordi_za_prostashko_i_vulgarno_predavane", "text": "\n Скандал със Слави Трифонов се вихри в СЕМ. Ежедневно стотици зрители изпращат до медийния регулатор писма, с искане „Шоуто на Слави” да слезе от екран \r\nНай-често причините за исканията са използваният вулгарен език и агресивно, арогантно поведение на екипа и водещия, пише „Шоу”. \r\n„Спрете този водещ! Не можем да търпим повече! Преля всякакви граници!”, са част от съобщенията, постъпили в регулатора. Председателят на СЕМ доц. Георги Лозанов пък сподели, че СЕМ не е упълномощен да спира или сваля от ефир тв предавания. \r\n„Понякога исканията са невъзможни и абсурдни, но от гледна точка на зрителите това не е така”, разкрива Лозанов. \r\n„Шоуто на Слави” удря всички рекорди за просташко и вулгарно предаване. Безумно е как това долнопробно шоу, което излага цяла България все още не е свалено от ефир”, гласи гневен коментар на тв зрител. \r\nСправка показва, че годишно в СЕМ пристигат близо 6000 сигнала срещу телевизионни предавания. Освен „Шоуто на Слави”, на прицела на аудиторията са още „Съдебен спор” / за нарушаване на човешките права/ и „Съдби на кръстопът” /заради неподходящ час на излъчване/. \r\nВсички те не остават без отговор. \r\nМеждувременно певецът Дамян Попов погна Слави заради нападките му срещу Дивна. Както е известно, певицата катастрофира с приятелката си Кристин Илиева, като последната е в много тежко състояние. \r\nС пост в мрежата Слави заяви, че Дивна заслужава затвор за престъплението си. Дамян Попов обаче побърза да я защити. \r\n„Много е лесно и любимо да нападаш човек, когато е най-слаб и уязвим. Да ме извинява г-н Трифонов, но тезата му е безкрайно абсурдна. Да сравниш случая на Дивна с Максим Стависки е безумно. \r\nДивна не е убила никого (И Слава Богу!), нито е употребила наркотици, или алкохол”, пише още Попов. \r\n„Явно всички, които хейтват и нападат са безгрешни шофьори и никога не са превишавали скоростта, или може би са застраховани от инцидент на пътя! Желая бързо оздравяване ни на двете момичета!!!”, каза още той. \r\n  \r\n \n\t\t\t\t\t\t", "date": "2018.03.27", "title": "Свалят Слави от екран! Шоуто му удря всички рекорди за просташко и вулгарно предаване"}
{"url": "http://www.bnews.bg/article/239243-dovolen_ili_ne_kakvo_kaza_mari_sled_zagubata_ot_lavovete_s_1_2_vizhte", "text": "\n Селекционерът на националния отбор на Казахстан - Станимир Стоилов, определи като равностоен мача с България, спечелен от \"лъвовете\" с 2:1 след гол на Николай Бодуров в добавеното време.  \r\n\r\n Според Мъри, казахстанският национален отбор се развива правилно, футболиститe показват голямо желание и тимът има добри шансове за предстоящата Лига на Нациите. \r\n\r\n \"Смятам, че мачът беше равностоен. През първото полувреме не успяхме на намерим верния ритъм, да правим верните решения. Но както вече казах, при някои футболисти физическото състояние е много лошо. През второто полувреме вдигнахме нивото, започнахме да играем по-активно, вкарахме и гол. Имахме и други моменти да отбележим, които трябваше да реализираме. И когато ти имаш такива моменти - един на един срещу вратаря, трябва да взимаш правилното решение\", заяви Мъри след срещата в Унгария. \r\n\r\n \"Но като генерална оценка мога да кажа, че момчетата се стараха, показаха голямо желание. Каква е оценката ми? И този мач, и другият показаха, че сме на правилен път. Естествено, когато в края правиш много смени, се нарушава и организацията, и синхрона при статичните положения. Не бива да се допуска такъв лек гол като този в 93-ата ли беше, или в 94-ата минута. Но резултатът не е така важен, защото видях това, които исках да видя -  формата, в която се намират играчите. Ще направя един по-голям анализ на всеки един от тях, ще им поставя и оценки. Но те трябва много сериозно да се замислят върху спортната си форма. \r\n\r\n Общата оценка на Стоилов за двата мача срещу Унгария и България е положителна. Той смята, че ако още малко се вдигне нивото на казахстанския отбор, шансовете в Лигата на Нациите не са никак малки. \r\n\r\n \"Смятам, че футболистите трябва да прибавят още в клубовете, но като цяло това е едно много добро начало, завърши Стоилов. \r\n \n\t\t\t\t\t\t", "date": "2018.03.27", "title": "Доволен или не: Какво каза Мъри след загубата от \"лъвовете\" с 1:2 - вижте..."}
{"url": "http://www.bnews.bg/article/239255-skandalno_otnemat_11_te_detsa_na_nay_golyamoto_balgarsko_semeystvo_sotsialnite_poshturyahte_li_advokat_se_zakani_da", "text": "Социалните служби решиха да отнемат всичките единадесет деца на най-голямото българско семейство и да ги настанят в различни приемни семейства. Родителите се обърнаха към мен да ги защитавам. Предстоят ни десет нови дела, което ще бъде огромно предизвикателство за целия екип на кантората.", "date": "2018.03.27", "title": "СКАНДАЛНО: Отнемат 11-те деца на най-голямото българско семейство! Социалните, пощуряхте ли? Адвокат се закани да... "}
{"url": "http://www.bnews.bg/article/239215-toto_ot_skandau_zavede_gadzheto_v_london", "text": "\n Идолът на тийнейджърите - Тото от \"Скандау\", заведе приятелката си в Лондон.Синеоката перничанка Яна Червенкова и риалити звездата Йонислав Йотов изглежда си прекарват страхотно. \r\nДвамата се наслаждават на компанията си и времето, прекарано заедно в британската столица. \r\nЯна се появява често на снимките на Тото, но по принцип страни от светлината на прожекторите. Преди време тя се включи в дискусиите около поведението на Тото във VIP Brother и защити любимия си, като тогава написа: \"Аз не желая да бъда в центъра на събитията не означава, че Йонислав е неискрен!!!!!! Да пазиш личния си живот е достойно за уважение!\" \r\nТазгодишният победител от риалити формата VIP Brother и приятелката му Яна са заедно от повече от пет години. \r\n  \r\n \n\t\t\t\t\t\t", "date": "2018.03.27", "title": "Тото от \"Скандау\", заведе гаджето в Лондон"}
{"url": "http://www.bnews.bg/article/239250-traur_v_rusiya_putin_svede_glava_pred_zhertvite_v_kemerovo", "text": "\n Руският президент Владимир Путин пристигна в сибирския град Кемерово, където в неделя в голям пожар в търговски център загинаха 64 души. Владимир Владимирович посети мястото на трагедията и изслуша докладите на службите за извънредни ситуации и на властите на района, предаде ТАСС. \r\n\r\n Путин положи цветя близо до стена при търговския център \"Зимна вишна\" в Кемерово. На това място местните жители също полагат цветя, свещи и играчки в спонтанен израз на почит пред загиналите. Много деца са били сред шестдесет и четиримата загинали в пожара в неделя. \r\n\r\n Стопанинът на Кремъл разкритикува мерките на сигурност в търговския център. \"Случилото се не са бойни действия или неочаквана експлозия на метан в миньорска шахта. Хората са дошли да си починат, деца в това число. Говорим за демографията и губим толкова хора и то защо? Заради престъпна небрежност, заради разпуснатост\", каза той. \r\nОт днес до 29 март в Кемеровска област е обявен траур. Днешният ден е траурен и в Приморския край. \r\n\r\n 64 са потвърдените до момента жертви на пожара в търговско-развлекателния център. Голям брой тела остават под руините на сградата. За идентифицирането им ще е необходима ДНК-експертиза. \r\n\r\n 40 души са потърсили медицинска помощ като повечето са прегледани и освободени за домашно лечение. 11 остават в болница, а 11-годишно момче е в критично състояние. Родителите му и по-малкото дете в семейството са загинали. \r\n\r\n По първоначални данни огънят е пламнал на четвъртия етаж на търговския център, което е довело до рухване на покрива. Работи се по няколко версии като приоритетната е неизправен електрически кабел, предаде агенция \"Интерфакс\", позовавайки се на източник от службите за технически надзор. \r\n \n\t\t\t\t\t\t", "date": "2018.03.27", "title": "Траур в Русия! Путин сведе глава пред жертвите в Кемерово!"}
{"url": "http://www.bnews.bg/article/239251-barekov_gneven_turtsiya_nikoga_ne_e_bila_po_nadalech_ot_evropa_patreotite_blesnaha_s_otsastvieto_si", "text": "\n Българският евродепутат Николай Бареков обяви защо срещата на лидерите във Варна не е \"пробив\". Като акцент той отбелязва, че няма нито едно доказателство, че снощи премиерът Борисов е повдигнал поставените от обществото болни въпроси и това, че е изключително жалко поведението на т.нар. български \"патриоти\", които \"проспаха\" събитието. \r\n\r\n \r\n\r\n Защо срещата във Варна не е никакъв “пробив”? \r\n1. Защото Турция е кандидат за член на ЕС от половин век и никога не е била по-надалеч от него. Аз гласувах като член на ЕП за замразяване на преговорите за членство на Турция и никога в рамките на този парламент до 2019 и в следващия няма да се съберат 400 депутати да гласуват обратното. Турция не е демокрация. В Турция няма свобода. Турция е изцяло зависима от Европа, а не обратното. Защото Турция отново е “болникът на Европа”. \r\n2. Защото нямаме нито едно доказателство, че снощи премиерът Борисов е повдигнал поставените от нас болни въпроси : за “духовните граници” в болната глава на Ердоган, за обезщетенията на тракийските българи, за журналистите в занданите, за сирийските убийства....но чухме от устата на българския премиер бруталните претенции на Ердоган на реципрочна основа. Докато Ердоган царува винаги ще е така, когато насреща му няма сериозни държавници. \r\n3. По- жалкото е поведението на българските медии и така наречените български “Патреоти”, които блеснаха като непрани гащи с ....отсъствието си. Само Ройтерс, както винаги, изми срама като зададе най-съществения въпрос за Ердоган - за ценностния разлом между него и Европа. Унизително е, че нямаше българин да зашлеви Ердоган в сурата за неговите османски бълнувания в България, Гърция, Кипър и Сирия....А за пияния Юнкер даже няма смисъл да говорим. Жалко за двете гръцки войничета, които снощи дори не успяха да изтъргуват със султана. \r\n \n\t\t\t\t\t\t", "date": "2018.03.27", "title": "Бареков ГНЕВЕН: Турция никога не е била по-надалеч от Европа! ПатрЕотите блеснаха с... отсъствието си!"}
{"url": "http://www.bnews.bg/article/239244-vizhte_koya_e_zalyatata_s_kiselina_zhena_i_kakav_biznes_ima", "text": "\n Младата жена, която беше залята с киселина в София в понеделник вечерта, е в изключително тежко общо състояние. Това съобщиха лекарите от \"Пирогов\", където потрадалата беше настанена за лечение, предава Нова. \r\n\r\n Сигналът за нападението, извършено на бул. \"Александър Стамболийски\", бил подаден около 21:30 ч. 36-годишната жена паркирала в района, в който живее и когато излязла от автомобила си, била нападната. \r\n\r\n Тя е приета в \"Пирогов\" с 24% изгаряния по лицето и тялото. В момента е в реанимацията на болницата. Лекарите не дават прогноза за това дали тя ще се възстанови напълно. \r\n\r\n Пострадалата се казва Ажда Ибрахимова и е собственик на сладкарски цех на ул. \"Цар Симеон\" в столицата. Има 15-годишна дъщеря, семейството живее от 10 години под наем в блока, около който е станало заливането с киселина. Съседи казват, че семейството е много добро. \r\n\r\n Снощи очевидец на случката разкри на какъв ужас е станал свидетел. Той сподели, че жената е била на колене и е крещяла, а той е свалил якето си, за да й го даде, за да се почисти. Вижте повече подробности тук. За нападението няма заподозрян, нито задържан, засега няма и версии, по които се работи. \r\n \n\t\t\t\t\t\t", "date": "2018.03.27", "title": "Вижте коя е залятата с киселина жена и какъв БИЗНЕС има! "}
{"url": "http://www.bnews.bg/article/239266-yunoshite_izlizat_za_prestizh_i_parva_pobeda", "text": "\n Юношеският национален отбор на България до 19 години излиза днес в последния си мач от Елитния кръг на европейските квалификации в Група 6 срещу Белгия. Възпитаниците на Ангел Стойков нямат шанс за класиране на финалите във Финландия тази година след загубата с 0:2 от Франция в предния кръг. Въпреки това младите “лъвчета” ще опитат да завършат кампанията положително, постигайки първата си победа в този етап. \r\nДо момента отборът заема 3-ото място във временното класиране с 1 равенство и 1 загуба на сметката си. При победа днес момчетата имат шанс да се преборят за второто място в крайното класиране в групата, ако междувременно и Франция  спечели срещата си с Испания. за тази цел обаче нашите ще трябва да търсят изразителен успех, а това може да се окаже трудна задача, имайки предвид, че тимът все още няма отбелязан гол на сметката си. \r\n\r\n Очаква се Ангел Стойков да заложи на най-доброто, с което разполага, независимо че мачът е без значение. На вратата се очаква да бъде Шейтанов, а пред него в защита ще действат  Томбак, Андреа Христов, Петко Христов и Вакадинов. Янчев и Исуф ще са двойката опорни халфове, а Кабов и Станислав Иванов ще оперират по двете крила. Атаката ще води Кръстев, а зад гърба му ще го подкрепя Тилев. \r\nБелгия също ще играе само за честта си, тъй кота и “Червените дяволи” нямат абсолютно никакви шансове за класиране. Воденият от Герт Верхеен тим се намира на последното място във временното класиране с две загуби и без спечелена точка до момента. \r\n \n\t\t\t\t\t\t", "date": "2018.03.27", "title": "Юношите излизат за престиж и първа победа"}
{"url": "http://www.bnews.bg/article/239245-pak_shte_kopvat_novo_trase_ot_hemus_novi_55_miliona_za_magistralna_otsechka", "text": "\n Днес е ГОЛЯМ ден за българската политика. Очаква се първа копка на магистрала „Хемус”. Да, първа копка за ново трасе, което ще глътне 55 милиона лева, а амбициите са до две години да бъде продължена магистралата и след Ябланица, където в момента свършва в нищото… \r\n\r\n Очаквайте подробности! \r\n \n\t\t\t\t\t\t", "date": "2018.03.27", "title": "Пак ще КОПВАТ: Ново трасе от „Хемус”!  Нови 55 милиона за магистрална отсечка!"}
{"url": "http://www.bnews.bg/article/239234-uzhas_bez_kray_dupnishkata_kasa_s_novi_zhertvi", "text": "\n Вече година след предаването ни прокуратурата разследва тези хора за две неща – незаконна банкова дейност с хиляди левове влогове във фалиралата през 2016 г дупнишка пирамида и отдаване на кредити с лихви без право от БНБ. Фалирали, а раздават кредити, коментират завлечените клиенти на „Дупнишка популярна каса”, които пък водят дело да си вземат парите, съобщава Нова телевизия. \r\n\r\n Още през април прокуратурата иззе договори на фирмата на Близнакови „Феникс СБ” за кредити срещу лихва от 2 лева на ден, раздавани под логото на кухото дружество „М-Кредит”. Клиенти се оплакаха от агресивни събирачи на дългове. От Българска Народна Банка заявиха, че фирмата не е в списъка с лицензираните за кредитна дейност, но нямало доказателства, че дават повече от допустимите за всеки бизнес заеми. В справки за 5 години назад от съдилищата на Дупница, Благоевград и Кюстендил обаче виждаме, че „Феникс СБ” и едноличната фирма на фараона Георги Близнаков, са успели да осъдят стотици свои длъжници за забавени дългове. \r\n\r\n Само за 2016г делата за връщане на заеми с лихва на „Феникс СБ” надвишават 30, което според практиката по закона за кредитните институции прави дейността им системна. Кюстендилската прокуратура пък отдавна разполага със 109 договора за заем с лихви на същата фирма. Договори иззеха и от благоевградската прокуратура, където също тече разследване. И така - до ден днешен – без ясни обвинения и дело в съда. Вместо това идва нова вълна съдебни покани срещу граждани – стари длъжници на Близнакови – всички с борчове от преди две-три години. \r\n\r\n „Изтеглих пари от „Популярна каса – Георги Близнаков” и като стана аферата с парите – дето ограбиха на хората, офисите бяха затворени, където аз внасях парите. Вече аз нямаше къде да ги внасям. Мина доста време, идва един документ от друга фирма, които ми искат . Бяха останали 326 лева. От тия 326 лева, идва ми документ, че ми остават 1400 лева”, разказва жена, която е сред многото осъдени да върнат суми двойно и тройно за изтегляне на пари от едноличната фирма на Близнаков, която прехвърля дълга на посестримата „Феникс СБ”. \r\n\r\n Подобен е случаят и на мъж, който от 2014-та насам станал три пъти клиент на Близнакови. Оставало му да им погаси вноски, но те влезли в ареста по скандала с дупнишката каса. Той разказва, че едни и същи хора са му давали парите и трите пъти. „Някъде около две хиляди и нещо излизат. Осъден съм. Даже и съпругата ми е осъдена”, разказва той. Осъден е, защото не е внесъл около 600 лева. Оказва се, че законът позволява съдът да решава дела в полза на кредитори, били те и лихвари, казва председателят на Районен съд Дупница Елена Скоклева – съдът издава заповед за изпълнение на всеки, който заяви, че има вземания от някого. Достатъчно е да си плати таксата, а ако длъжникът не е съгласен, може да направи възражение в 14 дневен срок. В този случай кредиторът до месец след това с ново дело следва да докаже, че му се дължат парите. Длъжникът може да се спаси от осъждане, ако договорът с лихварите се обяви от съда за нищожен , съветва независимият юрист Георги Коев. \r\n\r\n Един договор може да бъде нищожен на няколко основания - поради противоречие със закона, поради заобикаляне на закона и поради противоречие на добрите нрави. Това е нещо, което вече почти сме забравили”, казва Коев. „Ако един договор за кредит за конкретен човек противоречи на клауза на закона… Ако в него има клаузи, които говорят за драстична нееквивалентност на апрестациите. \r\n\r\n Нееквивалентност означава да дадеш 500 лева, а да претендираш от съда, длъжникът да бъде осъден на 3800 поради високата лихва. Този договор вече противоречи на добрите нрави. Също е нищожен. Заобикаляне на закона е също – аз не върша нищо незаконно, защото не съм длъжен да се регистрирам. Значи, банките дават кредити и са длъжни да се регистрират, но аз - ЕТ от кварталната бакалия не, банката е длъжна, ама аз не съм длъжен. Значи, заобикалям закона”, обяснява юристът. Така всеки длъжник на лихвар, може да възрази пред съда и да докаже нищожност на договора си с него, съветва Коев. Ако успее ще върне само толкова, колкото е взел – без лихви и начисления, предвижда законът. И напомняме – лихварството е престъпление. При опит на екип на Нова да се срещнат със семейство Близнакови, те се намират в офиса си в Благоевград. Вратата обаче веднага е заключена отвътре. \r\n \n\t\t\t\t\t\t", "date": "2018.03.27", "title": "Ужас без край: \"Дупнишката каса\" с НОВИ ЖЕРТВИ! "}
{"url": "http://www.bnews.bg/article/239268-yuliya_krasteva_bila_satrudnik_na_ds", "text": "\n \r\nСветовноизвестният философ, психолог, лингвист и изследовател Юлия Кръстева е била сътрудник на Първо главно управление (външно разузнаване) на Държавна сигурност с псевдоним Сабина. \r\nТова става ясно от решение на Комисията по досиетата от вторник, съобщи \"Капитал\". Кръстева е проверена, тъй като е била член на редакционния съвет на \"Литературен вестник\". От съобщението става ясно, че комисията е взела решението си на база документи, изготвени от щатни служители, които се съдържат в личното й дело, което е два тома, и работното й дело, което е запазено. \r\nЮлия Кръстева е била регистрирана като сътрудник през юни 1971 г., или пет години след като заминава да следва в Париж със стипендия на френското правителство. Тя е била регистрирана от ст. лейт. Иван Божиков и е сътрудничела на отдели III (европейски страни) и IV (САЩ, Англия и Канада). \r\nЮлия Кръстева е родена през 1941 г. в Сливен. През 1966 г., две години след като завършва френска филология в София, заминава за Франция, където става част от водещите философски и литературни кръгове. Прави докторантури по семиология и лингвистика и преподава в университета Diderot в Париж. През 1997 г. получава Ордена на почетния легион на Франция. През 2004 г. й е присъдена Холбергова награда. \r\n  \r\n \n\t\t\t\t\t\t", "date": "2018.03.27", "title": "Юлия Кръстева била сътрудник на ДС"}
{"url": "http://www.bnews.bg/article/239276-spasiteli_dostignaha_do_bedstvashtite_kone_v_osogovo", "text": "\n Бедстващите високо в планината коне бяха нахранени от спасители и доброволци. Днес те са по-малко. Пет животни са загинали през последното денонощие. \r\n\r\n Спасителната акция започна рано сутринта. Те закъсаха по средата на пътя и се наложи да търсят алтернативни маршрути, за да стигнат до конете. \r\n\r\n До животните се стига само с моторни шейни, затова преди да тръгнат, спасителите прокараха пъртини. Към доброволците се присъединиха и от фондация „Четири лапи”. \r\n\r\n „Има информация, че горе има животни в много тежко състояние, критично, надяваме се да можем да помогнем на тях първо с приоритет и тръгваме с всичко нужно за оказване на първа помощ и преглед”, обясни Адра Христова.  \r\n\r\n Часове отне на спасителите да стигнат до конете. \r\n\r\n „Най-големият проблем беше мъглата, пак времето, нямахме достатъчно ориентири и затова пробвахме от едно място, после се върнахме и от второто място стигнахме без проблем”, обясни планинският спасител Борис Абаджиев. \r\n\r\n „Мисля, че са около 25 останали, за една нощ още 5 са загинали, за съжаление. 30 ги преброихме вчера, сега са 25, вълците са си свършили своето”, съобщи планинският спасител Росен Димитров. \r\n\r\n Експерти от Българската агенция по безопасност на храните вчера са посетили животновъдните обекти в с. Буново, собственост на Пищалов и неговите фирми, където са установили умряла крава. По думите на д-р Емил Гъгнев от БАБХ – Кюстендил общото здравословно състояние на животните видимо е било задоволително. \r\n\r\n „Тъй като собственикът не присъстваше в животновъдните обекти, в негово отсъствие не можехме да извършим по-задълбочени проверки. Днес е осигурен екип, който има готовност да влезе в обекта и да започне проверки, при условие че собственикът присъства”, допълни д-р Гъгнев. \r\n\r\n От областната дирекция по безопасност на храните твърдят, че не имали информация за бедстващи в планината коне. Стадото е било в Осогово напълно нелегално. \r\n \n\t\t\t\t\t\t", "date": "2018.03.27", "title": "Спасители достигнаха до бедстващите коне в Осогово"}
{"url": "http://www.bnews.bg/article/239216-otkriha_parvata_v_sveta_statuya_na_deyvid_boui", "text": "\n Първата в света статуя на известния британски певец и композитор Дейвид Боуи беше открита в английския град Ейлсбъри, съобщи Би Би Си. \r\nБронзовата скулптура \"Земен пратеник\" (\"Earthly Messenger\") беше издигната в самия център на града, с който е свързана творческата кариера на изпълнителя. Точно там, в Ейлсбъри през 1971 г., той представя своя четвърти студиен албум \"Hunky Dory\", а през 1972 г. - петия \"The Rise and Fall of Ziggy Stardust and the Spiders from Mars\". \r\n\r\n Боуи беше увековечен заедно със своите сценични образи, които са включени в скулптурната композиция. На преден план певецът е представен с най-популярното си алтер его Зиги Стардъст. За радост на почитателите на британския музикант неговите песни ще звучат на всеки час от монтираните над статуята колонки. \r\nПаметникът е дело на скулптора Андрю Синклер, който е използвал маската от лицето на Боуи, направена по време на снимките на \"Човекът, който падна на Земята\", за да възпроизведе действителна прилика. Композицията представя Дейвид Боуи, който небрежно наблюдава своите превъплъщения през годините. \r\nСтойността на произведението е близо 142 хиляди щатски долара. Средствата са събрани с дарения по инициатива на музикалния промоутър Дейвид Стопс. \r\nДейвид Боуи почина на 10 януари 2016 г. на 69-годишна възраст в Ню Йорк от рак на черния дроб. Продал е над 136 милиона албума и е включен в топ 10 на най-успешните музиканти в историята на популярната музика във Великобритания. През 2004 г. сп. \"Ролинг стоун\" го постави на 39-о място в списъка на 100-те най-велики рок-музиканти на всички времена и на 23-о място в класацията на 100-те най-велики певци на всички времена. \r\n  \r\n \n\t\t\t\t\t\t", "date": "2018.03.27", "title": "Откриха първата в света статуя на Дейвид Боуи"}
{"url": "http://www.bnews.bg/article/239240-smeshno_anka_koyato_ubi_deteto_si_otiva_v_zatvora_za_12_godini", "text": "\n 12 години затвор получи днес от съда в Пловдив Гергана Благоева от град Стамболийски. 18-годишната майка е призната за виновна в убийството на 2-годишната си дъщеричка Анка, извършено по особено мъчителен начин. \r\nПрипомняме, че телцето на невръстното дете беше открито в парка на града от случаен минувач. По-късно майката ще обясни, че малката плачела и повръщала, за това и била напъхала чорап в устата, за да спре. Днес Гергана се призна за виновна, каза, че съжалява за нечовешката си постъпка и поиска съкратено съдебно следствие. Заради това дадената присъда от 18 година се редуцира с една трета и стана 12 години. \r\n\r\n Прокурорът по делото настоя за 20 години зандан, след това коментира, че няма да обжалва, но изрази опасения, че след 6 години Гергана ще бъде пусната на свобода заради добро поведение. В залата беше и Янко Симеонов, с който Благоева е живяла на семейни начала. Той се яви като граждански ищец. Гергана разказа, че е имала трудно детство, родителите й много малка я дали на Янко. Той не е припознал нито починалото момиченце, нито по-малкото им дете. По желание на майката 1-годишното мъниче е дадено за отглеждане в приемно семейство. \r\n\r\n Гергана уби детето си през юли миналата година. Целият Стамболийски беше в потрес. След една седмица майката беше арестувана и от тогава не е излизала от килиите. \r\n \n\t\t\t\t\t\t", "date": "2018.03.27", "title": "Смешно! Анка, която УБИ детето си отива в затвора за 12 години! "}
{"url": "http://www.bnews.bg/article/239214-paparashki_udar_brad_pit_i_dzhenifar_anistan_se_tseluvat", "text": "\n Страхотна новина за феновете на Дженифър Анистън и Брад Пит. Двойката се е събрала и вече има доказателство за това. Според запознати двамата са започнали да се срещат тайно седмица след като тя се раздели с мъжа си Джъстин Теру. \r\nСватосал ги най-близкият приятел на Пит Джордж Клуни, пишат от MissBloom. Той организирал първата им тайна среща и ги събрал в дома на Джен. Двамата се отдали на сладки спомени по миналото и малко по малко старата любов отново пламнала. \r\nДвамата все още не са официализирали връзката си, но вече има и доказателство за нея. Списание Star публикува кадър, на който Анистън е прегърнала Пит и двамата си разменят страстна целувка. Все пак, от снимката не става 100% ясно дали това са именно двете холивудски звезди. \r\n \n\t\t\t\t\t\t", "date": "2018.03.27", "title": "ПАПАРАШКИ УДАР! Брад Пит и Дженифър Анистън се целуват"}
{"url": "http://www.bnews.bg/article/239242-skapana_darzhava_balgarin_smenya_grazhdanstvoto_si_za_da_zhivee_raztarsvasht_razkaz_na_chakashtiyat_transplantatsiya_adrian_video", "text": "\n Да се откажеш от България, за да оживееш. Болни българи са принудени не само да търсят лечение в чужбина, но и да сменят гражданството си, за да могат да си го осигурят, пише Нова телевизия. Чужди клиники отказват да приемат български пациенти, които се нуждаят от трансплантации поради липсата на споразумение между България и организацията „Евротрансплант” във Виена. \r\n\r\n Такова е имало, но допреди година. Оттогава насам, болните търсят всякакви начини да получат шанс за живот, включително чрез отказ от гражданство. С един от тях, готов да стане поданик на Австрия, ни среща репортерът Глория Николова. 29-годишният Адриан Петков има нужда от трансплантация на бял дроб. Проблемите му са открити, още когато е на 5 години. Такива операции обаче не се правят у нас. Проблемът е, че чуждите клиники отказват да лекуват българи заради липсата на споразумение между България и евротрансплант. Такова е имало, но действието му е изтекло преди около година. \r\n\r\n \"Стигнах до етап,в който съм за трансплантация на бял дроб. Ще избягам от държавата, за да мога да живея и да дишам. \" Адриан е на 22 години. Когато е на 5 му откриват заболяване - муковисцидоза. Болестта затруднява дихателните пътища и с годините се влошава. \"Изпаднах в кома. Терапии всеки месец. По няколко вида антибиотици на ден. Имам едно кабелче с дължина 15 метра. До тези 15 метра се ограничавам. Страхувам се това кабелче да не стане по-малко, защото всяка една инфекция ме праща на легло\", разказва мъката си младежът. \r\n\r\n Единственият шанс за живот на Адриан е трансплантация на бял дроб. Такива операции у нас не се правят. Затова той трябва да кандидатства за лечение в чужбина. Списъкът с кандидатите нараства, но от година няма болница в чужбина, която да оперира българи. През 2014 година държавата сключва договор с център към Евротрансплант във Виена. Договорът обаче изтича, а новото споразумение няма. \"В някакъв списък сме. С някакви точки. Имаме някакъв код и това е. Седим и чакаме един договор, който да се направи, за да имаме шанс за живот\", коментира Адриан. \r\n\r\n От МЗ потвърдиха, че договор в момента няма. \"След изтичане на срока на споразумението за съвместна дейност след месец май 2017 година има две възможности - продължаване на споразумението или подписване на споразумението с друга страна от Евротрансплант. В момента изпълнителната агенция по трансплантация е предприела последващи действия за подписване на споразумението\", се казва в отговор на МЗ по случая. \"В момента никой нищо не ми казва. Два са изходите - да чакам тук нещата да се задействат по-бързо, а другия изход е да стана гражданин на друга държава\", казва Адриан. Той вече е направил своя избор - да стане гражданин на Австрия. \r\n\r\n \"Ще избягам, за да мога да живея, да дишам, да бъда пълноценен гражданин\", обосновава избора си той. Подобен е случаят и на Мария. Тя пожелава да остане анонимна, защото не иска хората да знаят, че има трансплантация, макар и да е напълно здрава. Тя вече има австрийско гражданство. \r\n\r\n \"Решихме със семейството ми, че е по-добре да се преместим да поживеем известно време в чужбина. Започнах да си прокарвам път към Виена. Започнах да работя на двучасов работен ден. Това ми помогна да имам зелена карта\", спомня си тя за трудностите. В един ден обаче жената изпаднала в кома. За нейно щастие точно след два дни се намерил донор. Списъкът с българите, имащи нужда от трансплантация на бял дроб, постоянно нараства. \"Животът ни зависи от лист хартия\", казва адриан. Кога ще има ново споразумение, никой не може да каже. Колко ще трябва да чакат пациентите също. Решение те намират в чуждото гражданство. \"Ще стана австрийски гражданин. Тогава всичко ще е в божиите ръце. Няма да зависи от някакви си политици\", казва Адриан. \r\n\r\n \r\n\r\n   \r\n \n\t\t\t\t\t\t", "date": "2018.03.27", "title": "Скапана държава: Българин сменя гражданството си, за да ЖИВЕЕ! Разтърсващ разказ на чакащият трансплантация Адриан! (ВИДЕО)"}
{"url": "http://www.bnews.bg/article/239236-zhestoka_katastrofa_zhena_i_dete_sa", "text": "\n Жена и 11-годишно дете са в болница след тежка катастрофа на пътя Асеновград – Пловдив. Сигналът за катастрофата е подаден рано тази сутрин на телефон 112. \r\n\r\n Джипът се ударил в бетонна мантинела на изхода на Асеновград в посока Пловдив, като от удара двигателят на луксозния автомобил е прелетял близо 50 метра, предаде bTV. \r\n\r\n Части от колата са разпръснати на всички посоки в радиус от 30-40 метра. \r\n\r\n Служители от близката бензиностанция твърдят, че автомобилът се е движил поне със 150 км/ч. \r\n\r\n Състоянието на жената е по-тежко. \r\n\r\n На място е направен оглед и по случая е образувано досъдебно производство. Причините за катастрофата се изясняват. \r\n \n\t\t\t\t\t\t", "date": "2018.03.27", "title": "Жестока катастрофа: Жена и дете са... "}
{"url": "http://www.bnews.bg/article/239238-preslava_prizna_bremenna_sam", "text": "\n Фолк дивата Преслава обяви в социалните мрежи, че е бременна с първото си дете. \r\n\r\n \"Затегнете коланите! Бебе на борда\", обяви Преслава в Инстаграм, качвайки снимка от колата си. На кадъра певицата е облякла тениска с надпис AC/DC. Тя добави хаштаговете #бременност и #бременна жена. \r\nМиналата година Преслава показа пред обществото приятеля си Павел Лазаров. Тя още не е обявила в кой месец от бременността е. \r\n \n\t\t\t\t\t\t", "date": "2018.03.27", "title": "Преслава призна: Бременна съм!"}
{"url": "http://www.bnews.bg/article/239209-mazhat_na_nataliya_gurkova_ya_puska_da_spi_s_drugi_mazhe", "text": "\n Една от най-красивите ни миски Наталия Гуркова спокойно изневерява на мъжа си, защото двамата имат отворен брак. \r\n\r\n От години се носят слухове за раздели между Мис България 1998 и съпругът й Джордже Михалевич, но всъщност те никога не са били в развод, защото са се споразумели, че могат да си изневеряват, когато не са заедно. \r\n\r\n През по-голяма част от годината Наталия живее в България, а Джордже в ЮАР, където е бизнесът му. Двамата се виждат единствено, когато пътуват заедно из някое екзотично кътче, за рождени дни и за празници. Последно Гуркова и Михалевич се отдадоха на романтична почивка на остров Пукет. \r\n\r\n В началото на януари двамата отпразнуваха 15-тата си годишнина заедно в Дубай. Миската дори пусна два любопитни кадъра от меката на родните бръмчалки, които са направени на едно и също място, но в разстояние на 15 години. След почивката, красавицата се е прибрала в София, а Джордже замина в ЮАР. И така до следващата им ваканция. \r\n\r\n „Ако се следяха или не бяха с отговорен брак, никога нямаше а изкарат 16 години заедно, защото и двамата си бръмчат по чуждо, но с уговорката да не се следят си живеят живота. \r\n\r\n Хем са женени, хем щастливи, хем се радват на чужди жени и мъже. Брак мечта, особено и с парите на Джордже. Той глези като принцеса Наталия”, издадоха пред „Таблоид” запознати. Факт е, че Наталия често може да бъде видяна по луксозните ресторанти в София с други мъже, без изобщо да се притеснява от това. \r\n \n\t\t\t\t\t\t", "date": "2018.03.27", "title": "Мъжът на Наталия Гуркова я пуска да спи с други мъже"}
{"url": "http://www.bnews.bg/article/239235-skandalno_vizhte_izvergat_pishtalov_koyto_ubi_konete_no_umori_i_brutalna_snimka", "text": "\n Уродът, който остави да измрат десетки коне в Осоговската планина – Петър Пищалов, се разследва евентуална злоупотреба с евросредства на собственика на изоставените в Осоговската планина коне, който е получавал субсидии. \r\n\r\n \"От 2009 г. Пищалов е кандидат по схемите и мерките по директни плащания, а от 2013 г. конкретно заявява за подпомагане и коне. До този момент за въпросните каракачански коне по едната мярка, по която е кандидатствал по старата Програма за развитие на селските райони, е получил общо около 17 000 лв. След това от 2015 г. започва да кандидатства с други животни, пак от същата порода, и по нова мярка, по която за 2 г. също е получил 17 700 лв.\", обявиха от фонд „Земеделие”.   \r\n\r\n Зверството да оставиш 70 от 100-на коне да умрат, е подсъдимо. Още вчера започна досъдебно производство за причиняване на смъртта на животни, като е проявена особена жестокост. \r\nОт думите на началника на отдел във фонд „Земеделие” Янислав Янчев стана ясно, че от 2013 г. досега Пищалов е получил около 35 000 лв. евросубсидии за животните. Отделно е вземал средства и за пасищата. \r\nИзискана е и информация от фонд „Земеделие” дали са правени проверки на Пищалов. \r\n\r\n В социалните мрежи не спират гневните коментари:  „Това е ИЗВЕРГА оставил 100 коня на произвола на съдбата, след като е усвоил европари за тяхното отглеждаНЕ!!! Дано Господ бъде справедлив с теб ИЗРОДЕ и се мъчиш в 70-те кръг на ада, точно толкова са умрелите от глад коня... А за умрялото конче и умиращатата му майка отделен казан да има за теб МРЪСЕН УБИЕЦ...”, пише Силвия Ст. Стойчева. \r\n\r\n \r\n\r\n   \r\n \n\t\t\t\t\t\t", "date": "2018.03.27", "title": "СКАНДАЛНО: Вижте извергът Пищалов, който уби конете, но умори и… (БРУТАЛНА СНИМКА)"}
{"url": "http://www.bnews.bg/article/239233-ne_se_otchayvayte_vremeto_e_mrachno_no", "text": "\n Днес времето ще се задържи предимно облачно и на много места отново ще превали дъжд. \r\n\r\n От северозапад облачността постепенно ще започне да се разкъсва и намалява. Вятърът ще се ориентира от северозапад, в Дунавската равнина ще бъде до умерен. Максималните температури ще са предимно между 9° и 14°, за София - около 9°. \r\n\r\n В планините облачността ще бъде значителна и на места ще превали слаб сняг, под 1200 метра - дъжд. Ще духа умерен до силен вятър от запад-северозапад. Максималната температура на височина 1200 ще бъде около 4°, на 2000 метра - около минус 1°. \r\n\r\n В сряда и четвъртък ще има променлива облачност, през първия ден над Западна България, а втория над цялата страна, по-често намаляваща до слънчево. В сряда, главно в Родопската област, ще превали дъжд и сняг. До вечерта северозападният вятър ще отслабне. Сутрин ще е все още сравнително студено, докато през деня ще се затопли, повече в четвъртък, когато дневните температури ще достигнат 14-19 градуса. Предимно слънчево ще е времето в петък. Затоплянето ще продължи; вятърът вече ще е от югозапад, в събота ще се усили, особено в Източна България. Тогава ще бъде и най-топло, но по-късно през деня ще има и по-значителни увеличения на облачността, на отделни места е възможно и краткотрайно да превали и прегърми. В неделя от северозапад ще проникне малко по-хладен въздух. Облачността ще е променлива, без съществени валежи. \r\n \n\t\t\t\t\t\t", "date": "2018.03.27", "title": "Не се отчайвайте! Времето е мрачно, но... "}
{"url": "http://www.bnews.bg/article/239203-dzhena_pokaza_sina_si_snimka", "text": "\n В събота малкият Наско навърши годинка, а щастливите родители спретнаха пищно парти по повод семейния празник. За първи път младото семейство показа наследника на оркестър „Канарите“, публикувайки тяхна обща снимка във Фейсбук, писа „Телеграф“. \r\n\r\n „Нашето малко момченце днес стана на 1 годинка. Честит празник, мило детенце. Няма по-щастливи от нас двамата с тате. Нашата гордост, нашата обич, нашият живот! Обичаме те, Ники!“, написа Джена под снимката.ВИЖТЕ КАДЪРА  \r\n \n\t\t\t\t\t\t", "date": "2018.03.27", "title": "Джена показа сина си (Снимка)"}
{"url": "http://www.bnews.bg/article/239232-iznenadvashto_razkritie_za_strelbata_biznesmenat_sam_e", "text": "\n От МВР разкриха ексклузивни подробности за кървавия инцидент в столичен сръбски ресторант късно снощи. \r\n\r\n Очевидци съобщават, че са чули няколко изстрела преди Костадинов да се свлече на земята облян в кръв. \r\n\r\n \"Той се е прострелял сам по невнимание с пистолет на друг човек, който е бил на това място. Случаят не е престъпление\", заявиха от МВР пред ПИК. \r\n\r\n След стрелбата мъжът е откаран от \"Спешна помощ\" в Окръжна болница в София в тежко състояние. \r\n \n\t\t\t\t\t\t", "date": "2018.03.27", "title": "Изненадващо РАЗКРИТИЕ за стрелбата: Бизнесменът сам е..."}
{"url": "http://www.bnews.bg/article/239212-svetlana_vasileva_se_pohvali_s_godezhen_prasten_za_100_000", "text": "\n Годежен пръстен за 100 хиляди долара показа в предаването „Папараци” Светлана Василева. Бижуто е с огромен диамант, заобиколен от по-малки камъни, но е малко голямо за пръста на моделката. Василева стяга бърза сватба, която по всяка вероятност ще бъде на 12 юли. \r\n\r\n Двамата с годеника й Християн Гущеров работят и за бебе, защото той нямал търпение да стане татко. Светлана призна обаче, че все още не познава бъдещия си свекър Добромир Гущеров, а оправданието й бе, че и той, и тя твърде много пътуват. За сметка на това се разбирала прекрасно с бабата и майката на Християн. \r\n\r\n Припомняме, че Добромир Гущеров има втори брак и от години живее в чужбина. Медийни публикации разкриха, че той не е във възторг от годеницата на сина си, защото не одобрява бързия му брак след развода с певицата Мария: „Как журналистите прецениха, че бащата на Християн не ме харесва? Че Християн е зависим от баща си? Той е голям човек, има собствен бизнес, пък и няма такова нещо, че не ме харесва. Все още не сме се запознали, защото той и ние пътуваме често“, обясни бъдещата булка. \r\n  \r\n \n\t\t\t\t\t\t", "date": "2018.03.27", "title": "Светлана Василева се похвали с годежен пръстен за $100 000"}
{"url": "http://www.bnews.bg/article/239231-fandakova_sramuvay_se_podigravkite_za_evropeyskata_ti_stolitsa_ne_spirat_skandalni_ste_vsichki_snimka", "text": "\n Кметът на София Йорданка Фандъкова трябва да е в депресия вече... Вероятно, с настъпването на пролетта и на нея й призлява, ако въобще минава по някои от \"второкласните\" пътища в София. \r\n\r\n Там е като след война, дупки не, а кратери, цели ями, я които може да попаднеш и да не излезеш. Снимка, публикувана в страницата Забелязано в София показва, че при Гара Искър положението е критично. Не се изненадвате, нали? Поредното доказателство е тази снимка: \r\n\r\n \r\n\r\n Филип Ветренски бъдещ нефт ... чакайте и американците да го окупират от сега... \r\n\r\n Kalina Veilckova Ох, те тези дупки са от 10дни, който не е от квартала горко му на колата! \r\n\r\n Иван Захариев Същата тази яма ми коства една чисто нова зимна гума ... \r\n\r\n Йоана Беровић Това не е ремонт, ами арт инсталация за европредседателството! \r\n\r\n Цветослава Георгиева чакат да се стопят и покрият дупката? \r\n \n\t\t\t\t\t\t", "date": "2018.03.27", "title": "Фандъкова, СРАМУВАЙ СЕ! Подигравките за „Европейската” ТИ столица не спират! Скандални сте... всички! (СНИМКА)"}
{"url": "http://www.bnews.bg/article/239229-sram_za_gerb_deputatat_ubiets_se_okaza_i_dalaveradzhiya_prodal_firma_s_200_bona_dalg_kam_darzhavata_na", "text": "\n Депутатът от управляващата партия ГЕРБ Димитър Гамишев получи вчера условна присъда за убийството на човек при пътен инцидент от 2014 г. Междувременно е успял две години по-рано да продаде своя фирма с близо 200 хил. лв. задължения към държавата на малоимотно лице от Ловеч. Присъдата на Гамишев, чийто имунитет бе свален миналата година по искане на главния прокурор, беше съобщена вчера от Окръжния съд в Благоевград. За прехвърлянето на задлъжнялата фирма на Гамишев стана известно на фона на обещанието на финансовия министър за \"ежедневна битка със злоупотребите с ДДС\" и предотвратяване прехвърлянето на дългове на малоимотни и безимотни граждани. \r\n\r\n Вчера от централата на ГЕРБ отказаха коментар по случая, пише Сега. От Националната агенция за приходите (НАП) нееднократно заявяваха, че продажбата на задлъжняла към бюджета фирма на малоимотно лице не би трябвало да е възможна. Но се оказва, че депутатът Димитър Гамишев е успял да се възползва от вратички в системата. Малко преди да бъде избран за общински координатор на ГЕРБ в Гоце Делчев в края на април 2016 г., Гамишев продава своята фирма \"Гамишев - НКБ\" ЕООД на \"Файнест Асошиътс\" ЕООД, разказа в неделя сайтът \"Бивол\". Самата фирма \"Гамишев - НКБ\" ЕООД е в списъка на големите длъжници на НАП, без имущество, върху което могат да се наложат обезпечителни мерки. Фирмата дължи на хазната 195 774 лв. Купувачът на активите на фирмата е с капитал от 2 лева, регистриран е в Ловеч на ул. \"Шипка\" 5А. Според Търговския регистър неин собственик е Георги Михайлов Георгиев, който управлява 93 фирми и е собственик на 53 дружества с дългове за стотици хиляди, съобщи \"Бивол\". На адреса на \"Файнест Асошиътс\" в Ловеч на ул. \"Шипка\" 5А са регистрирани общо 23 фирми, се казва още в публикацията. \r\n\r\n Фамилията на депутата от ГЕРБ е сред строителните предприемачи в Гоцеделчевско и според публичните регистри фирмата \"Гамишев - НКБ\" декларира оборот от 3.5 млн. лв. за 2015 г. През годините съпругата и снахата на депутата печелят европейски проекти съответно за близо 400 хил. лв. и 300 хил. лв. за реставриране на къщи за гости в с. Гайтаниново и в с. Лещен, пишат от \"Бивол\". \r\n\r\n Според декларация на Гамишев от 2017 г. пред Сметната палата обаче той се води собственик единствено и само на половин нива в село Гайтаниново. А фирмите \"Боро Травел-10\" ЕООД и \"БОРО Травел-99\" ЕООД и 50% от \"Еколукс Гайтаниново\" ООД са собственост на съпругата му Боянка Гамишева. \r\n\r\n При тези данни не е известно защо данъчните не са проверили сделката и как е осъществено вписването в Агенцията по вписванията. Преди дни финансовият министър Владислав Горанов коментира, че в неговото министерство отдавна се водел дебат как да се ограничат злоупотребите с прехвърляне на задлъжнели към държавата фирми на малоимотни лица. \"Имаме ангажимент преди вписване да се извършва проверка от страна на НАП. Работим упорито в тази посока. Ако видите резултатите по години, в последните години този проблем изключително намалява, въпреки че далеч не е изчерпан\", каза още той. Миналата седмица Гражданско сдружение \"Боец\" обяви, че заради несъбираеми данъчни борчове само от ДДС хазната е обедняла с 5.4 милиарда лева за последните няколко години. \r\n\r\n ПРИСЪДА \r\n\r\n Две години условно и забрана да шофира три години получи на първа инстанция депутатът Димитър Гамишев. Случаят от ноември 2014 г. в хаджидимовското село Копривлен, още преди Гамишев да влезе като депутат от листата на ГЕРБ. Тогава той блъсна с автомобила си пресичащ пътното платно мъж, който почина. За да бъде гледано делото, миналата година главният прокурор поиска имунитета му, а депутатът се отказа доброволно от него. \"Тази сутрин моят защитник входира заявлението, с което ще обжалваме решението на окръжните магистрати. Има неуважени пропуски, които въздействат върху съдебния процес\", е заявил вчера депутатът, цитиран от Дарик радио. \r\n \n\t\t\t\t\t\t", "date": "2018.03.27", "title": "СРАМ за ГЕРБ: Депутатът-убиец се оказа и далавераджия! Продал фирма с 200 бона дълг към държавата на… "}
{"url": "http://www.bnews.bg/article/239227-karvava_nosht_vizhte_koy_e_prostrelyaniyat_biznesmen_v_sofiya_snimki", "text": "\n Както писа късно снощи BNews, при стрелба на столичния булевард „Симеоновско шосе” е ранен бизнесменът Стефан Костадинов. \r\n\r\n 47-годишният мъж е в тежко състояние, но все още не е ясно дали има опасност за живота му. По първоначална информация на свидетели куршумите са засегнали крака му и той е загубил доста кръв, преди идването на линейката, когато обаче е бил в съзнание. \r\n\r\n Заради кървавите следи пред заведението, което е било пълно с хора, е било истински ужас, съобщи ПИК. \r\n\r\n Мъжът е откаран в столичната Окръжна болница, съобщиха от \"Спешна помощ\". \r\n\r\n \r\n\r\n   \r\n \n\t\t\t\t\t\t", "date": "2018.03.27", "title": "КЪРВАВА нощ: Вижте кой е простреляният бизнесмен в София! (СНИМКИ)"}
{"url": "http://www.bnews.bg/article/239226-barekov_ekskluzivno_borisov_e_nay_verniyat_zastapnik_na_erdogan_pred_ek_i_merkel_mishkite_patrioti_karakachanov_simeonov_i_siderov_gi_nyamashe_a_dnes_s_izplezen_ezik_shte_si_chakat_premiite_ot_ugovoreniya_mach", "text": "\n Евродепутатът Николай Бареков обяви, че истинският тест за патриотизъм не е издържан от мишките Каракачанов, Сидеров и Симеонов. \r\n\r\n По повод срещата на лидерите във Варна, политикът написа във Фейсбук: \r\n\r\n Нека бъдем честни. Борисов и ГЕРБ никога не са обещавали нищо срещу Турция на своите избиратели. Напротив Борисов е най- верният застъпник на Ердоган пред ЕК и Меркел и винаги се хвали с това. Днес той твърди, че е поставил някои от нашите въпроси пред Ердоган (и без да му е по сърце). За тракийските бежанци, за “душевните граници”, за гръцките граничари, за Сирия... В отговор той получил канонада от въпроси от Ердоган, някои нелепи като независещото от България абсурдно членство на Турция в ЕС. Сега питам: Къде бяха днес мишките Каракачанов, Симеонов, Сидеров и честият гост по телевизиите колегата ми Джамбазки, които изградиха лъжливата си кампания като Обединени Патриоти 2017 година с приказки срещу Ердоган, Турция и ДПС? Защо не дадоха кураж на шефа си Борисов в диалога му с Ердоган? Защо не бяха редом до Лили Павлова като посрещачи или отвън с плакати срещу ердоганова Турция? Днес беше техният тест по истински патриотизъм. А получиха оценка: Избягал като мишка! Къде не бяха днес знаем всички. Но утре къде ще бъдат знаем. Нали утре ще им раздават премиите за уговорения мач и те ще са там с изплезени езици. \r\n \n\t\t\t\t\t\t", "date": "2018.03.27", "title": "Бареков ЕКСКЛУЗИВНО: Борисов е най- верният застъпник на Ердоган пред ЕК и Меркел! Мишките - \"патриоти\" Каракачанов, Симеонов и Сидеров ги нямаше, а днес с изплезен език ще си чакат премиите от уговорения мач! "}
{"url": "http://www.bnews.bg/article/239228-brutalno_posegatelstvo_zalyaha_zhena_s_kiselina_v_sofiya_mvr_nezabavno_da_ustanovi_izroda_koyto_y_posegna", "text": "\n 35-годишната жена, която беше залята с киселина, е с опасност за живота, съобщиха от „Пирогов”. Тя е настанена в болницата с 24% изгаряния по главата, шията и ръцете. \r\n\r\n Пострадалата беше нападната на столичния булевард „Александър Стамболийски”, близо до кръстовището с „Константин Величков” късно снощи. \r\n\r\n В момента жената не е контактна. Тепърва предстои вторична оценка, за да се изясни кога ще бъде оперирана, каза пред bTV Мая Aргирова, началник на Kлиниката по изгаряния. Пострадалата ще влезе в операционната след стабилизиране на показателите ѝ и след допълнителни консултации. \r\n\r\n Вероятно към момента на нападението жената е напускала работното си място. Все още обаче няма информация за причините и за самоличността на извършителя. Предстои да се изясни и каква точно е течността, с която е залята жената. \r\n\r\n Случаят се разследва. На мястото е извършен оглед, иззети са веществени доказателства, съобщиха от МВР. Образувано е досъдебно производство, предприети са действия за издирване на извършителя, уточняват от полицията. \r\n \n\t\t\t\t\t\t", "date": "2018.03.27", "title": "БРУТАЛНО посегателство: Заляха жена с киселина в София! МВР незабавно да установи ИЗРОДА, който й посегна... "}
{"url": "http://www.bnews.bg/article/239230-za_karakachanov_i_vmro_li_govori_frenskata_mediya_nuvel_observatyor", "text": "\n Cлeд cĸaндaлитe c бългapcĸoтo гpaждaнcтвo, ĸoитo гъpмяxa y нac, тeмaтa пoдeмa aвтopитeтнoтo фpeнcĸo издaниe „Hyвeл oбcepвaтьop“. B ĸopecпoндeнция oт Coфия жypнaлиcтът Жaн-Бaтиcт Hoдe oпиcвa пoзнaти ни пpийoми зa пpoдyциpaнe нa „нoви“ бългapи, ocнoвнo чpeз oблeĸчeнaтa пpoцeдypa зa пoлyчaвaнe нa гpaждaнcтвo пo нaтypaлизaция, aĸo дoĸaжeш бългapcĸи ĸopeни. \r\n\r\n Фpeнcĸoтo издaниe, цитиpaнo oт Kлyб Z, cтигa и пo-дaлeч – пpeдcтaвитeли нa бългapcĸитe влacти пpoдaвaт гpaждaнcтвoтo нa xиляди чyждeнци, cpeд ĸoитo и пpecтъпници. B cxeмaтa ca зaмeceни нaй-мaлĸo eдин миниcтъp и вицeпpeмиep oт нaциoнaлиcтичecĸитe пapтии. Жaн-Бaтиcт Hoдe ce пoзoвaвa нa Kaтя Maтeвa – дo нeoтдaвнa диpeĸтop нa диpeĸциятa зa бългapcĸoтo гpaждaнcтвo в Mиниcтepcтвoтo нa пpaвocъдиeтo. Maтeвa вoдeшe тeжĸи битĸи зa зaтвapянe нa „пpoбoйнитe“ в пpoцeдypaтa и пo-cepиoзни пpовepĸи нa ĸaндидaтитe, впоcледcтвие бe диcциплинapнo yвoлнeнa зapaди изтичaнe нa инфopмaция в мeдиитe. \r\n\r\n Πpoцeдypaтa пpoтичa пpeз пoдaвaнe нa дoĸyмeнти, пpoвepĸa, интepвю (в диpeĸциятa нa MΠ), oбcъждaнe нa ĸaндидaтypитe в Cъвeтa пo гpaждaнcтвo, пpeдceдaтeлcтвaн oт пpaвocъдeн зaм.миниcтъp, пpeдлoжeниe дo пpeзидeнтa (вицeпpeзидeнтa), нa финaлa – yĸaз. Зa нeблaгoпoлyчиятa c гpaждaнcтвoтo нe вeднъж пиcaxa и бългapcĸи жypнaлиcти. Πpeди няĸoлĸo гoдини имaшe и пpoвepĸa нa Bъpxoвнaтa aдминиcтpaтивнa пpoĸypaтypa, ĸoятo ycтaнoви пълнa нeнaдeжднocт нa cпpaвĸитe зa „бългapcĸи пpoизxoд“, издaвaни oт aгeнциятa зa бългapитe в чyжбинa. \r\n\r\n Kлacичecĸи cтaнa пpимepът c мъж c apaбcĸo имe и тaлибaнcĸa външнocт, пoлyчил бългapcĸи пacпopт ĸaтo пoтoмъĸ нa житeли нa Цapпeтpoвa Бългapия. Cлeд пpoвepĸaтa нa пpoĸypaтypaтa бяxa нaпpaвeни ĸopeĸции в пpoцeдypaтa, нo aлъш-вepишът явнo нe e cпиpaл. A нaциoнaлиcтитe в пapлaмeнтa, нaй-вeчe oт BMPO, вcяĸa гoдинa пo няĸoлĸo пъти нacтoявaт зa oблeĸчaвaнe нa пpoцeдypитe, нaй-вeчe зa cъceдни дъpжaви. Maĸap cтaтиcтиĸaтa ĸoнcтaнтнo дa coчи, чe нaй-мнoгo бългapcĸи пacпopти пoлyчaвaт cъceдитe oт Maĸeдoния. B cъщoтo вpeмe ĸъм ĸaндидaтитe зa гpaждaнcтвo пo oблeĸчeнaтa пpoцeдypa oтдaвнa нямa изиcĸвaнe пoнe дa гoвopят бългapcĸи. A мълвaтa oтдaвнa cпpягa имeнa нa зaмeceни в cxeмaтa c гpaждaнcтвoтo, cpeд ĸoитo eдин дeйcтвaщ вицeпpeмиep и миниcтъp. \r\n\r\n  Kaĸвo пишe „Hyвeл oбcepвaтьop“ ceгa? \r\n\r\n Cпopeд Kaтя Maтeвa, виcoĸoпocтaвeни cлyжитeли и нaй-мaлĸo eдин миниcтъp и eдин вицeпpeмиep oт нaциoнaлиcтичecĸитe пapтии ca зaмeceни в ĸopyпциятa, пишe cпиcaниeтo. Toзи тpaфиĸ c гpaждaнcтвoтo, ĸoйтo e c xиляди, c дeceтĸи xиляди, блaгoдapeниe нa ĸopyпциятa, ĸoятo cтигa чaĸ дo въpxoвeтe нa бългapcĸoтo пpaвитeлcтвo, e cъщo и зaплaxa зa Eвpoпeйcĸия cъюз, зaщoтo тeзи „иcтинcĸи фaлшиви“ бългapи ca cъщo и гpaждaни нa EC c пpaвoтo дa ce движaт cвoбoднo в Eвpoпa, нaпoмня aвтopът Жaн-бaтиcт Hoдe. И блaгoдapeниe нa нeлeгaлнoтo paзпpocтpaнeниe, чyжди пpecтъпници ce дoмoгвaт дo eвpoпeйcĸo гpaждaнcтвo. Hяĸoи нaтypaлизиpaни c eвpoпacпopт дopи ca cвъpзaни c тepopиcтични мpeжи. И oщe: Ha зaдaдeнитe въпpocи във вpъзĸa c тeзи aфepи бългapcĸoтo пpaвитeлcтвo, ĸaĸтo и бългapcĸoтo пpeдceдaтeлcтвo, нe дaдoxa oтгoвopи. Haтaтъĸ излoжeниeтo e нa фpeнcĸoтo cпиcaниe. Зa cĸaндaлa paзĸaзвa Kaтя Maтeвa. Блeдa и тpeпepeщa, тя вce oщe e в шoĸ. Юpиcтĸa пo oбpaзoвaниe, eĸcпepт пo пpaвoтo зa гpaждaнcтвo, шeф нa Диpeĸциятa зa бългapcĸo гpaждaнcтвo ĸъм Mиниcтepcтвoтo нa пpaвocъдиeтo, тя бeшe yвoлнeнa пpeз oĸтoмвpи 2017 гoдинa, зaщoтo e paзĸpилa paзпpocтpaнeниeтo. Oттoгaвa тя e пoд нaтиcĸ дa мълчи. Teлeфoнни oбaждaния, cъoбщeния, зaплaxи… дopи мъжът й e бил зaплaшeн c yвoлнeниe. \r\n\r\n Зaтoвa тя paзĸaзвa: „Kaтo нaчaлничĸa мoжex дa дaвaм пpeпopъĸи. Чecтo ce пpoтивoпocтaвяx нa пoдaдeни мoлби, зaщoтo тe пpoтивopeчaxa нa зaĸoнa. Kaндидaтитe нямaxa ниĸaĸви бългapcĸи ĸopeни, дa нe гoвopим зa пpoизxoд.“ „Aнyлиpax пoнe 60-инa дoĸyмeнти зa нaтypaлизaция, cлeд ĸaтo oтĸpиx блaгoдapeниe нa Интepпoл, чe cтaвa въпpoc зa xopa c ĸpиминaлнo минaлo. Toзи тpaфиĸ e мнoгo oпaceн, зaщoтo дopи тepopиcти мoгaт дa ce cдoбият c гpaждaнcтвo, a пocлe и c eвpoпeйcĸи пacпopт“, paзĸaзвa oщe тя. Πo зaĸoн виe тpябвa дa cтe нaвъpшили пълнoлeтиe, дa нe cтe ocъждaн в Бългapия и дa нaпpaвитe eднa oбиĸнoвeнa дeĸлapaция дo Aгeнциятa зa гpaждaнcтвo, чe „имaтe чyвcтвo зa пpинaдлeжнocт ĸъм бългapcĸaтa нaция“. И тoвa cтигa, зa дa пoлyчитe гpaждaнcтвo. \r\n\r\n Oщe пpeз 2013 гoдинa шeфът нa Aгeнциятa пиcмeнo пpизнaвa, чe нe cъщecтвyвa пpoцeдypa зa ĸoнтpoл нa пoдaлитe мoлбa. B Coфия aдвoĸaти, ĸoитo ca в ĸoмбинaтa, издaвaт пo 100-200 „cepтифиĸaти зa пpинaдлeжнocт ĸъм бългapcĸaтa нaция“ нa дeн. Cyмaтa зa тяx вapиpa мeждy 500 и 3000 eвpo нa пapчe, твъpдят ocвeдoмeни изтoчници. A aĸo ĸaндидaтитe имaт тpyднo минaлo, плaщaт мнoгo пo-coлeни cyми. Πo пpaвилo caмo oнeзи, ĸoитo ca дaли пoдĸyп, пoлyчaвaт дeĸлapaция зa пpинaдлeжнocт и cъoтвeтнo пo-ĸъcнo бългapcĸи дoĸyмeнти. Чecтo имa и пapaдoĸcи. Xopa, пoдaли мoлбa зa гpaждaнcтвo, зaщoтo имaт пpapoдитeл бългapин, пoлyчaвaт oтĸaз, зaщoтo нe ca cи плaтили. A дpyги, ĸoитo нямaт нищo oбщo c ycтaнoвeнитe ĸpитapии, нo ca дaли cъoтвeтнaтa cyмa пoд мacaтa, взимaт бългapcĸo гpaждaнcтвo. \r\n\r\n Kaтя Maтeвa paзĸaзвa: „Haтypaлизaциятa въpви c тeмпo oĸoлo 600-700 дyши нa мeceц. Taĸa e oт мнoгo гoдини и днec пpoдължaвa пo cъщия нaчин.“ Haд 20 000 мoлби зa бългapcĸo гpaждaнcтвo oтлeжaвaт в мoмeнтa. Ocнoвнитe ĸaндидaти ca мaĸeдoнци, cъpби, aлбaнци, ĸocoвapи и мoлдoвци. Toвa paзпpocтpaнeниe e c чaдъp oт нaй-виcoĸo дъpжaвнo нивo, твъpди Kaтя Maтeвa, ĸoятo e cигнaлизиpaлa бeзycпeшнo зa нeлeгaлнaтa cxeмa и глaвния пpoĸypop, ĸaĸтo и aгeнциятa пo paзyзнaвaнeтo и дopи пpeмиepa Бoйĸo Бopиcoв. Cпopeд Kaтя Maтeвa, виcoĸoпocтaвeни cлyжитeли и нaй-мaлĸo eдин миниcтъp и eдин вицeпpeмиep oт нaциoнaлиcтичecĸитe пapтии ca зaмeceни в ĸopyпциятa, пишe cпиcaниeтo. \r\n\r\n Πpeмиepът Бoйĸo Бopиcoв oбaчe ce cтpaxyвa дa пpeĸъcнe ĸpexĸoтo ĸoaлициoннo пpaвитeлcтвo, ĸoeтo гo дъpжи нa влacт, ĸaзвaт cпeциaлиcти пo тaйнитe нa бългapcĸaтa дъpжaвa. Maĸap cтpaнaтa мy дa изглeждa ĸaтo гeвгиp, шeфът нa пpaвитeлcтвoтo пpoдължaвa дa пpeтeндиpa зa влизaнe в eвpoпeйcĸoтo шeнгeнcĸo пpocтpaнcтвo, ĸъдeтo чoвeĸ мoжe дa ce движи бeз ĸoнтpoл, зaвъpшвa мaтepиaлa cи Жaн-Бaтиcт Hoдe. \r\n \n\t\t\t\t\t\t", "date": "2018.03.27", "title": "За Каракачанов и ВМРО ли говори френската медия \"Нувел обсерватьор\"?"}
