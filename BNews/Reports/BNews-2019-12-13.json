{"url": "http://www.bnews.bg/article/264789-tezhko_ostava_sastoyanieto_na_deteto_blasnato_ot_kola_na_nso", "text": "\n Тежко остава състоянието на 14-годишното дете, блъснато от кола на НСО Инцидентът стана вчера на столичната улица „Драган Цанков“. \r\n\r\n Пострадалото дете е настанено в реанимацията на болница „Света Анна“. Оттам обясниха, че момчето е много зле заради гръдната и коремна травма. Не изключиха възможност от усложнения. Ще се направи консултация с шефа на „Пирогов“ проф. Асен Балтов и колегата му проф. Габровски. От НСО излязоха с шаблонно съобщение, което гласи, че след като стане ясна вината, ще вземат необходимите мерки. \r\n \n\t\t\t\t\t\t", "date": "2019.12.13", "title": "Тежко остава състоянието на детето, блъснато от кола на НСО"}
{"url": "http://www.bnews.bg/article/264788-glavsekat_na_mvr_se_skasa_da_opravdava_dzhambazki", "text": "\n Главният секретар на МВР Ивайло Иванов даде всичко от себе си, за да оправдае евродепутата Ангел Джамбазки, спипан с алкохол в кръвта зад волана. \r\n\r\n \"Джамбазки по никакъв начин не е използвал това, че е евродепутат, изпълнил е всички указания на органите на реда, дал е алкохолна проба с дрегер. След като пробата от дрегера се е оказала положителна, той сам е поискал кръвна проба. След като тя е излязла е станало ясно, че тя е под 1.2\", допълни главният комисар. \r\n\r\n Припомняме, че на 7 декември евродепутатът Ангел Джамбазки е бил хванат с алкохол в кръвта зад волана. За случая стана ясно едва вчера. По неофициална информация дрегерът отчел 1.5, като му е отнета книжката. \r\n\r\n По-късно кръвната проба отчела 1.08 промила. \"По българското законодателство ще има административно наказание. Наказващият орган ще реши какво ще е точно наказанието на евродепутата\", коментира още гл. комисар Иванов \r\n\r\n Преди няколко дни Ивайло Иванов стана за смях на народа, като каза, че КАТ действа без значение дали на пътя са милионери или хора, които по честен път си изкарват прехраната. \r\n\r\n   \r\n \n\t\t\t\t\t\t", "date": "2019.12.13", "title": "\r\nГлавсекът на МВР се скъса да оправдава Джамбазки"}
{"url": "http://www.bnews.bg/article/264791-sinat_na_misis_balgariya_roksana_kirilova_i_uchitelyat_mu_ivan_yahnadzhiev_risuvat_blagotvoritelno", "text": "\n Синът на носителката на титлата „Мисис България” Роксана Кирилова  - Марк Макавеев, подкрепи благотворителната кауза „Звезди пеят и танцуват за децата на Стрелча”. По време на традиционния коледен търг в помощ на социално слаби деца от Стрелча, организирано от кмета на града и неговата съпруга Дони Чачова, латната на талантливия Марк събраха 3100 лева. \r\n\r\n Картините са  нарисувани с великия български художник Иван Яхнаджиев специално за търга. Детето е възпитаник на Италианският лицей и е втори клас, а  Маестрото е негов учител и ментор в работата върху платна. Той също се включи в инициативата за да подкрепи своя възпитаник.  \r\n\r\n Картини на Марк бяха дарени и за кауза на Суверенен Орден на Свети Йоан, Рицари на Малта. \r\n\r\n \r\n\r\n „Винаги съм казвала, че личният пример е най-важен за децата. Старая се синът ми да не живее в измислен розов свят, а в действителността. За него думата “благотворителност” не е чужда. От малък всяка година играчките и дрехите му са събирани и предоставяни на места, където имат нужда от тях - в детската градина, в дом за бежанци или в домове за социално слаби. Идеята с картините се роди спонтанно. Възпитавайки децата си на благородство, сърдечност и благодарност съм убедена , че те ще станат отговорни и вярващи в себе си възрастни хора”, споделя Роксана Кирилова. \r\n\r\n Самата тя е пример за сина си, като подкрепя множество благотворителни каузи:  “Да помогнем на Алекс да ходи”, Фондация ”Мечта за дете”, операция “Плюшено мече” – за всички деца, които растат в домове, далеч от майчина любов и за дечица в неравностойно положение; Суверенен Орден на Свети Йоан, Рицари на Малта – чиято цел е да разпространява принципите на хуманност и благородство чрез различни благотворителни кампании; Каузата на сдружение ”Вярвам в теб” срещу домашното насилието над жени и на работното  място и международната благотворителна кампания #OneVoice, която също е свързана с тази кауза. \r\n\r\n Роксана Кирилова развива успешен бизнес в сферата на застраховането, има 3 висши образования. Член е на Дамски клуб “Бизнес на високи токчета”. Носителка е на титлите „Мисис България 2018”, “Mrs Women of the Universe 2019”, “Business & Fashion woman” 2018 \r\n \n\t\t\t\t\t\t", "date": "2019.12.13", "title": "Синът на „Мисис България” Роксана Кирилова и учителят му Иван Яхнаджиев рисуват благотворително"}
{"url": "http://www.bnews.bg/article/264794-parvi_sluchay_na_chuma_po_svinete_v_yambolsko", "text": "\n Първи случай на чума по свинете е регистриран в Ямболско, съобщи БНР. \r\n\r\n Заболяването е констатирано при диво животно. Препоръчва се домашните прасета в района да бъдат унищожени. Засилват се мерките за биосигурност в зоните около промишлените обекти. \r\n\r\n Дивото прасе е отстреляно по време на лов в землището на боляровското село Камен връх. До 10 януари в района се ограничава свободният достъп, както и извършването но стопански дейности. \r\n\r\n На фермерите от 6 села, които попадат в непосредствена близост до огнището е препоръчано да унищожат домашните си прасета. \r\n\r\n Мерките за сигурност в промишлените предприятия са засилени и продължават да се прилагат пети месец, съобщи д-р Стоян Колев от Агенцията по безопасност на храните в Ямбол. \r\n\r\n Екарисажи и инсениратори не са били използвани за умъртвяване на животните  \r\n\r\n По думите му в промишлените ферми и Тип А нямаме констатирани случаи на заболяването. Вирусът пълзи, премина Стара планина и са констатирани случаи, последните с този нашия положителен- 8 случая в Бургас, 1- Сливен, 1- Стара Загора, 1- в Ямбол, допълни още той.  \r\n\r\n Още през летните месеци като превантивна мярка срещу разпространението на заболяването в Ямболска област бяха умъртвени почти всички домашни прасета,попадащи в санитарните зони. \r\n \n\t\t\t\t\t\t", "date": "2019.12.13", "title": "Първи случай на чума по свинете в Ямболско "}
{"url": "http://www.bnews.bg/article/264787-osem_mesetsa_bez_zaplati_sa_sluzhiteli_na_varnenska_bolnitsa", "text": "\n От 8 месеца работещите в Специализираната болница за лечение на белодробни забoлявания във Варна не са получавали пълните си заплати. Условията, в които работят, също не са добри. Заради финансовите проблеми служителите в лечебното заведение обмислят да подадат колективна оставка. \r\n\r\n Освен, че не са получавали заплати от 8 месеца, специалистите от Специализираната болница за активно лечение на белодробни заболявания не са получавали пари и за транспорт, и за облекло. Това тежко финансово състояние за болницата е от доста години. До момента тя съществува, след като многократно беше субсидирана от общината във Варна. \r\n\r\n Преди няколко дни медицинските специалисти се срещнаха с омбудсмана Диана Ковачева и представиха своите проблеми. Тя обеща да сезира здравния министър Кирил Ананиев за този проблем. \r\n \n\t\t\t\t\t\t", "date": "2019.12.13", "title": "Осем месеца без заплати са служители на варненска болница"}
{"url": "http://www.bnews.bg/article/264796-prokuraturata_dvama_ministri_sa_otgovorni_za_krizata_s_vodata_v_pernik", "text": "\n Изводът на прокуратурата в Перник е, че регионалният министър Петя Аврамова и министърът на околната среда Нено Димов също носят отговорност за водната криза в Перник. \r\n\r\n С бездействието си министрите не са положили достатъчно грижи за стопанисването на имуществото. В резултат на това са настъпили вреди за човешкото здраве, а и материални щети. Това се казва в становището на прокурор Красимира Минчева. Копие от преписката е изпратено до Специализираната прокуратура. \r\n\r\n   \r\n \n\t\t\t\t\t\t", "date": "2019.12.13", "title": "Прокуратурата: Двама министри са отговорни за кризата с водата в Перник"}
{"url": "http://www.bnews.bg/article/264792-nikolay_barekov_razkostva_skandalite_mezhdu_boyko_borisov_i_rumen_radev_garchovete_na_korneliya_ninova_i_obyazdvaneto_na_prokuraturata", "text": "\n Лидерът на \"Презареди България\" Николай Бареков разкоства шумните скандали в края на 2019-а между премиера Бойко Борисов и президента Румен Радев, изборът на Иван Гешев за главен прокурор и Сотир Цацаров за шеф на КПКОНПИ, опитът за обявдване на прокуратурата с т.н. \"независим прокурор\", разцеплението на БСП и гърчовете на Корнелия Нинова да се удържи на лидерския си пост и фиаското на протестърското движение на подсъдимите олигарси в България. \r\n\r\n \"Радев, започвайки тази война, води държавата към блокаж, тъй като и Борисов се поддава на това напрежение и изход от тази ситуацията няма. Интервюто на Радев беше нелепо, а Ризова се държа неадекватно и тя имаше роля за тази война, тъй като тя постоянно във всеки въпрос наливаше сблъсък в тези две силни егота. Беше и облечена неприлично и постоянно го подстрекаваше срещу Борисов, а Радев, който е неопитен в политиката, се поддаде и се случи това\", заяви Бареков по повод поредната словесна престрелка между президента и премиера. \r\n\r\n \"Но трябва да си дадат сметка, че това, което правят не е добро за народа и за държавата. Радев знае от какво се притеснява Борисов и го удря точно там. Той трябва като по-опитния и мъдър човек и политик да не се поддава на тези провокации. Защото и двамата ще загубят от този сблъсък и ако Борисов иска да изземе ролята на президента, трябва да преглътне тези обиди и да гледа по-високо на нещата. Не бива да отговаря, а трябва да се държи нависоко, защото има право - от 20 години е в политиката, сломи опонентите си, ликвидира БСП и сега няма защо да слиза на това ниво. \r\n\r\n Радев няма да направи партия и той не може. Бил съм във военна информация и отговарях за връзките на армията с другите структури. Той е добър военен, но това не означава, че може да прави политика и партия. Най-малкото, защото България не е Израел. Това в България не може да се случи. Ние сме демократична държава от 30 години и животът на страната няма нищо общо с политиката\", анализира Бареков и бе категоричен, че военните у нас не стават за политическа работа. \r\n\r\n \"Политиката не е устав. В нея трябва да имаш мисъл, която да надхвърля логическите норми. В политиката едно плюс едно, не е две, а може да бъде и нула и 505, така че военните не я разбират\", коментира още бившият евродепутат.  \r\n\r\n \"Радев е с ограничена комуникация и някой му поставя филтър.- Той комуникира с ограничен кръг от хора и е заблуждаван. Докато Борисов общува с всички. Само напоследък като ботевист знам, че намери време в програмата си да говори няколко пъти с хора от клуба, с фенове, и в крайна сметка да намери разрешение за проблема със стадиона. Това е опитът\", отсече Бареков. По думите му Радев има много дълъг път, докато стигне това ниво в политиката и лидерството.  \r\n \n\t\t\t\t\t\t", "date": "2019.12.13", "title": "Николай Бареков разкоства скандалите между Бойко Борисов и Румен Радев, гърчовете на Корнелия Нинова и обяздването на прокуратурата"}
{"url": "http://www.bnews.bg/article/264795-vidni_polititsi_razkritikuvaha_ostro_piyaniya_dzhambazki", "text": "\n Депутатите от \"Атака\" настояха държавата да вземе отношение по случая с евродепутата Ангел Джамбазки, който бе хванат да шофира след употреба на алкохол.  \r\n\r\n Той бил спрян около 1 часа след полунощ на 7 срещу 8 декември за рутинна проверка, а дрегерът отчел около 1 промил. Вчера Джамбазки призна грешката си и каза, че се срамува от постъпката си. \r\n\r\n Десислав Чуколов от \"Атака\" обаче отправи остри критики към поведението на евродепутата.  \r\n\r\n \"Бяхме ли информирани кога е станало това нарушение, кога е взета пробата на място, къде е това. Кръвната проба кога е подадена, след колко време е подадена. Най-важният въпрос – защо този факт беше крит от българското общество пет дена\", настоя атакистът. \r\n\r\n Според него вътрешният министър Младен Маринов и главният секретар на МВР Ивайло Иванов трябва да кажат нещо по този въпрос, тъй като текат кампании срещу войната по пътищата. \r\n\r\n Чуколов припомни и думи на Бойко Борисов, че Джамбазки му е любимият политик извън ГЕРБ. Това му даде повод да призове и премиера да вземе отношение. \r\n\r\n \"Това петдневно забавяне на това ли се дължи? Любимият политик на г-н премиера се ползва от неговата протекция ли? Тук е моментът г-н Борисов да се разграничи, да каже още ли му е любимият политик\", отсече Чуколов. \r\n\r\n Оставката на Ангел Джамбазки поискаха и от Движение Възраждане. Причината е официално излязлата в медиите информация, че е шофирал в нетрезво състояние. \r\n\r\n Всеизвестен факт е, че кръвната проба винаги дава по-ниски резултати тъй като човешкият организъм абсорбира алкохола в продължение на времето. Ето защо от Възраждане изискват да бъде оповестено публично в колко часа е взета първата проба от КАТ, в колко часа е взета кръвната проба и защо не му е направен тест за наркотици\", пишат от \"Възраждане\". \"Още по-скандално е защо официалните власти пет дни мълчат за случилото се и то не е обявено в общественото пространство\", посочват от партията.  \r\n\r\n Постъпката на Джамбазки бе остро критикувана и от бившия евродепутат Николай Бареков.  \r\n\r\n “Дано Джамби е дал кръвна проба в Самоков, както е по закон, за да не изгори и шефа му и ВМА! Странно защо от КАТ са го накарали да духа въобще. Освен да се е кандилкал с колата по пътя не виждам друга причина. Както и да е, слава Богу, че не уби човешко същество”.  \r\n\r\n Според Бареков с това, че МВР и Каракачанов (принципал на МВР) покриха и оневиниха Джамбазки - му подписаха смъртната присъда. Хем пиян евродепутат зад волана, хем държавата му слага чадър! А ако беше убил човек? Народът още по-омерзен от пиянството и безчинството на властта. \r\n \n\t\t\t\t\t\t", "date": "2019.12.13", "title": "Видни политици разкритикуваха остро пияния Джамбазки "}
{"url": "http://www.bnews.bg/article/264790-nay_malko_25_raneni_pri_eksploziya_v_germanski_grad", "text": "\n Най-малко 25 души бяха ранени при експлозия в жилищен блок в германския град Бланкенбург в източната част на страната, съобщиха Ройтерс и АП като се позовават на местната полиция. \r\n\r\n Причината за експлозията е неизвестна. Започнало е евакуиране на обитателите на сградата. \r\n \n\t\t\t\t\t\t", "date": "2019.12.13", "title": "Най-малко 25 ранени при експлозия в германски град"}
{"url": "http://www.bnews.bg/article/264786-slavi_poiska_ostavkata_na_dzhambazki", "text": "\n Тъй като Ангел Джамбазки е евродепутат и трябва да дава пример за морал и отговорност, а си е позволил да кара пиян, застрашавайки живота на невинни хора, той веднага трябва да си подаде оставката. И да ни не представлява повече като евродепутат в Европарламента. Това написа Слави Трифонов във фейсбук. \r\n\r\n Всяко друго действие или бездействие от негова страна, безусловно ще докаже, че той е безотговорен и като политик, и като човек. И целите му са били само властта, славата и самодоволството, категоричен е той. \r\n\r\n Всеки трябва да плаща цената за действията си, а цената, която трябва да плати Ангел Джамбазки е оставката му като евродепутат, пишше още Слави. \r\n\r\n Припомняме ви, че евродепутатът Ангел Джамбазки е заловен да шофира пиян в Самоков. Той е спрян за проверка и е подложен на тест с дрегер, който отчел 1,5 промила алкохол в кръвта. \r\n\r\n Случаят е докладван в районната прокуратура. От държавното обвинение обаче не са образували наказателно дело срещу него, защото има имунитет. \r\n \n\t\t\t\t\t\t", "date": "2019.12.13", "title": "Слави поиска оставката на Джамбазки"}
{"url": "http://www.bnews.bg/article/264793-borisov_sasipa_shofiraliya_piyan_dzhambazki_i_predreche_kraya_mu_v_politikata", "text": "\n Само преди няколко месеца Бойко помпеше рейтинга на ВМРО и хвалеше Джамбазки. След като балонът се спука със заловения от МВР пиян евродепутат на пътя, премиерът побърза да го обяви за политически труп. Точно в Брюксел Борисов даде воля на възмущението си от пиянската изцепка на коалиционния си партньор и предрече край на скоростната политическа кариера на малолитражния войвида. \r\n\r\n Няма какво да се разграничавам от мнението си за Ангел Джамбазки. Джамбазки е бил конкурент на избори, а и е евродепутат от друга политическа сила. МВР са направили всичко необходимо и са изпълнили всичките си задължения. Джамбазки ще понесе всичките последствия, никой не го е прикрил. \r\n\r\n Това заяви пред журналисти премиерът Бойко Борисов преди заседанието на Европейския съвет в Брюксел. \"Изключителен противник съм на шофирането под въздействието на алкохол. Разочарован съм – малко е дори, винаги съм го харесвал като политик. Джамбазки е вършил много работа за България. С един подобен инцидент си нанасяш такава щета, че не знам дали ще може да се възстанови. ВМРО ще решат също какво ще му е наказанието\", коментира премиерът. \r\n\r\n Той не пропусна за \"захапе\" президента: \"НСО е под юрисдикцията на президентството. Не смея да се меся. Що се отнася до инцидента с детето е хубаво по-бързо да излезе информацията. Трябва коректно да се каже кой е бил в колата. Сравнете прессъобщенията от катастрофа с Караянчева и вчерашния инцидент\".  \r\n \n\t\t\t\t\t\t", "date": "2019.12.13", "title": "Борисов съсипа шофиралия пиян Джамбазки и предрече края му в политиката!"}
