{"url": "http://www.bnews.bg/article/253361-cherno_more_podchini_lokomotiv_plovdiv_za_treta_poredna_pobeda", "text": "\n Черно море победи без проблеми Локомотив (Пловдив) с 2:0 като домакин и се изкачи на пето място във временното класиране в Първа лига с 30 точки. \r\n\r\n Двата отбора изиграха не особено качествено първо полувреме, в което не създадоха много голови ситуации. \r\n\r\n Джомакините откриха резултата в 6-та минута. Съдията Георги Давидов отсъди дузпа за Черно море за нарушение на Ален Ожболт срещу Жоржиньо, а капитанът на домакините Георги Илиев бе точен от бялата точка за 1:0. \r\n\r\n В 34-та минута домакините можеха да удвоят преднината си. Жоржиньо успя да открадне топката от капитана на Локомотив Димитър Илиев, напредна и стреля, но доста слабо и вратарят на гостите Мартин Луков улови топката. \r\n\r\n В 37-та минута бе най-сериозното положение през първата част за пловдивчани. Димитър Илиев стреля от пряк свободен удар, но топката попадна право в ръцете на вратаря на Черно море Георги Китанов. В 42-та минута домакините удвоиха преднината си. Дани Кики бе изведен в отлична позиция от Радослав Василев и с прецизен удар вкара за 2:0. \r\n\r\n В 57-та минута Черно море пропусна да вкара трети гол, след като защитник на Локомотив успя да изчисти топката от гол линията след удар на Пламен Димов. \r\n\r\n В 62-та минута Пламен Димов стреля опасно от дистанция, но топката премина над вратата на Локомотив. В 78-та минута Димитър Илиев стреля от 20-тина метра, но за късмет на домакините топката се отби в страничната греда. \r\n\r\n Поражението оставя Локомотив на девета позиция с 22 точки. \r\n \n\t\t\t\t\t\t", "date": "2018.12.08", "title": "Черно море подчини Локомотив (Пловдив) за трета поредна победа"}
{"url": "http://www.bnews.bg/article/253354-obvinyavat_shakira_che_e_ukrila_14_5_miliona_evro_danatsi", "text": "\n Популярната колумбийска певица Шакира е укрила данъци в размер на 14,5 милиона евро в Испания за периода 2012-2014, e установил фискът на пиренейската държава, предаде БТА. \r\n\r\n Прокуратурата ще предяви иск срещу певицата в най-скоро време, тъй като тя не е платила дължимите подоходен данък и данък върху имуществото, съобщава ТАСС, цитирайки публикация във в. \"Паис\". \r\n\r\n От 2011 година Шакира живее в Барселона с Жерар Пике, защитник в испанския футболен отбор \"Барселона\". Според испанските закони гражданин, който пребивава на територията на страната над половин година, става данъчно задължен в пиренейското кралство. Това означава, че той трябва два плаща данъци върху всичките си доходи, в това число и на тези, получавани в чужбина. \r\n\r\n Следствието не изключва, че Шахира давала вид, че живее на Бахамските острови, за да избегне плащането на данъци в Испания. \r\n \n\t\t\t\t\t\t", "date": "2018.12.08", "title": "Обвиняват Шакира, че е укрила 14,5 милиона евро данъци"}
{"url": "http://www.bnews.bg/article/253359-razkriha_podrobnosti_za_ubiystvoto_na_40_godishnata_voennosluzheshta_v_sopot", "text": "\n Най-вероятният мотив за убийството в Сопот на 40-годишна военнослужеща от 61-ва Стрямска механизирана бригада Карлово е неуредени финансови взаимоотношения с извършителя, обявиха пред журналисти окръжният прокурор на Пловдив Румен Попов, наблюдаващият случая Петър Петров и директорът на ОД на МВР ст. комисар Атанас Илков. \r\n  \r\nТялото на 40-годишната Десислава Стоянова бе намерено вчера, след задържането по-рано през деня на Светослав Каменов, който е обявен за издирване, защото последно е бил видян с нея. Военнослужещата е обявена за издирване едва на 5 декември, след като е била в неизвестност от 30 ноември, когато не се е явила на работа. \r\nТялото на жената е открито в дома на задържания в Сопот, след негови показания, в ракла с множество рани по лицето и със счупен врат. \r\nДвамата са били приятели, но няма данни да са били в интимни отношения. До задържането му вчера Каменов се е укривал в село Зверино в област Враца. Той е бивш военнослужещ и участник в три задгранични мисии като рейнджър и е участвал в две специални мисии в Афганистан. \r\n  \r\nЗадържаният за убийството е многократно осъждан за различни престъпления и криминално проявен, като до момента той е направил частични самопризнания, поясни окръжният прокурор Румен Попов. \r\n\r\n Най-вероятната причина за престъплението са неуредени финансови взаимоотношения между тях, като преди две седмици жертвата е дала автомобила си на Светослав Каменов за да я ремонтира. Колата е намерена смачкана в автоморга в Карлово и подготвена за скраб от полицията, каза ст.комисар Атанас Илков. \r\n  \r\nДнес на Светослав Каменов ще му бъде повдигнато обвинение за умишлено убийство, каза наблюдаващият прокурор Петър Петров. \r\nЗа това престъпление законът предвижда наказание от 10 до 20 години затвор. От вчера се извършват множество действия по разследване на тежкото престъпление. \r\n \n\t\t\t\t\t\t", "date": "2018.12.08", "title": "Разкриха подробности за убийството на 40-годишната военнослужеща в Сопот"}
{"url": "http://www.bnews.bg/article/253364-alma_mater_se_chudi_zashto_razrushavat_bolnitsa_lozenets", "text": "\n \r\nНе се консултираха с нас и не бяхме уведомени. Имаме един акт, от който не са ясни последствията. Трябваше да се излезе с цялостна концепция, за да е ясно от самото начало. Университета е инвестирали много средства и това не са механични процеси, при които ако болницата бъде закрита, може да се пратят преподавателите в други болници и да си останат наши преподаватели. \r\n\r\n Така ректорът на Софийския университет „Св. Климент Охридски“ проф. Анастас Герджиков коментира пред БГНЕС намерението на правителството да преструктурира Университетска болница „Лозенец“ и да я превърне в национално педиатрично лечебно заведение. Той се надявам, че до понеделник ще бъдат изяснени напълно нещата. \r\n\r\n   \r\n\r\n Припомняме, че на заседанието на Министерски съвет на 21 ноември правителството одобри проект на Закон за изменение на Закона за лечебните заведения. \r\n\r\n   \r\n\r\n Не е ясно как ще се отрази  промяна на болницата и Медицинския факултет, защото болница „Лозенец“ е учебно-клинична база на университета, а Факултетът по медицина и неговата акредитация са пряко свързани с нея. В развитието на своята учебна база от университета са инвестирали много средства, а преподавателският състав е изцяло на щат в болницата.  От преструктурирането са притеснени всички, а студенти и специализанти дори готвят протести. Те се координират в социалните мрежи и призовават гражданското общество за подкрепа. \r\n\r\n   \r\n\r\n  „Още не знаем, защото не знаем за какво преструктуриране става дума. Единственото, което досега е юридически факт е, че Министерски съвет е внесъл предложение в Народното събрание болницата да не бъде към Министерски съвет. Тя не е правителствена болница, 80% от лекуващите се там пациенти са всъщност просто граждани. Ако Министерски съвет е решил вече да няма такъв контингент, това е един от начините. Има и други начини да се преустанови това“, смята проф. Герджиков. \r\n\r\n „Говорих с министъра на образованието и науката Красимир Вълчев и министъра на здравеопазването Кирил Ананиев. И двамата ме убедиха, че ще направят всичко възможно да се разбере веднага какъв е плана на правителството, както и да се разбере веднага, че няма никаква заплаха за Медицинския факултет“, уточнява ректорът на Софийския университет. \r\n\r\n Герджиков се надява, след като плановете на управляващите станат ясни и се изяснят юридическите последици от тях, общественото напрежение по темата да спадне. \r\n\r\n „Това не са механични процеси, при които ако болницата бъде закрита, може да се пратят преподавателите в други болници и да си останат наши преподаватели”, изтъкна проф. Герджиков. Той е убеден, че няма да се стигне до опасността факултетът да бъде закрит. „Аз съм сигурен, че и ние, и правителството ще направим така, че изобщо да не се стига до такава опасност. Въпросът е в детайлите. Ако университетска болница „Лозенец” стане педиатрия, възниква въпросът какво значи това. Дали прибавяме и педиатрично отделение към съществуващите множество отделения, или закриваме, унищожаваме тези отделения, за да направим педиатрично. Има голяма разлика и трябва да изясним този въпрос”, каза ректорът на Алма матер. \r\n \n\t\t\t\t\t\t", "date": "2018.12.08", "title": "Алма Матер се чуди защо разрушават болница Лозенец"}
{"url": "http://www.bnews.bg/article/253360-tramp_kupil_malchanieto_na_zheni_za_minali_izvanbrachni_vrazki", "text": "\n Американското министерство на правосъдието обяви вчера, че президентът на САЩ Доналд Тръмп е разпоредил изплащане на незаконни възнаграждения, за да купи мълчанието на две жени, чиито твърдения за извънбрачни връзки са заплашили неговата предизборна кампания, предаде Асошиейтед прес, цитирана от БТА \r\n\r\n За първи път прокурори свързват Тръмп с федерално престъпление. \r\n\r\n В документ, внесен в съда, прокурорите казват, че бившият адвокат и посредник на Тръмп - Майкъл Коен (на снимката), е уредил тайни плащания в разгара на кампанията през 2016 г. \"в съответствие с и под ръководството\" на Тръмп. \r\n\r\n Внасянето на този документ в съда е на крачка от обвинение срещу президента, че е извършил престъпление. Дали президентът може да бъде даден под съд, е въпрос на правен спор. \r\n\r\n Но във внесения вчера документ няма неяснота дали прокурорите вярват, че действието на Коен е престъпно и дали Тръмп е бил замесен. Това е забележително разкритие, с потенциални политически и правни усложнения за президент, който е обект на разследвания. \r\n\r\n \r\n\r\n Тези плащания вероятно ще станат повод за демократите в Камарата на представителите да започнат разследване срещу президента догодина. Не е ясно дали Тръмп е изправен пред правна заплаха заради ролята си. \r\n\r\n Федералният закон гласи, че всяко плащане, направено \"с цел оказване на влияние\" върху избори, трябва да бъде отразено във финансовите документи за кампанията. Документът, внесен в петък, показва, че тези плащания са били направени, за да се помогне политически на Тръмп. \r\n\r\n През август Коен се призна за виновен по осем обвинения, между които за нарушаване на финансовите правила в предизборна кампания. Той даде информация за незаконна операция за потулване на истории за секс и даване на пари срещу мълчание на порно звездата Сторми Даниълс и на бившия модел на \"Плейбой\" Карън Макдугъл. Двете жени твърдяха, че са били в интимни отношения с Тръмп. \r\n\r\n Тръмп отрече да е имал връзки с тях. През април той отрече да е знаел нещо за плащанията, направени от Коен, макар че обясненията на президента и на адвоката му Руди Джулиани се променяха многократно оттогава. \r\n\r\n След петъчното внасяне на документа в съда, Тръмп написа в Туитър: Това напълно оневинява президента. Благодаря!\". \r\n\r\n \r\n\r\n През 2011 г. бившият сенатор Джон Едуардс, който се бореше за номинацията на Демократическата партия на президентските избори през 2008 г., беше обвинен във връзка с плащания, направени от негово име от богат дарител на кампанията, за да бъде затворена устата на любовницата на Едуардс. \r\n\r\n Прокуратурата заяви тогава, че това е било незаконно съдействие за кампанията. Едуардс твърдеше, че плащанията били направени, за да не научи жена му за извънбрачната му връзка, а не в интерес на кампанията му, затова не били политически мотивирани. \r\n\r\n Съдебно жури оправда през 2012 г. демократа от Северна Каролина по едно от обвиненията, а по останалите не може да стигне до решение. Министерството на правосъдието не върна делото за ново разглеждане. \r\n\r\n \r\n\r\n Майкъл Коен е помогнал значително на разследването за руска намеса в изборите през 2016 г., разкрива таен документ, предаде междувременно БиБиСи (BBC) правна бележка. \r\n\r\n Помощта на Майкъл Коен е подробно описана в документите на специалният прокурор Робърт Мълър, който ръководи разследването за предполагаемо руско тайно споразумение с предизборния екип на \"Тръмп\". \r\n \n\t\t\t\t\t\t", "date": "2018.12.08", "title": "Тръмп купил мълчанието на жени за минали извънбрачни връзки"}
{"url": "http://www.bnews.bg/article/253362-bdzh_s_nov_grafik_572_vlaka_shte_vozyat_patnitsite", "text": "\n От утре (9-и декември) влиза в сила новият График за движение на влаковете на „БДЖ-Пътнически превози“, съобщиха от пресцентъра на националния жп превозвач. \r\n\r\n В повечето региони на страната се запазва досега действащият график за движение. При изготвянето на новата транспортна схема, националният железопътен превозвач всяка година съгласува движението на бързите и пътническите влакове с областните и общинските администрации по места. Това се прави с цел подобряване на транспортното обслужване на населението, затова и голяма част от направените промени в новия график за движение на влаковете са съобразени с постъпили предложения от тяхна страна. \r\n\r\n Друга част от промените са свързани с обосновани искания на редовни клиенти, а трети – с повишаване рентабилността на превозите и ефективното използване на наличния подвижен състав. През следващата година ще се запази обемът на превозите, заложен в сключения договор с държавата за извършване на обществени превозни услуги. \r\n\r\n Превозът на пътници ще се извършва с общо 572 влака, от които: 16 международни бързи влака (като 4 от тях ще се движат само през летния сезон), 78 бързи влака (5, от които ще се движат само в определени дни от седмицата), 136 пътнически влака и 342 крайградски пътнически влака. Движението на влаковете в участъците с най-голям брой пътници в работните дни ще се осъществява на по-чести интервали и през 2019 г. \r\n\r\n В сутрешните часове влаковете по направлението Перник-София отново ще се движат на интервал от 20 минути, а в следобедните часове и вечер ще пътуват в посока София-Перник на интервал от 40 минути. \r\n\r\n По маршрута Лакатник-Своге-София влаковете ще се движат в сутрешните часове отново на интервал от 30 минути, а в следобедните часове и вечер ще пътуват в обратното направление (София-Своге-Лакатник) на всеки 60 минути. \r\n\r\n В участъка Пловдив-Асеновград ще бъде запазено досега действащото разписание и движение на влаковете на интервал от 60 минути. \r\n\r\n С влизането в сила на новото разписание се запазва ежедневното движение на директния международен влак от Истанбул за София, както и международната връзка София- Крайова, която се осъществява със сутрешния влак София-Видин и обедния Видин-София. \r\n\r\n През летния сезон (от м. юни до м. октомври), се планира да се запази движението на сезонния влак Солун-София-Солун. Влакът заминава от София в петък и пристига в Солун в събота сутрин, а в обратната посока тръгва от Солун в неделя вечер и пристига в София в понеделник сутрин. За пътуващите по направлението София-Букурещ директните вагони отново ще се движат само през лятото, а през останалото време ще се налага пътниците да се прекачват на гара Русе на и от мотриса, която ще се движи по маршрута Букурещ-Русе-Букурещ. \r\n\r\n По направлението София-Белград придвижването с директния влак от София ще се осъществява само в периода от 14.06.2019 г. до 16.09.2019 г. \r\n\r\n В графика са взети предвид и планираните по-мащабни ремонти по железопътната инфраструктура, с оглед при тяхното стартиране, корекциите в маршрутите и разписанията на влаковете да са минимални. Например за участъка София-гара Искър- Казичене-Елин Пелин, предвид очакваните ремонти са разработени разписания на влаковете по алтернативен маршрут през гара Подуяне. \r\n\r\n Това е направено, за да бъдат избегнати бъдещи изменения в разписанието на влаковете, движещи се по цялата южна жп мрежа. \r\n\r\n За подобряване транспортното обслужване на столицата и намаляване времето за престой на Централна гара София за периода на новия график за движение на влаковете е предвиденото някои влакове за гара Банкя да не започват или приключват движението си на/в гара София, като промяната на маршрутите е отразена в електронния пътеводител на официалната интернет страница на БДЖ. \r\n\r\n При така разработената схема се създава директна връзка от гарите и спирките от северозападната част на столицата – Банкя, Божурище, Волуяк, Обеля, Връбница и Надежда с гарите и спирките в източната част на града – Подуяне пътническа, Подуяне среден район, сп. Смирненски, сп. Искърско шосе, гара Искър и гара Казичене. \r\n\r\n   \r\n \n\t\t\t\t\t\t", "date": "2018.12.08", "title": "БДЖ с нов график, 572 влака ще возят пътниците"}
{"url": "http://www.bnews.bg/article/253356-36_godishna_zhena_zagina_pri_katastrofa_na_patya_vratsa_krivodol", "text": "\n 36-годишна жена е загинала при автомобилна катастрофа на пътя Враца-Криводол, съобщиха от пресцентъра на МВР. Сигналът към полицията е подаден в 8.10 ч. \r\n  \r\nНа пътя между Враца и Криводол се е преобърнал лек автомобил „Форд Галакси“ и на място е загинала жена на 36 години, която е била пътничка в колата. Шофирал е 40-годишен мъж. \r\nОбстоятелствата се изясняват. Предстои оглед на местопроизшествието, движението в района се регулира от \"Пътна полиция\". \r\n  \r\n14 души са ранени при 12 тежки катастрофи в страната през изминалото денонощие, съобщиха още от МВР. В столицата са регистрирани три тежки и 38 леки пътни инцидента, при които има трима ранени. \r\nОт началото на годината са станали 6312 пътнотранспортни произшествия. При тях са загинали 571 души, а 7995 са ранени. \r\n \n\t\t\t\t\t\t", "date": "2018.12.08", "title": "36-годишна жена загина при катастрофа на пътя Враца-Криводол"}
{"url": "http://www.bnews.bg/article/253346-grip_i_virusi_kakvi_sa_simptomite_i_kak_da_se_predpazim_video", "text": "\n Грипът вече е тук. Специалисти казват, че и мръсният въздух тези дни му „помага” да атакува. \r\n\r\n Пикът на грипа се очаква през януари, заявяват лекари. \r\n\r\n Как да се предпазим и какви са симптомите \r\n\r\n \r\n\r\n   \r\n \n\t\t\t\t\t\t", "date": "2018.12.08", "title": "ГРИП И ВИРУСИ: Какви са симптомите и как да се предпазим?(ВИДЕО)"}
{"url": "http://www.bnews.bg/article/253349-hvanaha_grak_s_golyamo_kolichestvo_tsigari", "text": "\n Хванаха гръцки гражданин с близо 98 000 къса контрабандни цигари, съобщиха от пресцентъра на МВР. \r\n\r\n Арестът е извършен от гранични полицаи на ГКПП - Капитан Петко войвода. \r\n\r\n Вчера при влизане в страната е спрян за проверка лек автомобил \"Фолксваген\" с прикачено ремарке. Водач на автомобила е 47-годишен гръцки гражданин. \r\n\r\n Граничните полицаи открили в специално изграден тайник на ремаркето голямо количество цигари от 3 марки без акцизен бандерол. Общото количество на укритите цигари е 4 899 кутии с 97 980 къса. \r\n\r\n Гръцкият гражданин е задържан. \r\n\r\n Днес районният съд в Свиленград осъди гръцкия гражданин на 2 години и половина лишаване от свобода условно с 5 години изпитателен срок. \r\n \n\t\t\t\t\t\t", "date": "2018.12.08", "title": "Хванаха грък с голямо количество цигари"}
{"url": "http://www.bnews.bg/article/253347-shestima_zaginali_i_mnogo_raneni_pri_blaskanitsa_v_noshten_klub_v_italiya", "text": "\n Паниката е предизвикана от разпръскването на сълзотворен газ в заведението. \r\n\r\n По предварителна информация паниката е предизвикана от разпръскването на сълзотворен газ в заведението „Лантерна Адзура” в градчето Мадона дел Пиано. То се намира близо до Анкона на адриатическото крайбрежие. \r\n\r\n Над 100 души са ранени, в тежко състояние са най-малко 10 от тях. \r\n\r\n По време на инцидента в клуба имало около 1000 посетители, дошли на рап концерт. \r\n \n\t\t\t\t\t\t", "date": "2018.12.08", "title": "Шестима загинали и много ранени при блъсканица в нощен клуб в Италия"}
{"url": "http://www.bnews.bg/article/253358-70_dushi_zadarzhani_pri_protestite_na_zhaltite_zhiletki_v_belgiya", "text": "\nОколо 70 души са арестувани днес в белгийската столица Брюксел по време на демонстрациите на \"жълтите жилетки\", които разтърсиха съседна Франция, обяви полицията, цитирана от АФП.\r\n\r\nРайонът около европейските институции, включително сградите на Европейската комисия и Европейския парламент, е отцепен като предохранителна мярка. Полицията издигна барикади и разположи автомобили. Не се допускат пешеходци.\r\n\r\n\r\nПротестиращите се събраха в два квартала на града - Arts Lois и Porte de Namur. Към момента няма насилие.\r\n\r\nИзвършени са около 70 ареста след проверки като превантивна мярка, обяви говорител на полицията в Брюксел пред осведомителната агенция.\r\n\r\nСпоред местната новинарска агенция Belga протестиращи са блокирали магистрала, която свързва Брюксел с град Рекем във Фландрия до границата с Франция. Те също са издигнали барикада до френско-белгийската граница. \n\t\t\t\t\t\t", "date": "2018.12.08", "title": "70 души задържани при протестите на „жълтите жилетки” в Белгия"}
{"url": "http://www.bnews.bg/article/253351-zamestnik_kmetat_na_bosilegrad_pred_barekov_i_bayraktarov_valeri_simeonov_e_poseshtaval_nekolkokratno_bosilegrad_i_kulturno_informatsionnite_tsentrove_kadeto_se_izdavat_nelegalno_udostovereniya_za_grazhdanstvo", "text": "\n Днес в предаването \"Бареков и Байрактаров без цензура\", което се излъчва всяка събота на живо по телевизия \"Евроком\", гост бе Заместник - кметът на Община Босилеград и заместник председател на българите в Република Сърбия, Стефан Стойков, който коментира проблемите на българите там, аферата с търговия на български гражданства и атаките срещу него от ВМРО. \r\n\r\n Запитан как си обяснява атаката в Парламента от вицепремиерът Екатерина Захариева, която нападна Стефан Стойков, че има сръбска намеса на изборите и едва ли не, изборите са спечелени с подкрепа на сръбската държава, Стойков заяви, че са спечелили 83 процента от гласовете на българите в Сърбия и твърденията на Захариева са абсолютно неверни.  \r\n\r\n Гостът сподели, че Валери Симеонов е посещавал поне два пъти Босилеград, но нито веднъж не е ходил в Общината, а посещенията му са били само и единствено в Културно - информационните центрове, които издават нелегално удостоверения за гражданство на кандидат - студенти и не само. Стойков заяви категорично, че архивите, в които се съхранява информация за всички граждани и тяхното гражданство и потекло, могат да се намерят само в Общините, но не и във въпросните центрове.  \r\n\r\n Оказа се, че Културно - информационния център се ръководи от Иван Николов, който е чест гост в телевизия \"СКАТ\", която пък, както знаем е собственост на бившия вицепремиер Валери Симеонов.  \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.12.08", "title": "Заместник - кметът на Босилеград пред Бареков и Байрактаров: Валери Симеонов е посещавал неколкократно Босилеград и Културно - информационните центрове, където се издават нелегално удостоверения за гражданство!"}
{"url": "http://www.bnews.bg/article/253352-grisho_vzel_700_000_lv_ot_darzhavata", "text": "\n Над 700 000 лв. е получил през годините Григор Димитров от държавата и Федерацията по тенис за да тренира и ходи на турнири, когато израстваше, като тенисист. \r\n\r\n Григор Димитров за пореден път обяви, че никой не му е помагал през кариерата му. За периода от 2007 до 2013 година от клуба Черно море-Елит, негови спонсори и общината във Варна той е получил около 120 000 лева като юноша, изчисли вестник \"24 часа\". \r\n\r\n Сумата от държавата, независимо дали е министерство или комитет, през всичките години е около 700 000 лева. Григор бе един от първите, които получиха специално финансиране още като юноша въпреки законовите спънки. Тогава шефът на ДАМС Весела Лечева дори промени правилника, за да може държавата да му дава пари по специален начин. \r\n\r\n Според варненския клуб пък подобно финансиране не е било осигурявано на нито един от неговите тенисисти. От ММС обаче отказаха да предоставят точната сума, която е отделена за подготовката на Григор Димитров през годините. Последно за олимпиадата в Рио му бяха отпуснати 100 000 лв. \r\n \n\t\t\t\t\t\t", "date": "2018.12.08", "title": "Гришо взел 700 000 лв. от държавата"}
{"url": "http://www.bnews.bg/article/253353-parvo_v_bnews_eto_koga_shte_stane_yasno_dali_nikolay_barekov_shte_se_kandidatira_za_evroizborite_evropedutatat_kategorichno_se_razgranichi_ot_vmro_i_nfsb_i_im_nanese_tezhak_udar", "text": "\n Другата седмица в Страсбург ще вземем решение дали ще се кандидатирам на Европейските избори следващата година. Именно там ще се проведе изнесеното заседание на ръководството на \"Презареди България - ББЦ. След като решението бъде взето, то ще бъде съгласувано с Алианса на консерваторите. Това заяви Николай Бареков в предаването \"Бареков и Байрактаров без цензура\", което се излъчва всяка събота от ‪10:30‬ часа на живо по телевизия \"Евроком\". \r\n\r\n Евродепутатът подчерта, че ако влиза в битката, то то ще е от името на \"Обединени консерватори\". По повод инсинуациите на спонсорирания от олигарси сайт \"Медиапул\", че Бареков търгува обединение на консерваторите у нас за членство в АКРЕ, той заяви в прав текст, че това не е \"търговия\", а изискване. Думите си той аргументира с факта, че държави като САЩ и Полша членуват а Алианса с по една партия и няма как малка като България държава да бъде представлявана във формацията от пет или шест партии. Всички нови членства на български партии ще се случват много трудно и бавно, убеден е той. Поради тази причина в името на обединението Бареков обяви, че е готов да оттегли членството на партията си, за да даде път на във формацията на един обединен консервативен блок, който дълги години да определя политиките в България и да брани и налага консервативните ценности. \r\n\r\n Бареков сподели, че дори съпредседателят на Групата на консерваторите и реформистите в Европейския парламент Решард Легутко е заявил, че няма време и в най-скоро време българските консерватори трябва да обявят обединението си и да излъчат листа за предстоящия евровот. \r\n\r\n Водещите показаха материал, в който президента Румен Радев извади коза със скандала с костинбродските фалшиви бюлетини - 400 хиляди на брой. Почувствах се реабилитиран, защото най-после сериозен политик да потвърди разследването с думите си и то в най-тежкото политическо предаване “Панорама”, излъчвано по БНТ, каза Бареков. в прав текст реабилитира Бареков и неговата роля в \"Костинбродската афера\" в предаването \"Панорама\". В тази връзка Бареков бе категоричен, че няма да напусне политиката, докато не постигне една от основните си цели, а именно въвеждане на машинно гласуване, за да се избегнат подобни манипулации и правото на глас и избор на българите да не бъде отнемано. \r\n\r\n Бареков сподели, че платформата \"Обединени консерватори\" е измислена от него и от неговия екип и първите хора, към които са се обърнали с покана, са техните коалиционни партньори от КП “България без цензура\", която през 2014-а излъчи двама евродепутати. Няма как \"Обединени консерватори\" да отправят покани към НФСБ и ВМРО, тъй като там по думите са били погазени основни ценности. Всички останали политически партии, включително \"Атака\", ще получат покани, увери евродепутатът. \r\n\r\n По думите му думата \"патриотизъм\" е омаскарена и това е причината в името на коалицията тя да не съществува. Консерватизмът се уповава на четири основни закона, изтъкна евродепутът. Това са свобода, солидарност, справедливост и семейство.\"Обединени патриоти\" по никакъв начин не отговарят на ценностите на консерватизма и не споделят неговите идеи, категоричен е Бареков. \r\n\r\n Когато тази формация влезе в управлението на България ние достигнахме критично дъно в класациите по свобода на словото. ПатрЕотите излъгаха пенсионерите, нарушавайки празните си обещания, а за справедливост трудно можем да говорим, след като българското правосъдие е \"в калта\", олигарсите държат съдебната система и същите политически формации (б.р. Обединени патриоти), са забъркани в най - долната афера, а именно търговията с български гражданства, заяви още той. В тази връзка Бареков подчерта, че една от основните точки в програмата на бъдещата формация е да се подаде ръка на бизнеса в лицето обаче на предприемачите, а не на олигарсите, които по думите могат да си купят цял български съд, а някои от тях и психиатрична експертиза, която да ги ги изкара психично болни, с цел да спечелят дадено дело. \r\n\r\n Относно семейните ценности, които изповядва консерватизмът, патриотите също са в разрез, пример за това е обявената война на майките на деца с увреждания, подчерта той. БиНюз припомня, че ББЦ излезе с обща програма, която бе ограбена от патриотите, но неосъществена. Основни точки в нея бяха: образователен ценз, образовано майчинство, трудово образователна повинност и таблети за учениците. \r\n\r\n Макар да откраднаха идеите на ББЦ, патриотите не спазиха плагиатстваните обещания и с тези лъжи разкъсаха думата \"патриотизъм\", заяви Бареков. \r\n\r\n Евродепутатът заключи с признание, че през 2014-а година е бил готов да се оттегли от политиката окончателно, след атаката на ГЕРБ към него. Тогава е било налице предложение да бъде подписан предизборен пакт, с 12 процента за ББЦ и 42 процента за ГЕРБ, но предложението е било отхвърлено от ГЕРБ, под претекста, че ГЕРБ не желае да подписва споразумения с никого. Малко по- късно след задкулисна договорка с ДПС, същите влязоха \"през задния вход\" в политиката, припомни той.  \r\n\r\n Бареков показа, че не е злопаметен и чувството му за справедливост към народа го води и официално в предаването подаде ръка на пермиера Борисов и заяви, че основният стремеж е да бъде обединен българския консерватизъм в ЕП, което по думите му ще даде повече власт на ЕП. \r\n \n\t\t\t\t\t\t", "date": "2018.12.08", "title": "ПЪРВО В BNEWS! Ето кога ще стане ясно дали Николай Бареков ще се кандидатира за евроизборите! Европедутатът категорично се разграничи от ВМРО и НФСБ и им нанесе тежък удар!"}
{"url": "http://www.bnews.bg/article/253344-tramp_nareche_tap_i_leniv_bivshiya_si_darzhaven_sekretar_reks_tilarsan", "text": "\n Президентът на САЩ Доналд Тръмп отговори на критиките на бившия си държавен секретар Рекс Тилърсън, като го нарече \"тъп\" и ленив\" ден след като той разказа как предупреждавал президента да не предприема неща, които биха нарушили закон или договор на САЩ, предаде Ройтерс.  \r\n\r\n Тръмп уволни (с туит) Тилърсън през март след серия публични разногласия за политиката спрямо Северна Корея, Русия и Иран. Освен политическите спорове, отношенията между двамата бяха обтегнати от медийни твърдения, че Тилърсън в частен разговор нарекъл Тръмп \"идиот\". \r\n\r\n Разказвайки за преживяванията си в Държавния департамент, Тилърсън описа президента като \"доста недисциплиниран - не обича да чете, не чете информационните доклади, не обича да вниква в подробности\". \r\n\r\n Според Тилърсън отношенията им се развалили, защото казвал на президента, че той не може да върши някои неща, защото са незаконни или биха нарушили договори.  \r\n\r\n \"Налагаше се да му казвам: Вижте, г-н президент, разбирам какво искате да направите, но не може да го направите по този начин. Това нарушава закон, нарушава договор. Това наистина го ядосваше\", разказа Тилърсън. \r\n\r\n Тилърсън говори на събитие в Хюстън, Тексас – първата му публична поява от почти девет месеца. Думите му бяха цитирани от Си Би Ес и \"Хюстън кроникъл\". \r\n\r\n \"Тревожи ме това, че американците изглежда се интересуват толкова малко от проблемите, че се задоволяват със 128 букви\", добави още бившият първи дипломат, намеквайки за \"Туитър\", предпочитаното от президента средство за комуникация.  \r\n\r\n Тръмп отвърна на удара отново с туит. \"Майк Помпейо върши страхотна работа. Много се гордея с него. Неговият предшественик Рекс Тилърсън нямаше необходимия умствен капацитет. Той беше тъп като пън и не можах да се отърва от него достатъчно бързо. Беше дяволски мързелив. Сега е напълно различно. Страхотен дух в Държавния департамент\", написа Тръмп. \r\n \n\t\t\t\t\t\t", "date": "2018.12.08", "title": "Тръмп нарече \"тъп\" и \"ленив\" бившия си държавен секретар Рекс Тилърсън"}
{"url": "http://www.bnews.bg/article/253350-4_godini_i_10_mesetsa_zatvor_za_nadziratel_ubil_16_godishno_momche_na_patya", "text": "\n 4 години и 10 месеца лишаване от свобода даде Окръжният съд на бившия затворнически надзирател Георги Доков за смъртта на 16-годишно момче, блъснато от колата му при шофиране в пияно състояние. Цялата му присъда е 7 години и 3 месеца, но тъй като делото протече по съкратената процедура, се намалява с една трета. Освен това мъжът е лишен от право да кара автомобил за 6 години, съобщава Дарик. \r\n\r\n Решението може да бъде обжалвано или протестирано пред Апелативния съд в Пловдив. Дотогава Доков остава с постоянна мярка „Задържане под стража“, която също може да бъде обжалвана. \r\n\r\n Доков е обвинен, че на 30 август около 20.40 часа тази година при шофиране по пътя от село Сарая към съседното Ивайло под въздействието на 1,58 промила алкохол по показания на дрегера е блъснал и убил на място колоездач – 16-годишния Станислав Стоянов. \r\n\r\n Съдебният процес започна днес и приключи още с първото заседание. Доков призна всички факти и обстоятелства от обвинителния акт и прие да се ползват доказателствата от досъдебното производство, без да се събират нови и да се разпитват свидетели. За това престъпление са предвидени от 3 до 15 години затвор, но при съкратено следствие наказанието се намалява с една трета. \r\n\r\n   \r\n\r\n В съдебната зала бяха и родителите на загиналото дете. Бащата коментира, че и хиляда години затвор да наложат магистратите, това няма да върне единственото му дете – то е в гроба. Няма как да се върне предишният живот на едно почернено семейство. И че очаква след като Доков излежи наказанието си, отново да си позволява да кара пиян. Все пак призова магистратите да използват цялата тежест на закона.  \r\n\r\n По време на заседанието се разбра, че мъжът има девет предишни наказания за нарушения на пътя. Повечето – административни, но факт е, че през 2012 година е правил и катастрофа, има и случай при проверка да откаже проверка с дрегер за алкохол. \r\n\r\n От 10 години затвор до условна присъда поискаха по време на заседанието страните от процеса. Според адвоката на родителите на загиналото дете - Румен Петков, справедливо би било да се определят 10 години, предвид многото отегчаващи обстоятелства и това, че е погубен детски живот. \r\n \n\t\t\t\t\t\t", "date": "2018.12.08", "title": "4 години и 10 месеца затвор за надзирател, убил 16-годишно момче на пътя"}
{"url": "http://www.bnews.bg/article/253357-boyko_borisov_pozdravi_stanishev_za_preizbiraneto_mu_kato_predsedatel_na_pes", "text": "\n Министър-председателят и лидер на ГЕРБ Бойко Борисов изпрати поздравителен адрес до президента на Партията на европейските социалисти (ПЕС) Сергей Станишев, който беше преизбран за трети пореден мандат начело на европейските социалисти късно снощи в Лисабон. \r\n  \r\n\"Избирайки Ви за трети пореден път за свой лидер, социалистите в Европа ясно показаха каква е оценката им за свършената от Вас работа, посочва премиерът в поздравлението си. \r\n  \r\n\"Твърдо вярвам, че демокрацията е най-голямото благо на съвременното ни общество, а неделима част от демократичния процес е опозицията. Вашата роля на коректив към властимащите носи големи отговорности и аз съм уверен, че Вашият безценен опит ще бъде истински компас за всички европейски социалисти\", посочва Борисов. \r\n\r\n \"Твърдо вярвам, че демокрацията е най-голямото благо на съвременното ни общество, а неделима част от демократичния процес е опозицията. Вашата роля на коректив към властимащите носи големи отговорности и аз съм уверен, че Вашият безценен опит ще бъде истински компас за всички европейски социалисти\", посочва Борисов. \r\n\r\n \"Радостен съм, че българин е председател на второто най-голямо политическо семейство в Европа. Пожелавам Ви здраве и успех в третия Ви последователен мандат като председател на Партията на европейските социалисти. Продължавайте да давате поводи за гордост на България\", завършва поздравлението си министър-председателят. \r\n  \r\n \n\t\t\t\t\t\t", "date": "2018.12.08", "title": "Бойко Борисов поздрави Станишев за преизбирането му като председател на ПЕС"}
{"url": "http://www.bnews.bg/article/253355-okolo_50_zadarzhani_predi_protesta_na_zhaltite_zhiletki_v_bryuksel", "text": "\n Полицията в Брюксел съобщи за около 50 задържани тази сутрин \"жълти жилетки\" като предохранителна мярка, предаде БТА. \r\n\r\n Местните власти очакваха около 12.00 ч. българско време да започне протест край сградите на институциите на ЕС в белгийската столица. Полицията е спряла първите задържани в Европейския квартал и край основните железопътни гари в града. \r\n\r\n В района, където се очакват проявите, се наблюдава повишено полицейско присъствие, но засега обстановката изглежда спокойна. Местни медии съобщават, че \"жълти жилетки\" са блокирали движението по магистрала на границата с Франция. \r\n\r\n Протестиращите пропускат много бавно леки автомобили, но не позволяват преминаване на камиони. \r\n\r\n Миналата седмица при протест на около 500 \"жълти жилетки\" в Брюксел станаха сблъсъци със силите на реда, бяха опожарени два полицейски автомобила. Властите съобщиха, че са установили няколко десетки виновници за размириците и повечето от тях вече са лишени от свобода. \r\n\r\n   \r\n \n\t\t\t\t\t\t", "date": "2018.12.08", "title": "Около 50 задържани преди протеста на „жълтите жилетки” в Брюксел"}
{"url": "http://www.bnews.bg/article/253363-vodata_poskapva_ot_1_yanuari_nay_mnogo_v_sofiya", "text": "\n Нови цени на водата ще има от 1 януари в редица градове в страната. Това показва доклад на Комисията за енергийно и водно регулиране (КЕВР), който ще бъде подложен за обществено обсъждане, пише \"Труд\". \r\n\r\n В София кубикът поскъпва с близо 20 стотинки, като цената става 2,585 лв. за куб. м от 2,354 лв. за кубик досега с ДДС. В Бургас цената вече гони 3 лева при 2,729 лв. с ДДС досега. За Варна регулаторът предвижда кубикът да стане 3,097 лева при - 2,974 лева досега. \r\n\r\n По-малко ще е повишението на ВиК услугата в Пловдив, където потребителите се предлага да плащат по 2,216 лева за кубик, при досегашни 2,20 лв. за кубик. Увеличение ще има и в Монтана и Враца. Там обаче новата цена надхвърля социално поносимата, уточняват от КЕВР. Затова в двата града се предвижда тя да стигне до прага, който съответно е 2,967 лв. за куб. в Монтана и 3,171 лв. за кубик във Враца. \r\n\r\n Определянето на цените от 1 януари 2019 г. е заложено в бизнес плановете на ВиК дружествата, уточниха от КЕВР. Освен тях при определяне на новите цени регулаторът взима под внимание процента на инфлацията за годината, както и коефициента на изпълнение на предвидените за периода разходи. Именно заради неизпълнени разходи ВиК Кърджали ще бъде санкционирано и там цената на водата ще бъде намалена, посочиха от КЕВР. \r\n \n\t\t\t\t\t\t", "date": "2018.12.08", "title": "Водата поскъпва от 1 януари, най-много в София"}
{"url": "http://www.bnews.bg/article/253345-spirat_metroto_v_tsentara_na_sofiya_zaradi_tretiya_lach", "text": "\n Спират метрото в центъра на София заради планирани ремонти, информира Нова телевизия. \r\n\r\n Без метро ще е между станциите Сердика\" и стадион \"Васил Левски\" в двете посоки през събота и неделя. Спирането се налага заради изграждането на третия лъч на метрото. \r\n\r\n Машините ще трябва да преминат под линиите на действащия лъч. Това крие риск от смущения от вибрациите на преминаващите влакове. \r\n\r\n Изгражданият тунел ще е с дълбочина 22 метра. \r\n\r\n Общината ще осигури наземен транспорт, за да компенсира липсата на влакове под земята. Движението на метровлаковете ще бъде възстановено в нощта на неделя срещу понеделник. \r\n\r\n Преди месец метрото между станция \"Сердика\" и националния стадион пак беше спряно временно през уикенда. \r\n \n\t\t\t\t\t\t", "date": "2018.12.08", "title": "Спират метрото в центъра на София заради третия лъч"}
{"url": "http://www.bnews.bg/article/253343-na_8_dekemvri_praznuvat_studentite", "text": "\n8 декември е празникът на българските студенти.\r\n\r\nСтудентският празник се чества от 1903 г., когато се е отбелязвал 15-годишният юбилей на Софийския университет.\r\n\r\nДатата постепенно става празник на всички студенти в България.\r\n\r\nАкадемичният съвет на Софийския университет решава да отдели патронния празник на висшето училище от общия на 8 декември и определя за свой официален празник 25 ноември – денят на патрона на университета – Св. Климент Охридски. \r\n\r\nОсми декември остава светска дата и продължава да обединява българските студенти с изключително популярния им празник.\r\n\r\nОфициално 8 декември е обявен за неучебен ден и за празник на всички български студенти на заседание на Съвета на ректорите от 28 октомври 1994 г.  \n\t\t\t\t\t\t", "date": "2018.12.08", "title": "На 8 декември празнуват студентите"}
{"url": "http://www.bnews.bg/article/253342-zhaltite_zhiletki_vav_frantsiya_premierat_ni_chu_chakame_prezidenta", "text": "\nСедемчленна делегация на \"жълтите жилетки\" се срещна с премиера на Франция Едуар Филип снощи и заяви, че очаква отговор от президента Еманюел Макрон на своите предложения, предаде Асошиейтед прес.\r\n\r\n\"Премиерът съзнава сериозността на ситуацията. Той ни изслуша и обеща да предаде нашите искания на президента на Републиката. Надявам се, че той ще говори на народа на Франция като баща, с обич и уважение. \r\n\r\n\"Жълтите жилетки\" във Франция: Премиерът ни чу, чакаме президента\r\nТяхна делегация се срещна с министър-председателя Едуар Филип\r\n\r\n\r\n\r\nСедемчленна делегация на \"жълтите жилетки\" се срещна с премиера на Франция Едуар Филип снощи и заяви, че очаква отговор от президента Еманюел Макрон на своите предложения, предаде Асошиейтед прес.\r\n\r\n\"Премиерът съзнава сериозността на ситуацията. Той ни изслуша и обеща да предаде нашите искания на президента на Републиката. Надявам се, че той ще говори на народа на Франция като баща, с обич и уважение, и че ще вземе силни решения\", заяви на излизане Кристоф Шалансон, говорител на движението. \r\n\r\nПариж е военна зона преди поредния масов протест\r\nПо думите на Шалансон пред репортерите делегацията на протестиращите е поискала мерки за подобряване на заплащането на работещите и на покупателната способност на французите. \r\n\r\n\"Премиерът ни чу, сега чакаме президента да говори\", каза Жаклин Моро, друга участничка в срещата. Тя бе представена от правителството като опит за постигане на диалог преди очакваните днес масови демонстрации и опасенията от насилие, отбелязва АП. \r\n\r\nМакрон, който запази мълчание пред цялата седмица, даде да се разбере, че няма да говори за кризата преди началото на следващата седмица, припомня Франс прес.\r\n\r\nИзненадващо снощи президентът посети парижко предградие, за да се срещне с мобилизирани жандармеристи, които ще пазят реда на \"Шанз-елизе\" днес. \r\n\r\nВизитата в казарма в Ножан-сюр-Марн източно от Париж не беше обявена предварително. Нямаше представители на пресата. Според Елисейския дворец Макрон е разговарял около час с около 60 офицери, които са участвали в потушаването на безредиците миналия уикенд. Той насърчил офицерите и им благодарил за работата. \n\t\t\t\t\t\t", "date": "2018.12.08", "title": "\"Жълтите жилетки\" във Франция: Премиерът ни чу, чакаме президента"}
