{"url": "http://www.bnews.bg/article/236786-vizhte_menyuto_na_elizabet_ii", "text": "Може би смятате, че кралица Елизабет II се наслаждава на най-фини деликатеси всеки ден, тогава вижте какво яде британската владетелка. Според британски медии кралският главен готвач Марк Фланаган два пъти седмично представял на кралицата списък с предложения, които тя одобрява или отхвърля. Бившият кралски готвач Дарън Макгрейди сподели, че кралицата не е чревоугодник, тя се храни, за да живее. Принц Филип обаче обичал храната и дори може да седи цял ден на маса и да води разговори. \r\nПредлагаме ви един поглед върху менюто, което предпочита кралицата - от чая, който пие, и бисквитите, които яде, когато се събуди, до нисковъглехидратните ѝ обеди, чашата шампанско преди лягане и блокчето шоколад. Денят започва с чай и бисквити. Тя пие чаша току-що запарен Ърл грей без мляко и захар в чаша от китайски порцелан с няколко бисквитки. \r\nСлед това преминава през закуската, която обикновено включва зърнена закуска и плодове, а понякога избира препeчена филийка със сладко. В някои случаи може да замени сладкото с бъркани яйца, пушена сьомга и трюфели. \r\nКралицата е почитателка на кафявите яйца, защото смята, че те са по-вкусни.  Преди обяд тя пийва коктейл от джин и дюбоне с парченце лимон и много лед.  Обядът ѝ обикновено включва нещо семпло като риба със зеленчуци. Друг вариант е пилето със салата, придружени от чаша вино. \r\nВсеки ден тя изпива чаша следобеден чай, който се сервира със сандвичи с краставици, пушена сьомга, яйца и майонеза или шунка и горчица, както и филийки с малиново сладко, изрязани с размерите на пени. \r\nВечерята се състои от телешки филета или фазан, сьомга от фермите в Сандригам и Балморал. Месото се сервира със сос от гъби, сметана и уиски. \r\nДесертът включва ягоди или сладки, бели праскови от градините на замъка Уиндзор. Кралицата обожава шоколада. Charbonnel et Walker, Bendicks и Prestat имат кралска гаранция, но и по-евтини марки като Cadbury и Nestle също се ползват в кралското домакинство. \r\nТя обича бисквитена шоколадова торта, шоколадов мус и ганаш.  И накрая, но не на последно място денят на Елизабет II завършва с чаша шампанско. Изборът е сведен до 8 основни марки, сред които Bollinger, Lanson и Krug.", "date": "2018.02.10", "title": "Вижте менюто на Елизабет II"}
{"url": "http://www.bnews.bg/article/236797-vizhte_top_dvoretsa_na_balgariya_kasata_na_gerb_ot_varna_s_palat_za_desetki_milioni_ot_miliardi_porachki_snimki_video", "text": "„Прясно асфалтираната ул. Студентска /гр. Варна/… както казва Яската „впечатлен съм“. Опасната ограда на ОУ „Черноризец Храбър“ е подменена с нова, ама само отпред и отстрани.“ Борис Касиков: Време е да ви кажа какво предстои - Някъде преди местните избори бул. Левски ще е готов. С него трябва да спечелят изборите все пак. Дотогава – разкопани, без вода, в задръстване и прочие. Месец – два, по време на изборите, ще имаме хубави, нови улици ( разбира се, всяка странична от булеварда улица ще си е лунен пейзаж), след което ще дойде зимата и … ремонтите ще почнат наново… както винаги досега… Приятно живеене, шофиране и гласуване… На Портних и Хидрострой пожелавам – Само да не вали! Бележка на АФЕРА: „Касичката“. Това е къщата на „Вичо“ /“Хидрострой“/ – на ръба на морето, територия, изключителна държавна собственост:   Това докато Борисов лъже маже как бори с корупцията.,всички пари на въпросния Вичо са само от държавата и еврофондовете. Нищо общо с частната инициатива.", "date": "2018.02.10", "title": "Вижте Топ Двореца на България! Касата на ГЕРБ от Варна с палат за десетки милиони от милиарди поръчки! (СНИМКИ/ВИДЕО)"}
{"url": "http://www.bnews.bg/article/236788-krisko_vze_apartamenta_na_iliyan_mihov_barovetsa", "text": "Рапърът Криско е купил апартамента на пионера на попфолка Илиян Михов – Баровеца \r\nИмотът се намира в затворен комплекс в Бистрица, с който Баровецът се разделил през 2016-а. Рапърът е броил 78 133 лева, за да се сдобие с имота. Това е истински удар, тъй като цената на подобен апартамент е около 200 бона. Жилището е с площ 121 кв.м и се намира на четвъртия етаж, а Криско е платил още 9779 лв., за паркомясто. \r\nТова е вторият имот, който Криско купува в луксозния комплекс, след като през 2014г. се сдоби с апартамент, в собствеността на който участват и родителите му, пише „Телеграф“. \r\n ", "date": "2018.02.10", "title": "Криско взе апартамента на Илиян Михов – Баровеца"}
{"url": "http://www.bnews.bg/article/236792-tragediya_19_dushi_zaginaha_pri_intsident_s_dvuetazhen_avtobus_v_honkong", "text": "Най-малко 19 души са загинали и други десетки са ранени при инцидент с двуетажен автобус в Хонконг, съобщава АФП. Местни медии публикуваха снимки, на които се вижда преобърнатият на една страна автобус до град Тай По. Полицията съобщи, че 17 мъже и две жени са загинали при катастрофата. На този етап не е ясна причината за инцидента. Рядко се случват подобни инциденти в Хонконг, тъй като общественият транспорт е един от най-добре поддържаните в света. През 2003 г. двуетажен автобус се сблъска с камион и падна от мост. Тогава загинаха 21 души. През 2008 г. 18 души загинаха при друг инцидент с автобус. През 2012 г. 39 души изгубиха живота си при катастрофа на високоскоростен ферибот с лодка за развлечение.", "date": "2018.02.10", "title": "ТРАГЕДИЯ! 19 души загинаха при инцидент с двуетажен автобус в Хонконг"}
{"url": "http://www.bnews.bg/article/236784-aksiniya_se_borila_s_bulimiya_i_anoreksiya", "text": "Аксиния бе една от първите певици у нас, които атакуваха музикалната сцена след участие в риалити шоу. \r\nТя бе първата изгонена от шоуто „Стар академи“ през 2005 г., но стана най-разпознаваемата участничка в предаването. \r\nКариерата ѝ обаче е краткотрайна и преминава без особени успехи. Дипломираната в Свищов икономистка се пробва още като тв водеща и модел. \r\nВ момента Аксиния вече е госпожа Чой и живее в Ню Йорк, пишат от tialoto.bg. Омъжена е за американец от южнокорейски произход. Запознала се с него покрай приятели, след като спечелила стипендия да учи зад океана. \r\nВ момента тя се интересува от темата за здравословното хранене, а причината е тежка лична битка. Тя е страдала от анорексия и булимия, докато била част от българския шоубизнес. \r\nВ добавка страдала и от невроза, призна самата тя пред bTV. Битката ѝ с болестта ѝ отнела няколко години, като твърди, че сама е успяла да се пребори. Криела се добре от близките си, защото се срамувала от хранителните си разстройства. Затова сега се е посветила като доброволка на болните от анорексия в Ню Йорк. \r\n ", "date": "2018.02.10", "title": "Аксиния се борила с булимия и анорексия"}
{"url": "http://www.bnews.bg/article/236781-ne_se_sprya_kotseto_pak_krashka_na_zhena_si", "text": "Попфолк певецът Константин бе хванат отновo в крачка с плеймейтката Жанет, която по-рано разкри, че е мачкала чаршафите със семейния изпълнител. \r\nБрюнетката получила покана, която мигновено отказала, тъй като вече била в леглото. Минути по-късно разбрала, че Коцето има участие и хукнала към нощния клуб. Моделката споделя пред „Телеграф“, че вечерта е била изпълнена с усмивки и емоции, но за края мълчи. \r\nВ откровено интервю съпругата на Коцето Надя споделя, че ако разбере за изневяра от негова страна, отношенията им ще се променят, но тъй като е суеверна, не разсъждава по темата, за да не предизвиква съдбата. \r\nСпоред запознати обаче историята между Коцето и Жанет се задълбочава и със сигурност развитието няма да е в полза на фолкзвездата. \r\n ", "date": "2018.02.10", "title": "НЕ СЕ СПРЯ! Коцето пак кръшка на жена си"}
{"url": "http://www.bnews.bg/article/236791-patrioti_ili_nay_obiknoveni_komisioneri", "text": " Спомняте ли си онзи вой, който нададоха от Атака за прехвърлянето на яз.Бели Искър в патримониума на областната софийска управа. От Атака започнаха изведнъж да демонстрират неистова загриженост за безопасността на българския народ.Естествено както си му е редът веднага бе поставен и въпросът за едни 80 милиона лева. Интересно е да припомним, че концесионер на яз.Бели Искър е Софийска вода. Да не би случайно партия атака да се е загрижила за финасирането на Софийска вода? Интересно също е , че подготовката на ремонта според експерти ще отнеме не по-малко от година,предварителните разчети за негоса около 30 милиона лева. Все още се водят спорове и кой да поеме разходите- държавата или концесионера. Интересно защо от Атака говорят тогава за 80 милиона лева? Да не би случайно патриотарите да се подготвят за тлъста комисионна, платена от нашите джобове?", "date": "2018.02.10", "title": "Патриоти или най-обикновени комисионери?"}
{"url": "http://www.bnews.bg/article/236780-roditeli_izostavili_detsata_si_nasledyavat_sotsialnite_im_pomoshti", "text": "Помощите на изоставените от родителите си деца, биват наследявани от биологичните родители, които са се отказали от синовете и дъщерите си след раждането им.  \r\nЗа този реален абсурд съобщиха от Нова телевизия, позовавайки се на сигнал от Асоциацията на деца с епилепсия. След всеки смъртен случай в център за настаняване на деца с увреждания, събираната през годините инвалидна пенсия отива в ръцете на родители, които често не знаят дори дали детето им още е живо. Наследените по този начин суми достигат стотици хиляди левове. Подобен случай има в Центъра за деца и младежи с увреждания в село Вълково. Преди по-малко от година, състоянието на едно от момчетата рязко се влошава. Въпреки спешната лекарска намеса, 23-годишният Иван издъхва. Социалният работник в центъра е настойник на всички настанени лица, но при смърт нейните права се прекратяват. По закон трябва да бъдат открити родителите. Ръководството на центъра ги намира, но те отказват дори да организират погребението на сина си. Задълженията им се поемат от Община Сандански. След като 23-годишният мъж е погребан от общината, родителите, които са се отказали от него се появяват с искане да наследят банковата сметка на биологичния си син. В нея има около 12 000 лева. Формално, те са пълноправни наследници на тези пари. Според нормативната уредба при навършване на 16-годишна възраст Иван, който бил с ясна диагноза, започнал да получава инвалидна пенсия. Към нея имало и интеграционни добавки. Настойникът можел да тегли пари за личните нужди на момчето, но само в извънредни ситуации и само, ако съдът позволи. От Агенцията за социално подпомагане обясниха, че според Семейния кодекс родителите остават законни представители на децата си, докато те не бъдат осиновени. Законът за наследството е в правомощията на Министерство на правосъдието. От там обясняват, че биха могли да направят промени единствено след добре аргументирано предложение и широко обществено обсъждане. Към момента няма подобни инициативи.", "date": "2018.02.10", "title": "Родители, изоставили децата си, наследяват социалните им помощи"}
{"url": "http://www.bnews.bg/article/236782-brad_i_andzhelina_se_razvezhdat_do_dni", "text": "Развод ми дай и повече не ме мъчи. Този култов рефрен от песента на Асен Гаргов е достойно обобщение за развръзката в семейство Бранджелина. Допреди година и половина едва ли някой е предполагал, че най-коментираната светска двойка в Холивуд ще сложи край на привидната семейна идилия. Ето, че дойде време за окончателния развод на Анджелина Джоли и Брад Пит след месеци съдебна война кой да получи попечителството върху децата им. Знаменитостите вече са в пълна готовност да сложат подписите си в тази нелека раздяла. Това разкрива приближен до светската двойка пред френското списание Gala. \"Във всеки случай по отношение на децата те са близо до приятелско споразумение. Те са в по-добри отношения и този развод трябва да се разреши до края на февруари\", коментира източникът. Тази новина се очаква да успокои напрежението в това семейство и да позволи на Брад да вижда децата си, както той желае. Така двамата, Брад и Анджи, ще може да обърнат страницата на една история, която караше всички да мечтаят, обобщава приятелят им. По време на безмилостната война кой да се грижи за децата, всеки един от тях реши да говори. Холивудските звезди обясниха причините довели до раздялата им. В интервю за GQ Брад сподели, че желанието му е разводът да премине \"с голяма деликатност\". От своя страна Анджи призна пред Vanity Fair \"за един болезнен период\". \"Това беше най-трудният момент в живота ми. В момента търсим глътка въздух. Опитваме се да направим най-доброто за нашето семейство. Нещата се влошиха... Не, не искам да използвам тази дума. Нещата станаха трудни\". \r\n ", "date": "2018.02.10", "title": "Брад и Анджелина се развеждат до дни"}
{"url": "http://www.bnews.bg/article/236787-aktyorat_vasil_mihaylov_otkazva_da_prieme_nagradata_ikar", "text": "Няма да взема тази награда! Това заяви актьорът Васил Михайлов в ефира на сутрешния блок „Нашият ден” на програма „Христо Ботев” на БНР по повод новината, че той е тазгодишният носител на наградата \"Икар\". Номинациите за призовете на Съюза на артистите в България (САБ) вече са ясни. 44-тата церемония по връчването на \"Икар\"-ите ще се състои на 27-и март в Народния театър „Иван Вазов”. Това е моят малък протест за всичко онова, което става и не се случва в театъра!, каза още обичаният от поколения българи актьор, като подчерта, че това е негово лично решение и позиция. С думите: Става се актьор, като изиграеш поне 50 роли!, актьорът Васил Михайлов пожела успех на младите театрали.", "date": "2018.02.10", "title": "Актьорът Васил Михайлов отказва да приеме наградата \"Икар\""}
{"url": "http://www.bnews.bg/article/236779-otkazvat_rabota_na_momche_s_autizam_video", "text": "Мишо е на 19 години, интересува се от спорт, обича да готви и е отлично запознат с модерните технологии. Младежът си търси работа, но навсякъде му затварят вратата. Чува „НЕ”  не защото не може или не иска да работи, а защото е с аутизъм. Какво е да си аутист в България? И какво има да каже Михаил Игнатов? Репортажът на Василена Гръбчева и операторите Димитър Василев и Десислав Митов гледайте във видеото.  ", "date": "2018.02.10", "title": "ОТКАЗВАТ работа на момче с аутизъм(ВИДЕО)"}
{"url": "http://www.bnews.bg/article/236790-turski_helikopter_e_svalen_pri_operatsiyata_v_siriya", "text": "", "date": "2018.02.10", "title": "Турски хеликоптер е свален при операцията в Сирия"}
{"url": "http://www.bnews.bg/article/236785-novo_20_madona_se_razkrasyava_s_vilitsi", "text": "Мадона сподели видео, в което разкрива как поддържа младежкия вид на лицето си.В клипа се вижда как 59-годишната поп икона се подлага на специална терапия с инструменти, които силно напомнят на вилици. Гласът ѝ във видеото е променен и има активиран филтър за снимане, който показва лицето ѝ в близък план и със синя панделка в косите. Но тя не може да бъде объркана с друг човек заради разпознаваемото разстояние между предните зъби. Тя успява и да се шегува междувременно, като обръща внимание на странните инструменти, които използва козметичката ѝ. \r\n\"Да стягаш кожата на лицето си с вилица и да мушкаш някого с вилица. Правила съм ги и двете\", казва Мадона. Въпреки че често е коментирана като знаменитост, която има какво да направи за лицето си, тя нееднократно се е изказвала срещу хирургическите намеси. \"Аз съм такава каквато съм. Не ми харесва идеята да ме приспят и да ме режат\", споделя звездата.", "date": "2018.02.10", "title": "НОВО 20! Мадона се разкрасява с... вилици"}
{"url": "http://www.bnews.bg/article/236768-golyama_zadushnitsa_e_hristiyanite_izvarshvat_pomen_za_dushite_na_pochinalite", "text": "\r\nГоляма задушница е! \r\nХристияните извършват помен за душите на починалите. \r\nСпоред православието днес е един от трите дни в годината, в които е ден за почит към мъртвите. \r\n  \r\nНа Голяма Задушница се приготвят варено, подсладено жито, хляб и вино. \r\n  \r\nПоменът се прави на гроба, в църква или у дома. Житото е символ на възкресението, защото по думите на Св. Павел житното зърно не може да оживее, ако първо не умре. Виното е символ на кръвта на Иисус Христос. \r\nЗапалването на свещи символизира горещата вяра, а пламъчетата напомнят за безсмъртието на душите на покойниците. Тамянът означава чистата молитва, а цветята - добродетелите на починалия. Голяма Задушница винаги е в деня преди Месни Заговезни, седмица след които започва Великденският пост. \r\nСтолична община осигурява допълнителен обществен транспорт по повод възпоменанието \"Задушница\". \r\nВъвежда се временна организация на движението. Разкрива се временна трамвайна линия с маршрут от ж.к. \"Борово\" - кв. \"Орландовци\". \r\n  \r\nРазкрива се временна автобусна линия № 83А (за гробищен комплекс \"Бакърена фабрика\") с маршрут - от Зоопарка по маршрута на автобусна линия № 83 до бул. \"Ломско шосе\", наляво по бул. \"Ломско шосе\", наляво по ул. \"Бели Дунав\" и по ул. \"Хан Кубрат\" по маршрута двупосочно. Разкрива се няколко временни автобусни линии. \r\n  \r\nВременна автобусна линия № 108А (за гробищен комплекс \"Бакърена фабрика\") с маршрут - от ж.к. \"Люлин - 5\" по стария маршрут на автобусна линия № 108 (в посока ул. \"Бели Дунав\" - от бул. \"Сливница\" по ул. \"Адам Мицкевич\") до ул. \"Бели Дунав\", надясно по ул. \"Хан Кубрат\", наляво по ул. \"Христо Силянов\", наляво по бул. \"Ломско шосе\", наляво по ул. \"Бели Дунав\" и по ул. \"Хан Кубрат\" по маршрута, двупосочно.  \r\nРазкриват се и временни автобусни линии за обслужване на гробищни комплекси \"Централни гробища\" и \"Малашевски гробища\". Автобусна линия № 18А с маршрут: автостанция \"Орландовци\" - гробищен парк \"Малашевски гробища\" по маршрута на автобусна линия № 18; \r\n  \r\nАвтобусна линия № 79А с маршрут: надлез \"Надежда\", ул. \"История Славянобългарска\", ул. \"Индустриална\", ул. \"Константин Стоилов\", бул. \"Ген. Данаил Николаев\", бул. \"Владимир Вазов\", ул. \"Тодорини кукли\", ул. \"Река Велека\" и по бул. \"Владимир Вазов\" по маршрута двупосочно; \r\n  \r\nАвтобусна линия № 86А с маршрут: АТ \"Малашевци\", ул. \"Резбарска\", пл. \"Сточна гара\", бул. \"Сливница\", обратен завой на ул. \"Опълченска\" и по маршрута, двупосочно; Автобусна линия № 90А с маршрут: автостанция \"Изток\", бул. \"Ботевградско шосе\", ул. \"Александър Екзарх\", ул. \"Река Велека\", ул. \"Васил Кънчев\" до гробищен парк \"Малашевски гробища\"; Пътните полицаи от столичното МВР ще насочват шофьорите къде да паркират около гробищните комплекси.  \r\nВъзможните паркинги са в района на Централни гробища - по платната на ул. \"История Славянобългарска\" (старо име ул. \"202\") и ул. \"Заводска\"; в района на гробища \"Бакърена фабрика\" - по платната под подлеза на ул.\"Адам Мицкевич\"; в района на гробища \"Малашевци\" - по платната на ул. \"Резбарска\" между ул. \"Васил Кънчев\" и бул. \"Ген. Владимир Вазов\", както и пред централния вход на ул. \"Жак Дюкло\". \r\n ", "date": "2018.02.10", "title": "Голяма задушница е! Християните извършват помен за душите на починалите!"}
{"url": "http://www.bnews.bg/article/236769-pateritsite_stanaha_mnogo_bozhidar_dimitrov_se_razbral_sas_slavi_trifonov_da_si_satrudnichat_i_da_rabotyat_zaedno", "text": "Днес във Фейсбук попаднахме на коментар публикуван от Костадин Георгиев по повод обявената от Божидар Димитров информация, че с шоумена с политически амбиции Трифонов вече имат договорка, да работят заедно и да си помагат в общите цели.  Ето какво написа Костадин в своя личен профил!  * публикуваме без редакторска намеса  А познайте сянката на кой ПРОЗИРА зад поредното безумие. Пък аз си мислех, че само учиндолския тарикт ще крепи ЦАРЯТ НА КОНТРАБАНДАТА , пък виж ти и изкукалия професор се кани за патерица на КАПИ ДИ ТУТИ КАПИ!!! Коментърт му е повлиан от публикувана от epicenter.bg статия след изказването но Димитров. Истината лека по лека излиза на яве и почва да се вижда кой уж независим и новодошъл, а всъщност патерица на \"великите сили\". Статията на епицентър може да видите ", "date": "2018.02.10", "title": "Патериците станаха много! Божидар Димитров се разбрал със Слави Трифонов да си сътрудничат и да работят заедно"}
{"url": "http://www.bnews.bg/article/236789-poredna_katastrofa_na_patya_ruse_byala_vze_zhertva", "text": "", "date": "2018.02.10", "title": "Поредна катастрофа на пътя Русе – Бяла взе жертва"}
{"url": "http://www.bnews.bg/article/236783-aleksandar_sano_hvarlil_papa_na_shterka_si_v_royal_academy_of_arts_v_london", "text": "Aлександър Сано е хвърлил пъпа на дъщеричката си в Кралската академия по изкуства в Лондон. Aктьорът, който се превърна в масов любимец с ролята си на Косъма в \"Под прикритие\" искал да хвърли пъпчето на малката Ава на специално място. \"Там е, на скрито месетнце\", с усмивка обяснява звездата.  И допълва, че на прощъпулника си Ава хванала банкнота и химикал, затова и с майка й Нели се чудят как да тълкуват избора й. В дъщото време момиченцето проявява и сериозен интерес към изкуствата и актьорската професия на татко си.  \r\nИ вече може да се похвали с първата си голяма роля в нов български сериал, където играе.... дъщерята на татко си. \"Малко преди да започнем снимките се оказа, че няма подходящо дете, което да изиграе ролята. И тъй като става въпрос за момиченце на 6-8 годинки, което да играе моя дъщеря, просто предложих да я доведа и да я пробват\", с усмивка казва Сано.  \r\nРежисьорът я харесал веднага и снимките започнали. Иначе малката госпожица се увлича и от изкуствата и все още не е решила каква иска да стане. Детето е свикнало с известността на баща си и като по-малка дори питала другите деца в детската градина кога ще дават родителите им по телевизията.  \r\nИмето й пък е идея на майка й - Нели Атанасова. Която го измислила в нощта, в която я родила. \"Майка й го избра няколко часа преди да я роди. Просто ме събуди и каза \"Ава\", разказва Косъма, предават от \"24 часа\". ", "date": "2018.02.10", "title": "Александър Сано хвърлил пъпа на щерка си в Royal Academy of Arts в Лондон "}
{"url": "http://www.bnews.bg/article/236774-grisho_udari_boykot_na_sofia_open_2018", "text": "Из публичното пространстово изтече информация, че топ тенесиста на България Григор Димитров е ударил бойкот на турнира Sofia Open 2018, за да натикат във федераията негов човек. Още в началото на годината Димотр обясняваше, как има здравословни проблеми свързани с рамото. Тук идва въпроса истина ли е това, обаче или добре изиграна постановка. Източник на Bnews твърди, че конспирацията е  е следната, добре познатата схема умните и красивите с крадливите : Димитров се чудел дали да вземе участи е в  Sofia Open 2018, не заради пробелемите с рамота си, а защото при отказ ще унизи Стефан Цветков, който освен невероятен световно признат и уважаван  тенесист по настоящем е президент на българската федерация по тенис и член на борда на директорите на Международната тенис федерация (ITF).  Замисълът на всичко е да бъде отстранен  Цветков, а на негово място да бутнат Мануела Малеева от партията “Да България”.  Явно и в тенисът политическата шуробаджанащина започва да си порправя лека полека път, в конкретният случай в ущърб на човек, който достойно и честно върши своята работа. ", "date": "2018.02.10", "title": "ГРИШО УДАРИ БОЙКОТ на Sofia Open 2018"}
{"url": "http://www.bnews.bg/article/236770-snegat_ostavi_hilyadi_po_amerikanskite_letishta", "text": "Силните снеговалежи станаха причина за отмяната на над 1500 полета в Средния запад на САЩ, съобщават световните агенции. Мнозинството от анулираните полети са в три международни летища на Чикаго в щата Илинойс и Детройт в щата Мичиган. Ръководствата им са изкарали над 280 снегорина за почистване на пистите. Авиокомпаниите пререгистрираха билетите от отменените полети за други дати без доплащане. Националната метеорологична служба на САЩ публикува предупреждение за студове и снеговалежи, касаещи около 23 милиона души в Средния Запад.  Как мокра тениска замръзва за минут. \"През уикенда ще вали повече сняг, отколкото за същото време в предишните две зими\", каза кметът на Чикаго Рам Еманюъл. По прогнози на синоптиците в Чикаго може да се натрупа над 20 см снежна покривка, а в Детройт - от 15 до 23 см. Си Ен Ен отбеляза, че от 1884 г. в Чикаго снежната покривка е била над 30 см само девет пъти.", "date": "2018.02.10", "title": "Снегът остави хиляди по американските летища"}
{"url": "http://www.bnews.bg/article/236795-84_godishen_obvinen_v_seksualen_tormoz_ot_vazrastnata_si_lyubovnitsa", "text": "Полицията в италианския град Чекина е \"по петите\" на 84-годишен дядо, обвинен в сексуален тормоз от своята любовница на същата възраст, предаде Франс прес, цитирана от БТА.  \r\nВдовецът, чието име не се съобщава, от години поддържал връзка с изгората си. Когато обаче тя решила да сложи край на отношенията им, отхвърленият Ромео започнал да я причаква пред дома й. Стигнало се дотам, че преследваната жена трябвало да се приютява при децата си.  \r\nОтритнатият любовник не се ограничил само да дебне старата дама. През януари дядото излял бидон със запалителна течност пред апартамента й и запалил входната врата. За щастие жената не била у дома.  \r\n  След направено разследване полицаите са предали случая на прокуратурата, след като предвидливо са конфискували две пушки и боеприпаси, собственост на възрастния натрапник.", "date": "2018.02.10", "title": "84-годишен обвинен в сексуален тормоз от възрастната си любовница"}
{"url": "http://www.bnews.bg/article/236772-podpaliha_kolata_na_chalgadzhiyata_krum", "text": "Автомобилът на попфолк изпълнителят Крум бе подпалена в близост до бул. „България“ в четвъртък. Околко 21 часа певецът получил обаждане, че колата му гори, първоначално приел информацията на шега, минути по-късно видял полицаите и пожарникарите, които потушавали пламъците. В интервала между 19 и 21 часа Крум тренирал във фитнеса. Паркирал е една близка уличка. Тръгнал си и телефонът му звъннал. „Беше моята пиарка, която ми разказа за палежа. Явно са я издирили, за да й съобщят. Първоначално не повярвах, скоро ми направиха подобна шега, и то точно когато бях на тренировка. Бяха ми казали, че като изляза от фитнеса няма да си намеря колата цяла, оказа се мой приятел. Беше преди седмица“. Затова и сега Крум помислил, че е шега, но когато видял, че от автомобила му е останала само задницата, а край останките е пълно с полиция и пожарникари разбрал, че нещата са сериозни. \r\n„По принцип имам предположения кой го е извършил, но на този етап става дума за предположения. Стресираща работа, радвам се, че няма пострадали. Тази кола вече е покойница, аз знаех, че скоро ще я сменя, но не знаех, че ще е по този начин“, казва пред „Телеграф“ Крум.", "date": "2018.02.10", "title": "Подпалиха колата на чалгаджията Крум "}
{"url": "http://www.bnews.bg/article/236775-nova_blokada_na_pat_e_79_v_severozapada", "text": "На пореден протест излязоха жители на северозападни общини с искане за по-добри пътища. Искането е до София да се стига по магистрала, а под Петрохан да се изгради тунел. Въпреки плътния полицейски кордон, в района на Видин движението по международния път Е-79 беше блокирано минути след 11:30 часа. При Бързия беше затворен пътят за Петрохан.  В протестите участват хора от всички възрасти, има и родители с деца", "date": "2018.02.10", "title": "Нова блокада на път Е-79 в Северозапада"}
{"url": "http://www.bnews.bg/article/236794-roditeli_protestiraha_za_po_dobri_usloviya_v_detskite_gradini", "text": "Почти 70 души протестираха пред сградата на община Бургас срещу бруталното отношение към деца в детската градина \"Брезичка\", съобщи БНР. Някои от родителите бяха довели децата си и с плакати призоваваха да се вземат мерки срещу насилието над децата в учебните заведения. Те искат мандатност на директорите и ранно пенсиониране на учителите. В същото време на редакционната ни поща получихме писмо, в което се казва, че първият от серията протести \"Не на насилието в детски градини и училища\" в Бургас е минал много добре. \"Протестите са в подкрепа на националната гражданска инициатива с 14 предложения за промени в системата на образованието, които на 04.09.2017 г. бяха внесени в Народното събрание! От името на Националния инициативен комитет за качествена и иновативна образователна система благодарим на всички, които присъстваха, както и на всички, които не успяха да дойдат, но изказаха своята подкрепа!\", се казва в писмото. Сред предложенията, внесени в парламента, са директорите на детски градини, ясли и училища да се явяват на конкурс на всеки четири години, повишаване заплатата на учителите, намаляване броя на децата в групите, ранно пенсиониране за учителите. За неделя са планирани протести в още три града. \"Надяваме се, въпреки прогнозите за лошо време, да излязат много родители и учители и да подкрепят промените в образователната ни система\", се казва в писмото. Протестите са за Варна, Пазарджик и Плевен.", "date": "2018.02.10", "title": "Родители протестираха за по-добри условия в детските градини"}
{"url": "http://www.bnews.bg/article/236773-shterkata_na_gloriya_krie_novo_gadzhe", "text": "Щерката на Глория Симона и новият победител от „Гласът на България“ Радко Петков се загаджиха \r\nДвамата все още не обявяват официално връзката си, но трудно прикриват искрите помежду си. Симона и Радко се запознали в певческия формат „Гласът на България“. След края на риалитито продължават да поддържат контакт и все по-често могат да бъдат забелязани заедно. \r\nСпоред запознати в началото между тях имало само чисто приятелство, което е прераснало в нещо по-сериозно. Изненадващо по време на шоуто Симона се раздели с дългогодишния си приятел. \r\nНаскоро влюбените посетиха Рилския манастир, като този път разкриват много по-интимни отношения. Именно в светата обител Симона е на косъм от целувка с Радко, който щастливо позира за снимка. \r\nРадко уклончиво отговаря на въпрос на „България днес“ дали има връзка със Симона. „Амиии не знам“, казва той пред вестника и уклончиво избягва подробности по темата. \r\nА Симона заяви следното: „Няма какво да добавя към темата, както казах в друго интервю, може би имам гадже, но не искам да го разкривам, тъй като е познат“. \r\n ", "date": "2018.02.10", "title": "Щерката на Глория крие ново гадже "}
{"url": "http://www.bnews.bg/article/236776-prorochestvata_na_vanga_za_2018_godina", "text": "Журналисти от британския вестник „Сън” припомниха предсказанията на прочутата българска пророчица Ванга за 2018 г. - събития, които може да променят из основи световния ред. Легендарната ясновидка е предполагала, че Китай през 2018 г. ще стане следващата супердържава, която ще измести САЩ. Според изданието има определени предпоставки това да се случи. Ако през 1979 г. делът на КНР в световната икономика е бил 4,1%, то през 2015 г. този показател е станал 15,6% и продължава да расте. В същото време делът на САЩ постоянно намалява и през 2015 г. е бил само 16,7 Освен това Ванга е предполагала, че човечеството ще може да добива някаква \"нова форма на енергия\" на Венера. Но на този етап никакви подобни мисии към Венера не са планирани и това пророчество едва ли ще се сбъдне, пише изданието. Баба Ванга е смятана за най-голямата ясновидка на времето си. Преди смъртта си през 1996 г. българската пророчица прави предсказания за докъм 5079-а - годината, в която според нея трябва да очакваме края на света, припомни наскоро и \"Хъфингтън поуст\". Изданието акцентира върху това, че някои от предсказанията й са се оказали верни.Например това, че 44-тият американски президент ще е афроамериканец - прогноза, която Ванга е направила много години преди Барак Обама да спечели през 2009 г. президентските избори в САЩ. Още през 1989 г. Ванга предупреждава за терористичните нападения от 11 септември 2001 г. Твърди се, че освен това тя е предсказала Брекзита и възхода на т.нар. Ислямска държава.", "date": "2018.02.10", "title": "Пророчествата на Ванга за 2018 година "}
{"url": "http://www.bnews.bg/article/236764-istinata_lasna_vizhte_zashto_televiziya_bit_smeni_sobstvenika_si_skandalni_razkritiya", "text": "Неправомерният икономически и политически натиск върху журналистите е придобил размерите на епидемия в \"Би Ай Телевизия\" (Bulgarian International Television - BiTV), а търговията с влияние се е превърнала в основен бизнес за служителите й. Ето защо в отворено писмо до медиите създателите й - братята Павел и Румен Вълневи, съобщиха, че вече не са собственици на канала. В последните години в тази телевизия има безобразна търговия с влияние от страна на журналистите, работещи в нея. По информация, която бе потвърдена пред медията ни от два независими източника, цели предавания и новинарски екипи са били подчинени на банкера-беглец Цветан Василев и на подсъдимия за милиони олигарх Иво Прокопиев. Медийният бос Иво Прокопиев е давал „пари на ръка” на водещата на предаването „Хайд Парк” Полина Паунова, твърдят вътрешни лица. Безличната репортерка пък Валерия Касиян, която само за нощ бе превърната във водеща, била изцяло подчинена на Цветан Василев. Според слухове в миналото въпросната дама е имала любовна афера с банкера. Близки до семейство Василеви  пък разкриха пред BNews, че опитите на Валерия Касиян да съсипе брака му били осуетени от законната съпруга на банкера Антоанета Василева веднага след като разбрала за зародилата се любовна афера. За да компенсира принудителния разпад на иначе силно емоционалната връзка помежду им, Василев, чрез посредник, изпратил на бременната по това време от законния си мъж госпожа Касиян солидна сума пари, разказаха пред нас хора от близкото им обкръжение. Историята е достойна за сценарий на високорейтингова турска сапунка. Макар без любов, водещата Диана Радева също била подчинена на волята на Василев. Припомняме, че и двете „журналистки” са изцяло продукт на някогашния изпълнителен директор на ТВ7 Николай Бареков, който, вместо благодарност, получи безброй „коршуми” от гърлата, които до вчера е хранел. Водещи, продуценти и репортери в на \"Би Ай Телевизия\" са работили нелегално. Това бе потвърдено след като водещата на „Хайд Парк” Полина Паунова направи коментар във връзка със спирането на предаването й. В личния си профил във Фейсбук пред широка аудитория тя обясни, че цял месец заедно с колежката й от БНР Силвия Великова са работили „на добра воля” - без да влизат в трудови правоотношения с работодателите си. „ , написа вчера Паунова. Очевидно заплащането на трудовите възнаграждения е ставало под формата на „пари под масата”. Колко и на каква стойност са черните каси в телевизията остава въпрос с отворен отговор. BNews припомня, че съгласно Кодекса за труда санкцията за работодател, който допуска служителите му да работят за него без сключен договор е между 1500 и 15 000 лева за всяко лице. Изпълнителният директор на телевизията се оказал неспособен да контролира положението и се е предал на обстоятелствата. Вечният дисидент отново бил в ролята на петел-джендър в курник. Новият собственик е Мирослав Янев. Той е изпълнителен директор на продуцентската компания MediaPro Entertainment, която е част от СМЕ (Central European Media Enterprises), собственик на bTV.Новото ръководство още днес спря всички излъчвани в ефира на телевизия BiT предавания. Единствено към момента в ефира остава новинарската част, която силно допадала на новите управници. Екипът на BNews призовава г-н Янев незабавно да сезира НАП за погазване на трудово законодателство и прокуратурата за явна и безобразна търговия с влияние, осъществявана от лица, заемащи различни по своето естество позиции в медията.", "date": "2018.02.10", "title": "ИСТИНАТА ЛЪСНА! Вижте защо телевизия BIT смени собственика си! (СКАНДАЛНИ РАЗКРИТИЯ)"}
{"url": "http://www.bnews.bg/article/236765-programniyat_direktor_na_bnt_emil_koshlukov_pokaza_sreden_prast_v_efir", "text": "Във вчеращния брой на \"Още от деня\" Кошлуков беше поканил съпредседателя на \"Зелените\" Борислав Сандов и бившия екоминистър от първия кабинет на Бойко Борисов Нона Караджова. Те трябваше да говорят за съдбата на Национален парк \"Пирин\". \"Г-н Сандов, добър вечер от лекето Кошлуков. Как се чувствате в студиото на леке?\" - обърна се програмният директор на БНТ 1 към съпредседателя на \"Зелените\". Кошлуков настояваше да разбере на протеста снощи кой го бил нарекъл „леке” и дали Сандов се разграничава от този човек. След като зеленият активист се опита да убеди водещия, че няма нищо общо с тези обиди, двамата започнаха да се гълчат на тема кой колко процента е получил на изборите, на които са били кандидати. В началото на разговора със Сандов и Нона Караджова (бивш министър на околната среда в кабинета \"Борисов\", представена като експерт) програмният директор прочете декларация на журналистите от \"По света и у нас\", които протестират срещу отношението, което са получили от участници в протеста. \" .\" *публикуваме без редакторска намеса Daniel Popov Родината е в ръцете на войнстващи простаци и миризливи милиционери! \r\nТова е руското лице в България! Tatiana Hristova Тази подлога трябва да бъде отстранена веднага от българския ефир! Това е недопустимо поведение за един водещ, който следва да бъде безпристрастен... Другия път сме пред БНТ Пак! А за тази некадърна жена, която бяха поканили като подкрепа на Кошлуков... И е била и тя министър....Няма друга такава държава!!! Плаче ми се, хора  :-( Май интелигентните хора в тази държава сме по-малко от 1% Mirela Hadzhieva \"Разговорът\" беше много тежък. Нивото на простащина и провокация беше нечувано! Браво, Боби! Георги Антонов Това е журналист! Беше Ви поканил с г-жа Караджова да го изслушате. Три пъти нарече госпожата ,,министър\". За сведение на г-н Кошлуков Нона Караджова е бивш министър. \r\nНаправо ме боли глава, след ,,Нещо от деня\", когато водещ е Кошлуков. Дискусията се превръща в говорилня типична за ромска свада. Най-активен в отстояване на позицията си е самият водещ. \r\nТрябва да се направи предаване ,,Часът на Емил Кошлуков\". В него господинът да промива мозъците.Тъпанар! Той не е мъжки полов орган. \r\nSvilen Tashev Кошлуков е пълна пародия, не е истина Ивелин Желязков И аз много държа на освобождаването му. Той е пълен провал.      ", "date": "2018.02.10", "title": "Програмният директор на БНТ Емил Кошлуков показа среден пръст в ефир!"}
{"url": "http://www.bnews.bg/article/236750-rouz_makgauan_vinovna_za_smartta_na_menidzharkata_si", "text": "Джил Месик, която беше мениджър на актрисата Роуз Макгауън, се самоуби на 50 години и семейството ѝ твърди, че за трагедията е допринесъл сексскандалът около продуцента Харви Уайнстийн, съобщи Асошиейтед прес. Близките на Джил Месик заявиха, че тя наистина е имала биполярно разстройство и се е борила с депресия от години. Те добавиха обаче, че Месик се е разстроила от интереса към нея, след като актрисата Роуз Макгауън я обвини, че не ѝ е помогнала да се противопостави на Харви Уайнстийн, а след това е отишла да работи за него. Роуз Макгауън твърди, че Харви Уайнстийн я е изнасилил през 1997 г. Близките на Месик казаха, че Макгауън ѝ е разказала за инцидента, без да го определя като изнасилване, и Месик е уведомила за него началниците си, преди да отиде да работи за Харви Уайнстийн. Джил Месик е уредила срещата на Роуз Макгауън с Харви Уайнстийн, когато той я е изнасилил. След това тя е отговаряла за преговорите за споразумението между двамата, след които продуцентът се е съгласил да изплати обезщетение от 100 000 щатски долара, за да избегне съдебен процес, твърди актрисата. Адвокатите на Харви Уайнстийн използваха имейл от Месик в защитата си миналия месец, пише tialoto.bg", "date": "2018.02.10", "title": "Роуз Макгауън виновна за смъртта на мениджърката си?"}
{"url": "http://www.bnews.bg/article/236766-gonkata_s_radeva_predupreditelen_izstrel_na_podgotvitelna_kononada_za_tragvashta_voyna_v_darzhavata", "text": "Днес във Фейсбук попаднахме на коментар по повод нелепата гонката между полицията и първата дама на държавата Деси Радева. Коментърът е на Максим Велков и е публикуван в рофила на Даниела Георгиева. Ето какво е написал Велков по въпроса! *Публикуваме без редакторска намеса   Максим Велков Не мога да коментирам, това преследване от полицията  с кола на НСО със съпругата на президента. Чудя се какво да кажа? 22 години с това се занимавах, относително високо стигнах! Ама никакъв!  Абсолютно никакъв начин няма да НЕ са знаели, коя е колата  и кой е вътре в нея. Това е съвсем умишлено поведение за заплашване на президентството, не на някоя личност, на президентството като такова. В нормалните държави, тези полицаи ще бъдат отстранени от работа и разследвани за поведението им, защото то или е глупост или нарочно, но и в двата слуая тежко професионално несъвместимост. Така стоят нещата с администрациите. Заплашва върховен представител, не заради него, а заради представляваната администрация първата дама, която не е първа, е съвсем удобна да направи този цирк с коли. Те много добре знаят, че шофьора по инструкции трябва даи се държи така и кгато поведението е програмно, лесно се насочва към трсен ефект. Прилча на предупредителен изстрел на подготвителна кононада, за тръгваща войа в държавата! Дано се лъжа ", "date": "2018.02.10", "title": "ГОНКАТА С РАДЕВА: Предупредителен изстрел на подготвителна кононада, за тръгваща война в държавата!"}
{"url": "http://www.bnews.bg/article/236796-zografski_prenapisa_balgarskata_istoriya_v_ski_skoka", "text": "Владимир Зографски пренаписа историята на българския ски скок на олимпийски игри. 24-годишният самоковец се представи изключително силно във финала на малка шанца на в Пьонгчанг и финишира на 14-а позиция, което е рекорд за роден представител на най-големия форум за бели спортове. Предишното върхово постижение бе на друг самоковец - Владимир Брейчев, който в Сараево 1984 завършва на 19-о място във финала на малка шанца. Зографски скочи 108.5 метра във финалния кръг на малката шанца и събра 119.7 точки. В предишния кръг той записа 106.8 точки и така завърши по отличен начин участието си в състезанието със сбор от 226.5 точки. Олимпийски шампион стана германецът Андреас Велинген.", "date": "2018.02.10", "title": "Зографски пренаписа българската история в ски скока"}
{"url": "http://www.bnews.bg/article/236793-top_5_na_nay_zloveshti_orazhiya_koito_vsyavat_istinski_uzhas_video", "text": "Оръжията могат да бъдат използвани както по време на война, така и в мирно време. Примери за използване в мирно време са ловуването или някои спортни дисциплини. По време на война те могат да се използват като защитно или нападателно средство, а в някои отделни случаи да служат само за заплаха. Идеята да се ограничи жестокостта на войната и нейните последствия върху войниците и цивилните възниква още от времето на гражданската война в САЩ  (1861 – 1865). Най-новото видео от канала Top of the tops показва кои са пет от най-опасните оръжия в света. Противопехотна мина е взривно устройство, което се зарежда върху или плитко под земята, за да експлодира, когато живо същество или превозно средство минат през или близо до него. Повечето жертви на противопехотните мини са мирни граждани. Минирането на територии е по-евтин и лесен процес от тяхното разминиране. През януари 1997 г. британската принцеса Даяна повежда борба срещу противопехотните мини, като посещава Ангола и Босна и Херцеговина. На 1 март 1999 г. влиза в сила Отавската конвенция, която забранява използването, складирането, производството и трансфера на противопехотни мини и предвижда тяхното унищожаване. ООН също ги забранява. През 1992 г. дори се създава Международната кампания за забрана на противопехотните мини - коалиция от неправителствени организации, поставила си за цел забраната на производството и употребата на противопехотни мини. \r\n ", "date": "2018.02.10", "title": "Топ 5 на най-зловещи оръжия, които всяват истински ужас (ВИДЕО)"}
{"url": "http://www.bnews.bg/article/236771-bivsh_igrach_na_seltik_i_manchestar_yunayted_si_otide_na_36_godini", "text": "Бившият футболист на Селтик, Манчестър Юнайтед и национал на Ейре Лиъм Милър си отиде на 36-годишна възраст, след като загуби битката с рака на панкреаса.  \r\nЗа заболяването на играча се разбира през ноември миналата година. Тогава Милър изкара курк на лечение в САЩ, след което се прибра в родния си Корк за провеждане на химиотерапия. Във вторник той трябваше да навърши 37 години. Милър беше женен и има три деца. \r\nМилър става част от Селтик едва 15-годишен. На 21 май 2000 година той прави своя дебют за “детелините” в последния ммач на мениджъра Кени Далглиш, като влиза като резерва през второто полувреме при победата с 2:0 над Дънди. Той е отдаден под наем в Дания и се завръща в Селтик през 2003/2004 година под ръководството на Мартин О’Нийл.  \r\nТой отказва да подпише нов договор и се присъединява след края на сезона към Манчестър Юнайтед. Не успява да се наложи и е отдаден под наем в Лийдс. Следват престои в Съндърланд, Куинс Парк Рейнджърс, Хибърниън, отбори в Австралия и завръщане в родния Корк Сити. \r\n“Аз съм истински щастливец. Колко хора могат да се похвалят, че са играли в клубовете, за които са мечтали от деца. Аз играх в два - Селтик и Манчестър Юнайтед”, споделя през 2015 година Милър. \r\nСред изказалите своите съболезнования за смъртта на Милър бе и бившият капитан на националния отбор Стилиян Петров, който се пребори с левкемия след като беше диагностициран през 2012 година.", "date": "2018.02.10", "title": "Бивш играч на Селтик и Манчестър Юнайтед си отиде на 36 години"}
{"url": "http://www.bnews.bg/article/236778-sharlot_kala_e_parvata_shampionka_v_pyongchang", "text": "Шведката Шарлот Кала спечели първия златен медал на Зимните олимпийски игри в Пьонгчанг. Тя триумфира с титлата по ски бягане в скиатлона на 15 километра. Кала финишира по трасето от 7,5 километра класически стил и 7,5 километра свободен стил за 40:44.9 минути. 30-годишната шведка атакува в последните 3 километра от дистанцията и завоюва шесто олимпийско отличие в кариерата си и трето злато след 10 километра свободен стил във Ванкувър 2010 и с щафетата на Швеция на 4 по 5 километра в Сочи 2014. Кала взе реванш от Марит Бьорген (Норвегия), която я изпревари в скиатлона на Игрите в Сочи преди четири години. Защитаващата титлата си и действаща световна шампионка Бьорген финишира втора на 7.8 секунди и не успя да стане първата състезателка по ски-бягане с три поредни олимпийски титли в една дисциплина. Финландката Криста Пармакоски, световна вицешампионка от Лахти 2017, си осигури бронза с изоставане от 10.1 секунда. ", "date": "2018.02.10", "title": "Шарлот Кала е първата шампионка в Пьонгчанг"}
{"url": "http://www.bnews.bg/article/236763-vremeto_v_sabota", "text": "", "date": "2018.02.10", "title": "Времето в събота "}
{"url": "http://www.bnews.bg/article/236777-koi_praznuvat_na_10_fevruari", "text": "На този ден имен ден празнуват: Харалампи, Валентин, Вальо, Валентина, Валя, Валери, Валерия Православната църква чества паметта на Св. Харалампий и Св. великомъченица Валентина.Традиции и обичаи В народните представи Св. Харалампий бил властелинът на всички болести. Държал ги със синджир и по своя воля ги пращал да вървят по света. Освен това е почитан като Според легендите свети Харалампий е заповедник и на чумата и поради тази причина денят му е наричан още \"Чумин ден\". За да умилостивят чумата, жените месели питки, мажели ги с мед и ги раздавали на съседи и роднини. В народните представи чумата е стара, грозна, рошава и зла жена, която трябва да се изведе от селището. Затова оставят край населеното място питка с мед, шише вино, нова кърпа, сапун, гребен и вода, за да се залиса, докато мие косите си и ги сплита, а докато се нахрани и напие — да забрави за какво е слязла. Свети Харалампи е избран и за покровител на пчеларите. Поверия:  За да се предпазят от лоши болести, жените не трябва да работят на този ден. Единствено разрешено е да омесят питка, която да занесат в църквата за освещаване. Заедно с нея се носи и мед. Смята се, че този мед е придобил лековити сили, затова се пази през цялата година. Ако някой се разболее му дават от него, та по-бързо да се възстанови и да оздравее.", "date": "2018.02.10", "title": " Кои празнуват на 10 февруари"}
{"url": "http://www.bnews.bg/article/236767-izkazvaniyata_na_simeonov_mogat_da_opetnyat_balgarskoto_evropredsedatelstvo", "text": "Изказванията за евентуално експулсиране на евродепутата Ска Келер могат да опетнят имиджа на България, която е председател на Съвета на ЕС от началото на годината. Това твърдят неназовани източници от Европарламента пред онлайн изданието Politico. Повод за публикацията на Politico е декларацията, подписана от Валери Симеонов, Данчо Хаджиев, Валентин Касабов и Борис Ячев, в която НФСБ поиска евродепутатът Ска Келер да бъде обявена за персона нон грата и експулсирана от страната ни. В декларацията Симеонов определя Келер като \"неадекватна\" и я маркира като \"зелен джихадист\", отбелязва изданието. От \"Политико\" посочват, че причината за реакцията на Валери Симеонов е участието на Ска Келер в протестите срещу изграждането на нови ски писти и лифтове в Национален парк \"Пирин\". Пресслужбата на Министерски съвет изпрати тази вечер съобщение, в което българското правителство се разграничава от \"позицията на НФСБ относно евродепутата Ска Келер\". В тазсутрешното си изказване в ефира на Нова телевизия Ангел Джамбазки отново изпъкна с поредната глупост. Интересено е как човек избран от ББЦ и анти ГЕРБ в един момент става ортак и адвокат на Борисов и ГЕРБ и продължава да седи в ЕП и да представлява избирателите на БЦ, гласували срещу партията на Борисов. Джамбазки доста дойстойно застава до Сименов в опетняването на България не само пред Европа, но и пред цялата международна политическа сцена. ", "date": "2018.02.10", "title": "Изказванията на Симеонов могат да опетнят българското европредседателство"}
