{"url": "http://www.bnews.bg/article/265464-geshev_oglasi_shpionski_skandal_dvama_chuzhdi_diplomati_sa_razuznavali_balgariya", "text": "\n Главният прокурор Иван Гешев уведоми министъра на външните работи за събрани доказателства за извършвана разузнавателна дейност на територията на страната от двама чуждестранни граждани, ползващи се с дипломатически имунитет. Това съобщиха от прокуратурата. \r\n\r\n След получаването на съответните сигнали от ДАНС, в Специализираната прокуратура са образувани две досъдебни производства за престъпление срещу Република България – за това, че две лица – чуждестранни граждани са събирали информация, представляваща държавна тайна, с цел издаването й на чужда държава или чужда организация – престъпление по чл. 104, ал. 1 от НК. \r\n\r\n В хода на разследването по едното досъдебно производство е установено, че в периода от 2017 г. до настоящия момент, гражданин на Руската федерация е осъществявал разузнавателна дейност, при която е търсил информация за механизмите на изборния процес в страната. Установено е, че руският гражданин има статут на дипломат, акредитиран е у нас като първи секретар в консулския отдел на Посолството на Руската федерация в София. \r\n\r\n В резултат на проведените действия по другото досъдебно производство е установено, че в периода от м. октомври 2018 г. до настоящия момент, руски гражданин е събирал разузнавателна информация, вкл. такава представляваща държавна и служебна тайна от сферата на енергетиката и енергийната сигурност на страната, която в последствие е изпращал в централата на руската разузнавателна служба в Москва. \r\n\r\n За реализирането на незаконната си дейност руският представител е осъществявал контакти с български граждани, които са имали достъп до информация от тази сфера. Допълнителна проверка е установила, че руският гражданин се ползва с дипломатически имунитет, тъй като е служител на Търговското представителство на Руската федерация в София. Съгласно чл. 31 т. 1 от Виенската конвенция за дипломатическите отношения, въпреки наличието на основания за привличането им в качеството на обвиняеми за престъпление по чл. 104 ал. 1 НК, наказателните производства срещу двамата руски граждани са спрени, на основание чл. 25 ал. 1 т. 3 НПК - “деецът е лице с имунитет“. Главният прокурор Иван Гешев е уведомил официално министъра на външните работи за установеното в хода на разследванията и за действията на прокуратурата. \r\n \r\n  \r\n \n\t\t\t\t\t\t", "date": "2020.01.24", "title": "Гешев огласи шпионски скандал: Двама чужди дипломати са разузнавали България\r\n"}
{"url": "http://www.bnews.bg/article/265465-tsarkvata_v_angliya_seksat_e_samo_za_zheneni_heteroseksualni_dvoyki", "text": "\n Сексът е само за женени хетеросексуални двойки. Християните гейове или двойките, които съжителстват без граждански брак, трябва да се въздържат от сексуални контакти, заяви църквата в Англия.  \r\n\r\n Епископите издадоха пастирски документ, който гласи: „За християните бракът, пожизненият съюз между мъж и жена, сключен с даването на обет, остава единственото допустимо условие за сексуална активност. Сексуалните отношения извън хетеросексуалния брак се считат за недостойни според Божията воля за човешките същества“, смятат още от религиозната институция, цитирана от The Guardian. \r\n\r\n В Англия законът за гражданското партньорство от 2005 година позволява на еднополови двойки да придобият правен статут във връзка с имущество, наследство и данъчни права. През 2013 година бе узаконен и еднополовият брак. \r\n\r\n Епископите не възприемат и съвместнотo съжителство. Според тях за разлика от традиционните брачни обети, този вид партньорства „оставят изцяло отворен въпроса за ангажимента, който двамата души поемат един към друг.\" \r\n\r\n Макар да отстояват позицията си, че бракът е съюз за цял живот между мъж и жена, епископите казват, че църквата неведнъж е казвала, че се стреми да „служи и на онези християни, които съвестно решават да подредят живота си по различен начин“. \r\n \n\t\t\t\t\t\t", "date": "2020.01.24", "title": "Църквата в Англия: Сексът е само за женени хетеросексуални двойки"}
{"url": "http://www.bnews.bg/article/265462-uzhasyavashto_13_smartni_sluchai_ot_grip_v_gartsiya", "text": "\n Броят на смъртните случаи от грип в Гърция от миналия октомври се е увеличил до 13. Националната здравна организация (EODY) отчита ръст на посещенията при лекари със симптоми на грип, съобщава БГНЕС. \r\n\r\n Пет от смъртните случаи са настъпили миналата седмица, подхранвайки опасенията на здравните власти за опасност от грипна епидемия. \r\n\r\n Те насърчават хората със симптоми на грип да останат вкъщи и съветват ръцете да се мият по-често, за да се избегне разпространението на микроби. \r\n\r\n Общо 59 тежки случая на грип са регистрирани от октомври, 25 от които са получили грипна ваксина, информира Нова телевизия. \r\n \n\t\t\t\t\t\t", "date": "2020.01.24", "title": "УЖАСЯВАЩО! 13 смъртни случаи от грип в Гърция"}
{"url": "http://www.bnews.bg/article/265468-krisko_dalzhal_100_bona_na_bashtata_na_tita", "text": "\n Бащата на певицата Тита – скандалният шеф на НОИ - Силистра Милен Пенчев, който миналата година беше арестуван за далавери с отпускани фалшиви пенсии, за разнообразие е решил да го играе стожер на закона. Lupa.bg научи от свои хора в музикалния бранш, че държавният служител с прическа на селски бийтълс преследва упорито тийн иконата Криско, който му дължи солидна парична сума. \r\n\r\n \"Габровското тарикатче има да ми връща 100 000 лева, но се прави на ударен вече втора година. Ипотека изплащал, дете чакал. Ще го търпя още малко и го погвам, както аз си знам, пенявел се пред познати Милен. \r\n\r\n Тита стана звезда покрай спонсорските усилия на татко си \r\n\r\n Тита стана звезда именно покрай Криско и за никого в бранша не е тайна, че лансирането и се дължи на щедрото спонсорство за рапъра от страна на данъчния шеф. Името на Пенчев нашумя преди време в медиите, след като бе прихванат разговор по вайбър за уреждане на пенсия с фалшиви документи. Тогава държавният служител бе пуснат набързо от ареста и обвинението му се размина. \r\n\r\n След това гръмна скандал, че щедро спонсорира скъпи разкрасителни процедури на жена си, която от години не работела. На същото положение била и каката на Тита. 25-годишната госпожица нямала трудов стаж зад гърба си, но винаги ходела издокарана в скъпи маркови дрехи. Посещавала топ заведения и пътувал по екзотични дестинации.  \r\n \n\t\t\t\t\t\t", "date": "2020.01.24", "title": "Криско дължал 100 бона на бащата на Тита"}
{"url": "http://www.bnews.bg/article/265467-izvanredno_infarkt_pokosi_tsar_kiro", "text": "\n Кирил Рашков, известен като Цар Киро, е получил инфаркт, съобщава Plovdiv24. По тази причина днес преди обед пред спешния сектор на университетската болница \"Свети Георги\" в Пловдив бе обсадена от негови роднини и близки. Вероятно здравословното му състояние е тежко и те се тревожат. Към този момент няма официална информация от лечебното заведение дали животът на Рашков е в опасност, или медиците са успели да го стабилизират. Обстановката пред болницата е спокойна. \r\n \r\n  \r\n \n\t\t\t\t\t\t", "date": "2020.01.24", "title": "ИЗВЪНРЕДНО! Инфаркт покоси Цар Киро!\r\n"}
{"url": "http://www.bnews.bg/article/265469-seks_robinya_i_prosyak_spaseni_u_nas_pri_mashtabna_operatsiya_na_interpol", "text": "\n Осъден за наркотици, който е трябвало да лежи в затвора е арестуван след гонка с полицията по време на международната операция на Интерпол с кодово име \"Тезей\". Това разкриха от прокуратурата и МВР на брифинг в петък, на който бяха представени резултатите от акцията, проведа между 6 и 19 декември в 8 държави, включително и у нас. \r\n\r\n Дилърът е задържан по сигнал, че се подготвя сделка за наркотици. Побягнал, а при преследването се ударил в патрулка. Справка с системата показала, че е осъждан много пъти, а по това време е трябвало да лежи в затвора. Заловени са още 8 издирвани \r\n\r\n Над 5 кг наркотици са намерени по време на операцията, която е координирана от централата на Интерпол в Лион. \r\n\r\n В София и други градове са проверени 18 нощни заведения, а 3 от тях са затворени заради нарушения. В някои от тях се предлагали сексуслуги. Спасени са секс робиня и просяк. Само у нас са проверени 97 хил. души и 50 хил. автомобили за седмицата на операцията. \r\n\r\n Общо в 8-те балкански държави са арестувани 72 трафиканти на хора и 167 контрабандисти. \r\n\r\n 3000 антимафиоти са атакували жп гари, гранични пунктове и стотици адреси на Балканите, сред които и нощни клубове. Открити са 2000 нелегални мигранти и са спасени 89 жертви на трафик, сред които и непълнолетни. \r\n\r\n Те са принуждавани на проституират и да просят. Над 1500 фалшиви паспорти за иззети при проверките на хора и превозни средства по време на операцията. 30 кораба на трафиканти, 200 надуваеми лодки също са иззети по време на арестите. \r\n \n\t\t\t\t\t\t", "date": "2020.01.24", "title": "Секс робиня и просяк спасени у нас при мащабна операция на Интерпол\r\n"}
{"url": "http://www.bnews.bg/article/265458-tsatsarov_otryaza_karakachanov_vidya_koruptsionen_risk_v_zakonovo_predlozhenie_na_ministara", "text": "\n Антикорупционната комисия (КПКОНПИ) отказа да съгласува предложени от военното министерство законови промени заради заложен в тях корупционен риск. \r\n\r\n Промените бяха лансирани от екипа на военния министър Красимир Каракачанов като мярка за справяне с кадровия колапс в армията. \r\n\r\n С тях драстично се вдига пределната възраст за влизане в армията. Досега за войници и матроси тя бе 28 години, а с предложените законови промени тя ще се увеличи до 40. Освен това предвижда и повишаване с 3 години на пределната възраст за военните, които все още не са упражнили правото си на пенсия. \r\n\r\n Пенсионерите пък ще могат да останат по закона в системата до 3 години, но по предложение на министъра. \r\n\r\n Според комисията, чиито председател е бившият главен прокурор Сотир Цацаров, има проблем с последното предложение, което засяга пенсионерите. \r\n\r\n То предвижда \"възможност за увеличаване на пределната възраст до три години \"в интерес на службата\" на военнослужещите, които са упражнили правото си на пенсия - по решение на министъра на отбраната\". \r\n\r\n \"В мотивите към законопроекта са посочени критерии, при които може да се пристъпи към увеличаване на пределната възраст за отделни военнослужещи в тази хипотеза, но те отсъстват в самата разпоредба. Липсват ясно разписани критерии /професионална квалификация, компетентност и др./, освен общо посоченото изискване \"в интерес на службата\", относно начина на определяне и подбор на лицата, по отношение на които се предоставя възможност за удължаване на пределната възраст за военна служба\", посочват от комисията. \r\n\r\n От там обясняват, че така се създават условия за субективизъм при вземане на решения за определянето на военнослужещите, които да се ползват от възможността да продължат да заемат длъжността си въпреки упражненото право на пенсия. \r\n\r\n По отношение на останалите разпоредби КПКОНПИ няма бележки. \r\n\r\n МО обясни промените с липсата на достатъчно кадри да служат в армията. Дори според официалната информация в момента около 5000 от местата за военнослужещи са незаети. \r\n\r\n Военният министър Красимир Каракачанов предприе мащабна информационна кампания под мотото \"Бъди войник\", която обикаляше из градовете с пищни спектакли с участието на звезди като Роси Кирилова, Райко Кирилов, Орлин Горанов, ведомствените състави и други. \r\n\r\n Твърди се, че кампанията давала добри резултати и вече има повече желаещи да станат войници. С подобни темпове обаче кадровата криза няма как да се реши поне още няколко десетилетия. \r\n \n\t\t\t\t\t\t", "date": "2020.01.24", "title": "Цацаров отряза Каракачанов! Видя корупционен риск в законово предложение на министъра! "}
{"url": "http://www.bnews.bg/article/265463-karadaya_darzhavata_e_v_kolaps_zaradi_tezhka_nekompetentnost", "text": "\n Не само, че няма да се решат проблемите. Те са нови и тежки във всички сектори. Както и да го погледнете, г-жи и г-да от ГЕРБ, това е положението. Държавата е в колапс. Налице са доказателства за тежка некомпетентност. Това каза председателят на ДПС Мусафа Карадайъ по време на дебатите по вота на недоверие в Народното събрание.  \r\n\r\n Убедени сме във вредата, която управляващото мнозинство нанася на демокрацията и живота и здравето на всички български граждани. \"Провалът на правителството на ГЕРБ в областта на околната среда и водите, а и в цялостната политика, е факт. Това а закономерният резултат от 10-годишно некадърно управление. Днес ГЕРБ яростно защитава тезата, че в областта на околната среда и водите са постигнати такива големи успехи, че само опозицията не може да ги види и оцени\", посочи още председателят на ДПС.  \r\n\r\n \"Верни на инстинкта си за самосъхранение ГЕРБ извършиха персонални промени, за да се опитат да потушат напрежението и така смятат да продължат. Не само няма да се решат проблемите, напротив, ще се задълбочават. Както и да го погледнете госпожи и господа от ГЕРБ – това е положението\", допълни Карадайъ. \"Нещата се влошават и не се подобряват. Държавата е в колапс. Многократно сме го заявявали и сме посочвали причините. Налице са доказателства за тежка некомпетентност, несистемно мислене и политическо късогледство\", каза той.  \r\n\r\n Според него след днешния дебат са важни политическите и управленски поуки. Той посочи, че ДПС са адекватни на изискванията за времето и със своята програма ще бъдат активни в привеждането в действие на зеления пакт на ЕС заедно с всички отговорни политически партии. Според него днешните дебати са за 10-годишна управленска немощ. \r\n\r\n \"Нужно е да се формулират ясни приоритети на база на програмата на ДПС за ускорено догонващо икономическо развитие на страната. Зеленият пакт на ЕС е огромна възможност за хората, за бизнеса и за държавата. Да си пожелаем общо съгласие и общ успех в постигането на тази голяма цел. Няма време\", допълни още Мустафа Карадайъ. \r\n \r\n  \r\n \n\t\t\t\t\t\t", "date": "2020.01.24", "title": "Карадайъ: Държавата е в колапс заради тежка некомпетентност\r\n"}
{"url": "http://www.bnews.bg/article/265466-moshtna_eksploziya_raztarsi_hyustan", "text": "\n Мощна експлозия разтърси рано тази сутрин тексаския град Хюстън, съобщиха местните власти, цитирани от световните агенции. \r\n\r\n Експлозията е станала към 4.15 часа местно време (10.15 по Гринуич) в сграда в северозападната част на града, след което в небето се издигнали огромни облаци дим, посочват американски медии, цитирани от Франс прес. \r\n\r\n По данни на пожарникарите най-малко един човек е откаран в болница, предава БТА. \r\n\r\n Според Асошиейтед прес експлозията е станала в промишлена сграда. Тя била толкова силна, че отекнала на километри от мястото, а районът около зданието е посипан с отломки. От взрива са пострадали и съседни сгради. Избухналият след взрива пожар е горял в продължение на часове. \r\n\r\n Полицията е блокирала близките улици и съветва хората да избягват района. За момента обаче няма нареждане за евакуация. \r\n \n\t\t\t\t\t\t", "date": "2020.01.24", "title": "Мощна експлозия разтърси Хюстън"}
{"url": "http://www.bnews.bg/article/265459-kralev_stroi_stadioni_za_milioni_po_selata_a_sega_te_se_razpadat", "text": "\n Стотици милиони евро са разграбени във фалшиви стадиони по селата през последните години. Министър Кралев рапортува пред удобните медии едно, но истината е съвсем различна и страшна. С откраднати европейски средства са строени бутафорни стадиони по села и паланки, а сега се разпадат и могат да убият хора с падащи тухли, греди и цели козирки. \r\n\r\n Гумената настилка на пистата за лека атлетика е надупчена като швейцарско сирене, козирката над трибуните се разпада, асансьорите изобщо не работят, а външната мазилка на сградата се рони и без да я докосваш. Състоянието на стадиона в Костенец е безутешно, независимо че само преди шест години е бил основно саниран с близо 2 милиона евро от ЕС. По следите на европейските милиони, потънали в строежа и ремонта на множество спортни съоръжения със съмнителна полза тръгва журналистката от ARD Андреа Беер. \r\n\r\n Репортажът ни среща с 16-годишната Габриела, която тренира лека атлетика в Костенец. Момичето внимава много къде стъпва, докато тренира 100 метра гладко бягане, защото цялата настилка на пистата е в дупки. Габриела казва, че много от трениращите често се спъват и падат, макар че използват обувки с шпайкове. \r\n\r\n Самата лекоатлетическа писта също е повече от странна: вместо овална, каквато е формата на подобни спортни съоръжения в цял свят, в Костенец тя е квадратна. Когато спортистите тичат, им се налага да преминават през тревната площ, за да избегнат ъглите. Нещо повече: в единия край на стадиона спортистите са принудени да заобикалят голям бял стълб и електрическо табло. Да тичаш там е \"почти невъзможно\", казва Габриела. \r\n\r\n А треньорката Добромира Пенчева се притеснява за здравето на младите спортисти и на посетителите, тъй като козирката над трибуните просто се разпада. Тя разказва, че неин колега, също треньор, се опитвал с топка да отстреля падащите дъски от козирката, за да не наранят някой от спортистите. \r\n\r\n През 2014 година този стадион е бил цялостно саниран с повече от 2 милиона евро европейски пари по Програмата за развитие на селските райони. След ремонта обаче стадионът се оказал в още по-лошо състояние, отбелязват от ARD. \"Асансьорите са неработещи, а подът на новата зала за фитнес се разпада\", се казва в репортажа. От общината твърдят, че са завели дело срещу фирмата-изпълнител, която обаче била неоткриваема. \"За мен това е случай на корупция. Мисля, че повечето пари са били откраднати, а с останалите са направили само онова, което е било възможно\", казва треньорката Добромира Пенчева. \r\n\r\n \"В последните години в България бяха построени редица стадиони в малки населени места, които не са никому нужни\", казва спортният журналист Георги Филипов и добавя: \"От 60-те години насам в големите градове не е построен и един стадион за нуждите на професионалния футбол. За сметка на това се появиха редица стадиони из села, които са напълно обезлюдени\". \r\n\r\n Причината, според него, е проста - тези стадиони са финансирани по Програмата на Европейския съюз за развитие на селските райони. Но за да бъдат финансирани, проектите е трябвало да съдържат някакъв спортен елемент. Според него, това е станало \"покана за корупция\". Така в България се строят десетки стадиони със съмнителна полза. Често и некачество. \"Страната има огромен проблем с корупцията\", припомнят от ARD. \r\n \n\t\t\t\t\t\t", "date": "2020.01.24", "title": "Кралев строи стадиони за милиони по селата, а сега  те се разпадат! "}
{"url": "http://www.bnews.bg/article/265470-premierat_iznenada_fenovete_ako_iskate_levski_da_go_ima_aktsiite_tryabva_da_sa_pri_vas", "text": "\n Премиерът Бойко Борисов призова феновете на Левски сами да се грижат за отбора си, ако искат той да изглежда във вида, в който си го представят. Това заяви той в началото на срещата с представителите на \"сините\" фенове, предизвикана от новия закон за хазарта и връзката му със собственика на отбора Васил Божков, който заяви, че ще се оттегли от клуба, ако бъде отнет лиценза на Националната лотария, която в момента е основен благодетел на клуба. \r\n\r\n \"Аз също съм левскар. Но вие сте тези, които обвързахте двете теми. ФК Левски е нещо, което го има, ще го има и пак ще го има. Ако искате да го има този футболен клуб, във вида, в който вие си го представяте, акциите трябва да са си при вас. И да си държите управлението на клуба\". \r\n\r\n   \r\n \n\t\t\t\t\t\t", "date": "2020.01.24", "title": "Премиерът изненада феновете: Ако искате Левски да го има, акциите трябва да са при вас\r\n"}
{"url": "http://www.bnews.bg/article/265461-fenovete_na_levski_na_klyuchova_sreshta_s_borisov", "text": "\n Минути преди 10.00 часа започна срещата между премиера Бойко Борисов, спортния министър Красен Кралев и петима представители на феновете на ФК Левски.  \r\n\r\n Премиерът Бойко Борисов разговаря с фенове на \"Левски\" заради опасенията им, че финансирането на футболния клуб от бизнесмена Васил Божков ще спре покрай мерките, които депутатите предприемат за регулирането на хазартния бизнес. \r\n\r\n Вчера парламентарната бюджетна комисия одобри на първо четене внесения от Валери Симеонов законопроект за премахването на частниите в лотариите и той влезе за разглеждане в пленарна зала. \r\n\r\n Бойко Борисов направи пространно изявление, че промените в закона за хазарта не застрашават бъдещето на футболния отбор, а целят регулиране на бизнеса. \r\n\r\n От компанията на Васил Божков \"Нове холдинг\" разпространиха позиция, че нямат задължения към държавата и изразиха готовност да се срещнат с всички държавни фактори, които ги поканят на разговор. \r\n\r\n Днешната среща на феновете на \"Левски\" с премиера е по тяхно желание, съобщи председателят на НПК на \"Левски\" Степан Хиндлиян след заседание на клуба с Васил Божков в сряда вечерта, но което безпрецедентно бяха поканени и медии, на чиито въпроси бизнесменът отговоряше. \r\n \n\t\t\t\t\t\t", "date": "2020.01.24", "title": "Феновете на Левски на ключова среща с Борисов"}
{"url": "http://www.bnews.bg/article/265460-sem_tryabva_da_se_zakrie_sled_kato_izbra_kalinka_ot_protestarite_bez_stazh_i_diploma_za_shef_na_bnr", "text": "\n Избраният за генерален директор на БНР Андон Балтаков има две нарушения, които правят избора му нелегален. Той няма изрично посочения в закона стаж от 5 г. в радио, както и другия и също изрично посочен в закона като изискване стаж от 3 г. на ръководен пост. В добавка към това, има и фирма – също изрично забранено от закона. Последното беше основание Валерий Тодоров изобщо да не бъде допуснат до препитването и конкурса на финалния му етап. \r\n\r\n Балтаков е резервният кандидат на кръга Цветанов, който чрез Нико Тупарев и неговите фирми управлява както СЕМ, така и националните медии. За източването през външните продукции и на телевизията, и на радиото вече текат разследвания от съответните органи – предаването на групировката Стани богат е христоматийният пример. \r\n\r\n Вчера се разбраха и още интересни подробности около битието му. Оказва се, че той живее в къщата на друг от кандидатите за шеф на БНР, оглавявал радиото до лятото, и също принадлежащ към кръга на Цветанов – Тупарев – Александър Велев. \r\n\r\n Става въпрос за престижен и доста скъп дом в Бояна, придобит в мандата му на държавен радиобос, който е деклариран пред КПКОНПИ само като терен – добър повод новият шеф на комисията Цацаров да разследва казуса. Той не беше единствената придобивка на Велев в мандата му в БНР – типично за хората на Цветанов, той си взе на смешна цена  не по-малко престижен и скъп апартамент в Лозенец. И за двата имота сме писали. \r\nИнтересно е, че преди Балтаков домашен съжител на Велев е \r\n \n\t\t\t\t\t\t", "date": "2020.01.24", "title": "СЕМ трябва да се закрие след като избра калинка от протестърите без стаж и диплома за шеф на БНР"}
