{"url": "http://www.bnews.bg/article/250322-sauditska_arabiya_shte_reagira_na_ikonomicheski_sanktsii_ot_drugi_darzhavi_zaradi_sluchaya_kashogi", "text": "\n Саудитска Арабия предупреди, че ще реагира на евентуални икономически санкции от други държави заради случая с изчезналия журналист Джамал Кашоги, съобщи държавната агенция СПА, цитирайки официален източник, предаде БТА. \r\n\r\n \"Кралството отхвърля всякакви заплахи и опити да му се навреди, било то чрез заплахи за налагане на икономически санкции, политически натиск или повтаряне на лъжливи обвинения\", каза източникът. \r\n\r\n Според турски представители на 2 октомври саудитски агенти са убили Кашоги в консулството на Саудитска Арабия в Истанбул. Кралството определи обвиненията като неоснователни, но не показа доказателства, че журналистът е напуснал сградата на консулството. \r\n\r\n Вчера британският вестник. „Индипедънт” съобщи, че Великобритания се готви да наложи санкции на Саудитска Арабия заради изчезването на журналиста. Президентът на САЩ Доналд Тръмп пък заяви, че ще има \"сурово наказание\", ако се докаже, че Рияд е свързан с изчезването на журналиста, но подчерта, че няма да се отменят оръжейни сделки.  \r\n \n\t\t\t\t\t\t", "date": "2018.10.14", "title": "Саудитска Арабия ще реагира на икономически санкции от други държави заради случая „Кашоги”"}
{"url": "http://www.bnews.bg/article/250319-voenen_snaryad_e_otkrit_kray_grad_lovech", "text": "\n Военен снаряд е открит край град Ловеч, съобщава БГНЕС. Очаква се специализиран екип, който  да го неутрализира и отстрани. \r\n\r\n На мястото, където е открит снарядът, има полиция. Движението е ограничено и не се допуска преминаване по моста над река Осъм по пътя Ловеч - Севлиево на изхода от града. \r\n\r\n Наложена е и временно организация на движението. Обходният маршрут за моторни превозни средства до 10 тона е през град Ловеч.  \r\n \n\t\t\t\t\t\t", "date": "2018.10.14", "title": "Военен снаряд е открит край град Ловеч"}
{"url": "http://www.bnews.bg/article/250320-leka_kola_blasna_politsay_na_motor_v_sofiya", "text": "\n Моторизиран полицай е блъснат от лека кола на столичния булевард \"Владимир Вазов\", съобщи БГНЕС. \r\n\r\n Инцидентът е станал малко преди 10.00 часа в неделя, 14 октомври. \r\n\r\n Полицаят е откаран за преглед в болница, но по първоначални данни не е сериозно пострадал. \r\n\r\n Изясняват се причините за инцидента. \r\n \n\t\t\t\t\t\t", "date": "2018.10.14", "title": "Лека кола блъсна полицай на мотор в София"}
{"url": "http://www.bnews.bg/article/250321-avtobus_s_tiyneydzhari_katastrofira_kray_lugano", "text": "\n 15 ранени и трима в тежко състояние след катастрофа на германски автобус край швейцарския град Лугано. \r\n\r\n В автобуса са пътували предимно деца в тийнейджърска възраст, съобщава „Ройтерс”. \r\n\r\n В превозното средство е имало около 25 души, които са отивали на екскурзия в Италия. Автобусът се е врязал в пътен знак около 8 ч. местно време. Причините за инцидента се разследват. \r\n\r\n Лугано е столица на Тичино - кантонът, в който живее най-голямата италианскоезична общност в Швейцария. \r\n \n\t\t\t\t\t\t", "date": "2018.10.14", "title": "Автобус с тийнейджъри катастрофира край Лугано"}
{"url": "http://www.bnews.bg/article/250313-8_godishno_momiche_pretarpya_uspeshna_operatsiya_na_grabnachniya_stalb", "text": "\n 8-годишно момиче от видинското село Новоселци получи втори шанс за пълноценно детство – с помощта на Фонда за лечение на деца и дарения от добродетели детето претърпя успешна операция на гръбначния стълб. \r\n\r\n Диагнозата на Лорета Цветанова е централномозъчна аномалия-сколиоза, 87 хиляди евро бяха необходими за операцията. Тя беше извършена от български лекари. \r\n\r\n „На следващия ден, като я качиха в отделението и я изправиха, и като видях, че издатината на едната ѝ плешчица я няма, аз самата се изумих на техните ръце. Те са богове тия хора! Нямам думи как да им благодаря”, разказа пред bTV майката на Лорета – Цветанка Атанасова. \r\n\r\n 8-годишната Лорета също е усетила промяната – не само физически, но и в околните. \r\n\r\n „Всички деца в училища ми викаха „гърбица”. Сега гледат да ме пазят повече, вече не ме наричат „гърбица”, казва детето. \r\n\r\n След години и след още няколко, но по-малки операции, Лорета ще се възстанови напълно. \r\n \n\t\t\t\t\t\t", "date": "2018.10.14", "title": "8-годишно момиче претърпя успешна операция на гръбначния стълб"}
{"url": "http://www.bnews.bg/article/250312-rumen_radev_ubietsat_na_viktoriya_tryabva_da_ponese_tsyalata_tezhest_na_zakona", "text": "\n Президенът Румен Радев  с призив към съдебната власт и полицията да реши бързо и справедливо случая с убитата Виктория Маринова. \r\n\r\n Държавният глава е гост в Троян за 150-годишният юбилей на града.   \r\n\r\n Радев е категоричен, че убиецът на Виктория трябва да понесе цялата тежест на закона. Според него международният отзвук е бил резлутат от кризата в доверието то институциите. \r\n\r\n Президентът изказа съболезнования към семейството на загиналата. \r\n\r\n “От всяка несправедливост боли и това води до възмущение. Случаят разкри огромният дефицит на доверие между институциите както вътре в страната, така и навън. Очаквам органите на реда да покажат на света, че такива престъпление в България се наказват“, заяви Радев. \r\n\r\n Той коментира още искането за вот на недоверие в сектора на здравеопазване. По думите му подобен вот не цели сваляне на правителството, а по-скоро трябва да инициира дебат за решаване  на проблемите в сектора. \r\n \n\t\t\t\t\t\t", "date": "2018.10.14", "title": "Румен Радев: Убиецът на Виктория трябва да понесе цялата тежест на закона"}
{"url": "http://www.bnews.bg/article/250317-bozhana_koyato_razmyata_bezsramno_tsitsite_si_v_efir_krie_tragichno_minalo_sega_pak_ya_chaka_golyama_belya", "text": "\n Божана Кацарова решила да отреже дългата си коса преди около две години. Тя се депресирала и нямала желание за нищо след фатална любов в Холандия, пише в \"Галерия\".  Шеф готвачката, която само преди дни се напи на кирка във \"ВИП Брадър\" и започна да си развява циците, изпаднала  в такава дупка, че днес дори не иска да си спомня за нея. Ето защо почти не пази снимки от този период. В момента щурата квартирантка твърди, че е влюбена и е намерила своя човек. \r\nТя дори е готова да създаде семейство – нещо, което преди е смятала за абсурдно като вариант. Доколко е готова за тази стъпка обаче, остава под въпрос. Половинката й е Николай Ванчев -  доскорошен директор на една от най-елитните рекламни агенции у нас. Ники я чакал с трепет, за да й връчи пръстен, но вече може и да е размислил. Причината е, че гаджето му не спира да се захласва по собственика на нощни клубове Петко Димитров.  \r\n„Божи сякаш е забравила къде се намира и как изглеждат нещата отстрани, толкова си личи, че има симпатии към него, трябва поне  да се опита да ги прикрие. Когато излезе, дано не си развалят отношенията с Николай“, коментират я зрители и нейни близки. \r\n  \r\n \n\t\t\t\t\t\t", "date": "2018.10.14", "title": "Божана, която размята безсрамно циците си в ефир, крие трагично минало! Сега пак я чака голяма беля"}
{"url": "http://www.bnews.bg/article/250316-tragediya_nay_malko_22_migranti_zaginaha_v_katastrofa_v_turtsiya", "text": "\n Най-малко 22 нелегални мигранти, включително деца, са загинали, а 13 са ранени при катастрофа на камион в района на град Мендерес в западния турски окръг Измир рано тази сутрин. \r\n\r\n Камионът, който пътувал от Айдън за Измир, излязъл от пътното платно и се преобърнал. Според Ройтерс, след като пробил мантинелата, камионът е паднал в напоителен канал, който се намирал на 20 метра под равнището на пътя. \r\n\r\n На мястото на катастрофата са изпратени полицейски коли и линейки. Засега няма официална информация за националността на пострадалите, съобщи БТА. Не е установена и причината за катастрофата. \r\n\r\n Продължават опитите за извличане на мъртвите и ранените, затиснати от останките на камиона. \r\n \n\t\t\t\t\t\t", "date": "2018.10.14", "title": "ТРАГЕДИЯ! Най-малко 22 мигранти загинаха в катастрофа в Турция"}
{"url": "http://www.bnews.bg/article/250318-papa_frantsisk_kanonizira_dve_ot_nay_spornite_figuri_na_xx_vek", "text": "\n Папа Франциск направи светци две от най-спорните фигури в Римокатолическата църква през XX век. Франциск канонизира салвадорския архиепископ Оскар Ромеро и папа Павел VI, който управлява Църквата в едни от най-бурните времена, информира \"Ройтерс\". \r\n\r\n На церемония пред десетки хиляди хора на площад \"Свети Петър\" във Ватикана Франциск обяви двамата за светци с други петима по-малко известни, които са родени в Италия, Германия и Испания през XVIII и XIX век. \r\n\r\n Ромеро, който e застрелян от десни по време на меса през 1980 г., и Павел, който закрива Втория ватикански събор (1962-1965), са спорни фигури в Църквата и извън нея. Те са свързани с политически и социални промени през миналия век. И двамата оказват огромно влияние върху Франциск - първият папа от Латинска Америка. \r\n\r\n Ромеро, който често е осъждал репресиите и бедността, е застрелян на 24 март 1980 г. в Сан Салвадор, столица на Салвадор. Убийството е един от най-шокиращите моменти в дългогодишния конфликт между няколко подкрепяни от САЩ правителства и леви бунтовници. По време на конфликта са избити хиляди хора от десни и военни отряди. \r\n\r\n Вярва се, че убийството е по нареждане на Роберто д'Обюсон, военнослужещ и основател на дясната партия ARENA. Той умира от рак през 1992 г. \r\n\r\n Ромеро многократно е осъждал упражняваното от салвадорските военни и паравоенни насилие върху цивилни и е призовавал международната общност да спре репресиите. Минути преди да бъде застрелян в сърцето той говори за разпространяване \"ползите от човешкото достойнство, братство и свобода на планетата...\". \r\n\r\n 75 000 души са убити и 8 000 са ранени по време на войната в Салвадор между 1980 и 1992 г. Ромеро се превръща в икона за бедните хора в Латинска Америка. Но някои във Ватикана и влиятелни консерватори в Римокатолическата църква в Латинска Америка са против канонизирането му, тъй като смятат, че Ромеро е бил твърде политизиран през живота си и дори след смъртта. \r\n\r\n Процесът по канонизирането му се влачеше от десетилетия. Франциск го ускори след избирането му през 2013 г. и след като през 2015 г. Ватиканът обяви, че Ромеро е мъченик. \r\n\r\n Павел VI, срамежлив човек, описван от биографи като нерешителен, е избран през 1963 г. и умира през 1978 г. \r\n\r\n Франциск често цитира Павел, показвайки, че е ангажиран да приложи реформите на съвета, които позволиха месата да се провежда на местни езици вместо латински език, изрази уважение към другите религии и започна помирение с евреите. \r\n\r\n И до днес ултраконсервативни католици не признават приетите по време на съвета учения и обвиняват Павел, че е поставил начало на упадък на традицията. \r\n\r\n Управлението на Павел съвпадна с кардинални социални промени, включително сексуалната революция. \r\n\r\n Въпреки множеството реформи, които са приети, Павел остава в историята с енцикликата си \"За човешкия живот\" от 1968 г., която доведе до налагане на забрана от Църквата за използване на противозачатъчни. \r\n\r\n Забраната, която Павел приема, е в противоречие със съвета на папска комисия. Тя се превръща в най-спорното решение на Римокатолическата църква през XX век. Павел също е първият папа на съвремието, който пътува извън Италия да се срещне с католици. Практиката продължава и до днес. \r\n\r\n Павел VI е третият папа, който Франциск канонизира от 2013 г. Другите са Йоан XXIII, който умира през 1963 г., и Йоан Павел II, който умира през 2005 г. \r\n \n\t\t\t\t\t\t", "date": "2018.10.14", "title": "Папа Франциск канонизира две от най-спорните фигури на XX век"}
{"url": "http://www.bnews.bg/article/250315-shestima_nuzhdaeshti_se_ot_byal_drob_sa_pochinali_za_2018_g", "text": "\n Шестима тежкоболни, които се нуждаят от бял дроб, са починали само от началото на годината, отчитат самите пациенти. Вчера си отиде и 29-годишният Адриан Петков, който чакаше за животоспасяваща трансплантация. В България подобни операции не се правят. А от месеци здравните власти не могат да намерят чужда клиника, където да изпращат пациентите. Все още не са обучени български лекари, за да могат трансплантации като тази да се правят у нас – каквато е препоръката на европейски експерти. \r\n\r\n ”Искам да живея поне още 2 пъти по 27 години, да създам семейство…”, каза Илияна Христова през май. \r\n\r\n Почти половин година след като ви разказахме историята на Илияна, която спешно се нуждае от бял дроб, здравните власти все още не са намерили решение за нея. \r\n\r\n „Аз нямам информация лично от тях, това, което научавам е от медийното пространство. Всеки път информацията е различна”, разказва жената. \r\n\r\n „При тези заболявания, при които се чака трансплантация, състоянието се влошава с всяка седмица”, обясни Стефан Тамбуев, председател на Сдружението на пациентите с дихателни заболявания. \r\n\r\n Междувременно Илияна диша все по-трудно. Това също уврежда другите органи, а е много важно трансплантацията да се направи докато другите органи са здрави все още. \r\n\r\n До май 2017-та българските пациенти се оперират в болница във Виена. От здравното министерство твърдят, че самата болница прекратила договора. Причината се криела в нови регламенти на организацията Евротрансплант, според които водещите европейски клиники щели да поемат пациенти само от страни, които са пълноправни членки на организацията. България не е. От Евротрансплант обясниха за NOVA, че имат само договорка за обмен на органи със страната ни, но не участват в преговорите между България и европейските болници. \r\n\r\n „Не може да сме на опашката на класацията в Европа и да искаме някакво специално отношение”, коментира директорът на Агенцията по трансплантации д-р Михаил Христов. \r\n\r\n За да сме пълноправен член на Евротрансплант, трябва да имаме поне 70 донорски ситуации за година, а ние имаме между 15 и 20. Така здравните власти обобщават, че липсата на донори в България, а не продължилите вече година и половина административни неуредици, са забавили трансплантациите. \r\n\r\n Междувременно състоянието на хората като Илияна се влошава необратимо. \r\n\r\n Затова, от министерството решили, че трансплантации ще се правят у нас. Ако има донор, първият пациент ще бъде опериран до седмици. За целта тепърва ще се обучават наши лекари - нещо, което от Евротрансплант предлагат отдавна. Операциите ще се правят в болница „Света Екатерина” и болница „Лозенец”, където вчера почина чакащият Адриан. \r\n\r\n „Абсолютно готови са и го казвам, защото дойдоха чужди специалисти, кои ги одобриха. Единият спомена, че и в Швейцария няма такива добри условия”, обясни д-р Михаил Христов. \r\n\r\n Стефан Тамбуев обаче казва, че у нас няма специалисти, които да осигурят рехабилитацията на болните след извършената операция. На това от Агенцията по трансплантация обясняват, че има възможности за диспансерно наблюдение. А за Илияна възможността да бъде оперирана в страната е нова надежда. \r\n \n\t\t\t\t\t\t", "date": "2018.10.14", "title": "Шестима нуждаещи се от бял дроб са починали за 2018 г."}
{"url": "http://www.bnews.bg/article/250296-anonimen_informator_saobshtil_za_ugovorka_na_pszh_zvezda", "text": "\n Скандалът около съмненията за уговорен мач между ПСЖ и \"Цървена звезда\" на 3 октомври вече излиза от извън пределите на Шампионска лига. В ход е разследване на френската съдебна полиция, която трябва да прецени дали победата на парижани с 6:1 е била предварително уточнена. \r\n\r\n Днес скандалът е не просто във всички медии, той е на първите страници на авторитетните вестници и водеща новина във всички новинарски емисии. Злото за френския клуб вече е сторено и каквото и да е решението на съдебната полиция оттук нататък, ще трябва много време, за да изтрие поне отчасти следите от тази афера. \r\n\r\n Три дни преди въпросния мач анонимен информатор се свързва с УЕФА и предупреждава, че висш ръководител на клуба от Белград се готви за заложи 5 милиона евро за загуба на \"Цървена звезда\" с разлика от пет гола. Той дори уточнява, че шефовете на двата клуба ще имат тайна среща вечерта преди мача. Такава обаче не се състои. За сметка на това, на следващия ден ПСЖ печели мача точно с пет гола разлика. За момента няма задържан в хода на разследването, нито пък веществени доказателства. А двата клуба твърдят, че са шокирани от съмненията към тях. \r\n\r\n Всички гадаят кой ли може да е анонимният информатор. А близки до ПСЖ дори твърдят, че основният въпрос вече не е дали мачът е бил уреден, а дали скандалът около него не е режисиран. \r\n \n\t\t\t\t\t\t", "date": "2018.10.14", "title": "Анонимен информатор съобщил за уговорка на ПСЖ - \"Звезда\""}
{"url": "http://www.bnews.bg/article/250295-27_godishen_mazh_zagina_pri_trudova_zlopoluka_v_polski_trambesh", "text": "\n 27-годишен мъж от Велико Търново загина при трудова злополука в Полски Тръмбеш. \r\n\r\n В петък по обяд Николай Анчев бил спуснат със стол, вързан на въже, в силоз за зърно с дълбочина от 50 метра. Фирмата, в която той работил, била наета от рафинерията за олио в Полски Тръмбеш да почисти силозите от отлагания. \r\n\r\n Не е ясно какво точно е довело да фаталния изход. \r\n\r\n По първоначална информация починалият е бил с трудов договор. Същинската проверка по злополуката тепърва предстои. \r\n\r\n По случая работят криминалисти и Инспекцията по труда във Велико Търново. \r\n \n\t\t\t\t\t\t", "date": "2018.10.14", "title": "27-годишен мъж загина при трудова злополука в Полски Тръмбеш"}
{"url": "http://www.bnews.bg/article/250314-kasata_vavezhda_limit_za_skapostruvashto_biologichno_lechenie", "text": "\n Здравната каса въвежда лимит за скъпоструващо биологично лечение на пациенти с тежки заболявания. \r\n\r\n Новите случаи на псориазис, болест на Крон и някои артрити ще се лекуват с „най-разходоефективния” медикамент за фонда. \r\n\r\n Пациенти заплашват да атакуват промяната в съда. \r\n\r\n Любомир е с псориатичен артрит. От 5 години е на скъпоструваща биологична терапия като е сменил няколко медикамента. И казва, че благодарение на това сега води нормален живот. Новите пациенти няма да имат право на избор, казва Любомир. \r\n\r\n „Няма да има възможност да избираме и няма да има достъп до нови лекарства, които се въвеждат, те ще бъдат по-скъпи”, обяснява пациентът Любомир Иванчев. \r\n\r\n От здравната каса твърдят, че  достъпът до иновативно лечение няма да се ограничи. \r\n\r\n За всяко от заболяванията е определен медикамент с най-голяма разходна ефективност - т.е. най-добро съотношение между резултат и цена. Лекарите ще избират между него и поне още един продукт с близка стойност. \r\n\r\n  „Ще дадем възможност във всяко едно заболяване да има избор на минимум 2 продукта, в някои заболявания дори ще има 4 продукта за избиране”, пояснява д-р Галя Кондева от НЗОК. \r\n\r\n Продуктите са избрани сред такива, които имат сходен ефект, но в момента са на твърде различна цена, казват от касата. Списъкът с тях би трябвало да е готов. А пациентите се притесняват, че ако лекарите все пак изпишат по-скъпо, те ще доплащат. \r\n\r\n Боряна Ботева, Организация на пациентите с ревматологични заболявания. „Голямата част от пациентите го разбират така че ще трябва да доплащат, в тази посока са и писмата, които получихме”, обяснява Боряна Ботева от Организацията на пациентите с ревматологичти заболявания. \r\n\r\n От касата обясняват, че ако лекарите обосноват добре решението си за друго лекарство, пациента няма да доплаща, фондът ще го поеме. Промените влизат в сила от 15 октомври. \r\n \n\t\t\t\t\t\t", "date": "2018.10.14", "title": "Касата въвежда лимит за скъпоструващо биологично лечение"}
{"url": "http://www.bnews.bg/article/250310-zatvaryat_tsentara_na_sofiya_za_koli_zaradi_maraton", "text": "\n Рекорден брой участници се очакват в 35-ото издание на традиционния маратон, който ще се проведе в София тази неделя. В ежегодното събитие ще се състезават над 4000 души от 48 държави. \r\n\r\n Организаторите са подготвили голяма парична награда в размер на 63 000 хил. лв., която да бъде разделена между най-добре представилите се.  \r\n\r\n Състезанието предлага четири дистанции на желаещие да участват. Най-кратката е масовият старт, чиято дължина ще бъде 3 км. Следващата дистанция е на 10,550 км., последвана от полумаратонската 21,098 км., за да завърши с 42,195 км.  \r\n\r\n Състезанието започва в 10.00 часа от Национален стадион \"Васил Левски\". \r\n\r\n То налага временна организация а движението в столицата днес, както и пълна забрана за движение на автомобили от 6 часа сутринта до 15.30 следобед.Паркираните по трасето на маратона коли ще бъдат принудително преместени.  Забранява се влизането на пътни превозни средства в двете посоки по бул. \"Евлоги и Христо Георгиеви\" между бул. \"Цар Освободител\" и ул. \"Граф Игнатиев\". До 16 часА се променят и маршрутите на масовия градски транспорт в центъра. Промените засягат автобусни линии 9, 84, 184, 72, 75, 76, 94, 102, 204, 505 и 604. Подробна информация можете да откриете на сайта на Столичната община и Центъра за градска мобилност. \r\n\r\n   \r\n \n\t\t\t\t\t\t", "date": "2018.10.14", "title": "Затварят центъра на София за коли заради маратон"}
{"url": "http://www.bnews.bg/article/250305-kamion_s_migranti_se_preobarna_v_reka_v_zapadna_turtsiya", "text": "\n 15 души, включително деца, загинаха, след като камион, превозващ мигранти падна в река в западната част на Турция, съобщава АФП, цитирана от БГНЕС. \r\n\r\n Товарното превозно средство е пътувало от Айдин към Измир, когато се преобърнало на магистралата и паднало в близкото речно корито. \r\n\r\n   \r\n \n\t\t\t\t\t\t", "date": "2018.10.14", "title": "Камион с мигранти се преобърна в река в Западна Турция"}
{"url": "http://www.bnews.bg/article/250302-sadat_na_es_vze_reshenie_che_otpuskat_za_otglezhdane_na_dete_do_dvegodishna_vazrast_ne_se_priznava_za_trudov_stazh", "text": "\n Съдът на ЕС взе решение, че отпускът за отглеждане на дете до двегодишна възраст не се признава за трудов стаж, който дава право на платен годишен отпуск. \r\n\r\n Запитването от румънски съд е дали пpaвoтo нa Cъюзa дoпycĸa paзпopeдбa oт нaциoнaлнoтo пpaвo, ĸoятo пpи oпpeдeлянeтo нa пpoдължитeлнocттa нa гoдишния oтпycĸ, изĸлючвa възмoжнocттa пepиoдът, пpeз ĸoйтo paбoтниĸът e бил в poдитeлcĸи oтпycĸ, дa ce cчитa зa пepиoд нa дeйcтвитeлнo пoлaгaнe нa тpyд, информират от вестник Дневник. \r\n\r\n Решението на Съда на ЕС означава, че разпоредба oт нaциoнaлнoтo зaĸoнoдaтeлcтвo, ĸoятo изĸлючвa oт гapaнтиpaния плaтeн гoдишeн oтпycĸ пepиoдa нa poдитeлcĸия oтпycĸ (мaйчинcтвo), e в cъoтвeтcтвиe c пpaвoтo нa Cъюзa. \r\n\r\n „Защото вpeмeтo нa poдитeлcĸи oтпycĸ нe мoжe дa ce пpиpaвни нa пepиoд нa дeйcтвитeлнo пoлaгaнe нa тpyд“, казва Съдът на ЕС. \r\n\r\n B peшeниeтo cи Cъдът пocoчвa, чe пpaвoтo нa ЕС paзпopeждa вceĸи paбoтниĸ дa ce пoлзвa c пpaвo нa плaтeн гoдишeн oтпycĸ oт пoнe чeтиpи ceдмици. Cъдиитe ĸaзвaт cъщo, чe в cлyчaитe нa вpeмeннa нepaбoтocпocoбнocт пopaди бoлecт, \"пpaвoтo нa плaтeн гoдишeн oтпycĸ нe мoжe дa бъдe пocтaвeнo в зaвиcимocт oт зaдължeниeтo зa дeйcтвитeлнo пoлoжeн тpyд\". \r\n\r\n Рoдитeлcĸият oтпycĸ обаче нe пocтaвя в \"ocoбeнo пoлoжeниe\" - вpeмeннa нeтpyдocпocoбнocт. Hacтъпвaнeтo нa нeтpyдocпocoбнocт пopaди бoлecт пo пpинцип e нeпpeдвидимo и нe зaвиcи oт вoлятa нa paбoтниĸa, дoĸaтo пo вpeмe нa poдитeлcĸия oтпycĸ е различно положението на ползващите го, cмятa cъдът. \r\n\r\n Paзличeн e и oтпycĸът пo бpeмeннocт и paждaнe, зaщoтo цeли\"дa ocигypи зaĸpилa нa биoлoгичнoтo cъcтoяниe нa жeнaтa пo вpeмe нa бpeмeннocттa ѝ и cлeд тoвa ocoбeнитe oтнoшeния мeждy жeнaтa и дeтeтo\" – cъcтoяниe, ĸoeтo cъщo ce paзличaвa oт пoлoжeниeтo в poдитeлcĸия oтпycĸ. \r\n\r\n Така Cъдът cтигa дo извoдa, чe пepиoдът нa poдитeлcĸи oтпycĸ, пoлзвaн oт cъoтвeтния paбoтниĸ пpeз peфepeнтния пepиoд, нe мoжe дa ce пpиpaвни нa пepиoд нa дeйcтвитeлнo пoлaгaнe нa тpyд зa цeлитe нa oпpeдeлянeтo нa пpaвoтo мy нa плaтeн гoдишeн oтпycĸ. \r\n\r\n Рeшeниeтo нa Cъдa нa EC e вaжнo, зaщoтo cлeд пpoизнacянeтo мy тo cтaвa зaдължитeлнo зa юpиcĸдиĸциитe нa вcичĸи дъpжaви члeнĸи, изпpaвeни пpeд пoдoбни cпopoвe. \r\n\r\n Пo бългapcĸoтo зaĸoнoдaтeлcтвo, вpeмeтo пpeз ĸoeтo paбoтничĸитe и cлyжитeлĸитe ca в oтпycĸ зa oтглeждaнe нa мaлĸo дeтe, ce зaчитa зa тpyдoв cтaж и пpaвo нa гoдишeн oтпycĸ. Πo тaзи пpичинa, тe имaт пpaвo нa плaтeн гoдишeн oтпycĸ cлeд зaвpъщaнeтo cи нa paбoтa, aĸo пoиcĸaт пиcмeнo paзpeшeниe зa тoвa. \r\n \n\t\t\t\t\t\t", "date": "2018.10.14", "title": "Съдът на ЕС взе решение, че отпускът за отглеждане на дете до двегодишна възраст не се признава за трудов стаж"}
{"url": "http://www.bnews.bg/article/250303-proekt_na_izmenenie_na_zakona_za_lechebnite_zavedeniya_premahva_meditsinskite_standarti", "text": "\n Проект на изменение на Закона за лечебните заведения предвижда медицинските стандарти да бъдат заменени с Правила за добра медицинска практика. \r\n\r\n Тези правила ще бъдат приети от Българският лекарски съюз, Българският зъболекарски съюз и Българската асоциация на професионалистите по здравни грижи и утвърдени от специална комисия. По този начин вместо да бъдат административно налагани, съсловията ще получат възможност сами да изработят правилата за работа и механизмите за постигане на резултат с най-високо качество. \r\n\r\n Медицинските стандарти бяха приемани с наредби, повечето от тях без никакво предварително обсъждане. В тях се залагаха основно количествени изисквания към лечебните заведения, свързани с оборудване и персонал. \r\n\r\n Много често наредбите бяха използване за прокарване на лобистки интереси на отделни консултанти на МЗ, които прокарваха, като изисквания за всички, структурата на отделенията, в които те самите работят. След 2010 година, когато Правителството упражни натиск за закриване на общински и частни лечебни заведения \r\n \n\t\t\t\t\t\t", "date": "2018.10.14", "title": "Проект на изменение на Закона за лечебните заведения премахва медицинските стандарти "}
{"url": "http://www.bnews.bg/article/250304-referendum_katunitsa_reshi_s_904_da", "text": "\n Село Катуница, Област Пловдив отговори положително на зададеният им в референдум въпрос. \r\n\r\n От 1877 човека с право на глас, 924 гласували, от които 904 с отговор \"ДА\", 18 с отговор \"НЕ\", 2 бюлетини недействителни, което прави действителен референдума, поради участие в него на над 40% от жителите с право на глас. \r\n\r\n Така те изразиха мнението си против това  органите на местното самоуправление и местната администрация в Кметство Катуница и Община Садово да издават и съгласуват всякакви административни актове и разрешения от компетентността си, включително за изграждане на сгради на основно застрояване и за поставяне на преместваеми обекти, във връзка с концесия за добив на строителни материали - пясъци и чакъли от находище \"Кацара\", участък \"Кацара2\" в землището на с. Катуница, община Садово. \r\n\r\n Председателя на Общинската избирателна комисия - гр.Садово адвокат Кристиан Гьошев заяви, че денят на референдума е преминал спокойно, без жалби и сигнали. \r\n\r\n Според него, позицията от референдума на жителите на Катуница, изразена с близо 50% вот е \"Признак за съживяване на гражданското общество от летаргията и вяра на хората, че управлението на страната и населените места, може да се върне действително в техни ръце!\", каза още той за Bnews. \r\n  \r\n \n\t\t\t\t\t\t", "date": "2018.10.14", "title": "Референдум: Катуница реши с 904 \"ДА\"!"}
{"url": "http://www.bnews.bg/article/250297-pozhar_plamna_v_zhilishten_blok_v_kvartal_razsadnika", "text": "\n Пожар в столичния квартал „Разсадника”. Няма жертви. \r\n\r\n Инцидентът е станал в апартамент на 15-я етаж на жилищен блок. Възрастна жена е живяла сама в апартамента \r\n\r\n Жената е транспортирана в УМБАЛСМ „Н. И. Пирогов” с леко обгазяване и без опасност за живота. \r\n\r\n Най-вероятната причина за пожара е забравен електрически уред или гръмване на газова бутилка. \r\n \n\t\t\t\t\t\t", "date": "2018.10.14", "title": "Пожар пламна в жилищен блок в квартал „Разсадника”"}
{"url": "http://www.bnews.bg/article/250294-bivshiyat_ministar_na_mvr_general_bonev_sasipa_zhoro_trabata_ot_gerb", "text": "\n БиНюз попадна на остри думи на бившия министър на МВР генерал Богомил Бонев, адресирани към Георги Харизанов, политологът-рецидивист, или по- известен като Жоро Тръбата от ГЕРБ.  \r\n\r\n \r\n\r\n \" \r\n\r\n \r\n\r\n \r\n\r\n \r\n\r\n \r\n\r\n \" \r\n\r\n   \r\n \n\t\t\t\t\t\t", "date": "2018.10.14", "title": "Бившият министър на МВР генерал Бонев съсипа Жоро Тръбата от ГЕРБ!"}
{"url": "http://www.bnews.bg/article/250301-prebiha_kmeta_na_selo_enina_nastanen_e_v_bolnitsa", "text": "\n Кметът на казанлъшкото село Енина Веско Андреев е приет в болница с тежки наранявания по лицето, съобщи БГНЕС. \r\n  \r\nИнцидентът се е случил снощи, когато в селото са празнували храмовия си празник и годишния си събор. \r\n  \r\nГрупа младежи са настояли оркестърът, който е свирил на празника, да продължи, въпреки изтеклото време на поетия ангажимент. Кметът на селото се е намесил и свадата е прераснала в сбиване. \r\n  \r\nАндреев е откаран в болницата, а младежите са арестувани. \r\n  \r\nПолицията изяснява чия е вината за сбиването и нараняванията. \r\n \n\t\t\t\t\t\t", "date": "2018.10.14", "title": "Пребиха кмета на село Енина! Настанен е в болница!"}
{"url": "http://www.bnews.bg/article/250300-nay_malko_16_zaginaha_pri_samoubiystveni_atentati_v_somaliya", "text": "\n Най-малко 16 души загинаха при два самоубийствени атентата срещу кафене и ресторант в югозападния сомалийски град Байдоа, предадоха Франс прес и Асошиейтед прес. \r\n  \r\nПотвърдена е смъртта на 16 души, от които 9 при втората експлозия. Ранени са двайсетина души, някои от които тежко, съобщава Абудулахи Мохамед, представител на полицията в Байдоа. \r\n  \r\n\"Нападнатите заведения се посещават от невинни граждани, така че всички жертви са мирни граждани\", добави той, като уточни, че броят на жертвите може да нарасне всеки момент поради тежките наранявания. \r\n  \r\nСпоред очевидци атентатите са били извършени в интервал от двайсетина минути. Утре се навършва една година от атентата с камион в столицата Могадишу, най-тежкият в историята на страната, при който загинаха над 500 души. Смята се, че той е бил дело на свързаната с Ал Каида сомалийска ислямистка група Аш Шабаб, която се бори да свали подкрепяното от международната общност правителство на страната. \r\n  \r\nГрад Байдоа е ключов икономически център и столица на щата Бей, отбелязва АП. През последните дни градът привлече вниманието на медиите, защото дезертьорът от Аш Шабаб Мухтар Робу се кандидатира за президент на щата. \r\n  \r\nЗасега никой не е поел отговорност за атентата. \r\n \n\t\t\t\t\t\t", "date": "2018.10.14", "title": "Най-малко 16 загинаха при самоубийствени атентати в Сомалия"}
{"url": "http://www.bnews.bg/article/250307-kray_na_smyanata_na_strelkite_lyatno_ili_zimno_chasovo_vreme_shte_izbere_balgariya", "text": "\n Следващата неделя ще преместим стрелките на часовниците – вероятно за последен път –като преминем към зимното часово време. \r\n\r\n След като Европейската комисия препоръча на страните-членки да отменят лятното часово време, всяка държава трябва да реши до април  2019-та. Дебатите за смяната на часовото време започнаха в началото на 2018 година. През месец август евродепутатите поискаха задълбочена оценка на смяната между зимно и лятно часово време и промяна на режима. \r\n\r\n Идеята за лятното часово време се ражда през 1916 година в Гринуич, Великобритания. Германия първа реализира идеята, а на 1 април 1979 година, лятното часово време се приема и в България. Идеята за преминаване към него е била да се пести енергия. Европейската комисия обаче отчита, че ефектът от пестене на енергия вече е много слаб, след като все повече се залага на възобновяеми източници. Извър ЕС редица държави се отказват от превъртането на стрелките – Русия, Турция, Беларус, Исландия. \r\n\r\n Първа против постоянното редуване на лятно и зимно часово време се обяви Финландия. Аргументите й – пречи на съня и на производителността на труда. След анкета, в която 80% от участвалите се обявиха за спиране на въртенето на стрелките, ЕК реши през 2019 година в ЕС да се премахне сезонната смяна на часовото време. Държавите членки ще изберат кое часово време желаят да приемат. \r\n\r\n България също проведе национално онлайн допитване – от 20-ти септември до 11-ти октомври. В него са участвали 17 318 души, като 48% от тях биха предпочели за постоянно да остане зимното часово време. \r\n\r\n „Не е работа на Европейския парламент да върти часовници, работата на политическия орган е да води политически разговори. Този абсолютно фалшив дебат е доказателство за безпомощността на Европейската комисия. Вместо да поставя дебата върху същинските разговори, които засяга благосъстоянието на гражданите, ни занимават с това хората да избират какво да бъде времето. Какво да бъде времето трябва да избират психолози и лекари”, коментира евродепутатът от ВМРО Ангел Джамбазки. Той обаче смята, че държавите на Балканите трябва изберат едно време. „Румъния може да избере лятното, ние зимното, Гърция – лятното. Представяте ли си затрудненията и безсмислието на организацията, на търговията, транспорта и пътуването, ако дори в един часови пояс изберем различни времена?”, пита Джамбазки. Затова според него това решение трябва да се съгласува между държавите и да се вземе от специалистите. \r\n\r\n Изследвания показват, че приспособяването на хората към лятното часово време е по-трудно. Според психолога Александра Петрова постоянната смяна на времето създава тревожност в хората. От друга страна, слънчевата светлина е изключително важна. Хората, които са по-активни в първата част на деня, предпочитат това врем, което им дава повече светлина рано сутрин и обратното – активните вечер ще предпочетат вечер да имат повече светлина. \r\n \n\t\t\t\t\t\t", "date": "2018.10.14", "title": "КРАЙ НА \"СМЯНАТА НА СТРЕЛКИТЕ\": Лятно или зимно часово време ще избере България?"}
{"url": "http://www.bnews.bg/article/250298-samoosiguryavashtite_se_shte_plashtat_poveche_dogodina", "text": "\n Самоосигуряващите се ще плащат повече следващата година, информира бТВ, като представи проектобюджета на Държавното обществено осигуряване. В него се  предвижда минималната сума, върху която се начисляват вноските, да се увеличи. Най-голям е ръстът при земеделските стопани.  \r\n\r\n От догодина е планирано минималната заплата да стане 560 лв. \r\n\r\n Предвижда се такава да е и най-малката сума, върху която самонаетите ще се осигуряват. За земеделските стопани обаче увеличението е значително, а оттам и вноските им ще са по-високи. \r\n\r\n Изчисленията показват, че ако през тази година вноските за социално и здравно осигуряване, включително и за общо заболяване и майчинство, са били почти 110 лв. на месец, то с планирания ръст на минималния осигурителен доход – догодина ще плащат със 65 лв. повече на месец. \r\n\r\n Икономисти изчисляват, че у нас самоосигуряващите се земеделски стопани са около 60 хиляди души. Препоръчват плавно увеличение на осигурителната тежест, за да не се стимулира свита икономика. \r\n \n\t\t\t\t\t\t", "date": "2018.10.14", "title": "Самоосигуряващите се ще плащат повече догодина"}
{"url": "http://www.bnews.bg/article/250299-19_mirni_grazhdani_zaginaha_pri_vazdushen_udar_v_yemen", "text": "\n Най-малко 19 мирни граждани загинаха при въздушни удари на водената от Саудитска Арабия коалиция по йеменския пристанищен град Ходейда, предаде ДПА, като цитира говорител на бунтовниците хуси. \r\n  \r\nСамолетите на коалицията уцелиха два автобуса с мирни граждани. Убитите са най-малко 19, други 30 са ранени, съобщава говорителят, като добави, че сред загиналите има жени и деца. \r\n  \r\nОще няма окончателни данни за броя на жертвите, защото части от телата на много жертви са се смесили помежду си, подчерта говорителят. По-рано той беше съобщил за 17 загинали. \r\n  \r\nСпоред очевидци, цитирани от ДПА, хората в обстреляните автобуси били мирни граждани, опитващи се да избягат от района, в който има сблъсъци между бунтовниците и правителствените сили. \r\n \n\t\t\t\t\t\t", "date": "2018.10.14", "title": "19 мирни граждани загинаха при въздушен удар в Йемен"}
{"url": "http://www.bnews.bg/article/250308-tramp_shte_nakazhe_sauditska_arabiya_ako_e_otgovorna_za_izchezvaneto_na_zhurnalist", "text": "\n Доналд Тръмп допусна, че е възможно Саудитска Арабия да е отговорна за изчезването на журналиста Джамал Кашоги. Той каза, че ако това се окаже така, страната му ще наложи сурово наказание на кралството. \r\n\r\n В същото време Тръмп потвърди, че изключва възможността за ограничаване на оръжейните продажби. През последните дни се появиха информации, че турското разследване разполага със записи, които доказват че журналистът е бил измъчван и убит. Записите били запазени в паметта на часовника му, свързан с мобилния му телефон. \r\n\r\n Делегация на Саудитска арабия пристигна в Турция за съвместно разследване на изчезването на Джамал, известен с критиките си към кралското семейство в Рияд. Следите му се губят след посещение в сградата на консулството на Саудитска арабия в Истанбул. \r\n \n\t\t\t\t\t\t", "date": "2018.10.14", "title": "Тръмп ще накаже Саудитска Арабия, ако е отговорна за изчезването на журналист"}
{"url": "http://www.bnews.bg/article/250311-spirat_vodata_v_chasti_ot_sofiya_vizhte_kade", "text": "\n На 15 октомври 2018 г. (понеделник), във връзка с ремонт на уличен водопровод на ул. „Цанко Церковски“ кв. „Михайлово“ гр. Банкя, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: по ул. „Александър Стамболийски“ от ул. „Христо Смирненски“ до ул. „Никола  Й. Вапцаров“, ул. „Георги Бенковски“, ул. „Захарий Стоянов“ , ул. „Персенк“  и ул. „Майор Коста Паница“  от  ул. „Княз Борис I“ до ул. „Персенк“ , ул. „Родина“ и ул. „Христо Ясенов“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: на площада в кв. „Михайлово“. \r\n  \r\nНа 15 октомври 2018 г. (понеделник), във връзка с изграждане на сградно водопроводно отклонение  на ул. „Майстор Миленко Радомирец“ кв. „Манастирски ливади“ , се налага спиране на водоподаването от 10:00 до 18:00 часа на клиентите на „Софийска вода”, живеещи в района на: по ул. „Майстор Миленко Радомирец“  от ул. „Родопски извор“ до бул. „Братя Бъкстон“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Майстор Миленко Радомирец “ ъгъла с ул. „Майстор Димитър Софиянлията“. \r\n  \r\nНа 15 октомври 2018 г. (понеделник), във връзка с подмяна на сградно водопроводно отклонение  на ул. „Отец Паисий“ с. Казичене , се налага спиране на водоподаването от 09:00 до 16:00 часа на клиентите на „Софийска вода”, живеещи в района на: ул. „Троянов път“, ул. „Освобождение“, ул. „Отец Паисий“, ул. „Христо Попбожилов“. \r\n\r\n При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Освобождение “ ъгъла с ул. „Отец Паисий“. \r\n  \r\nНа 15 октомври 2018 г. (понеделник), във връзка с монтаж на пожарен хидрант на ул. „Теменуга“ кв. „Симеоново“ , се налага спиране на водоподаването от 10:00 до 17:00 часа на клиентите на „Софийска вода”, живеещи в района на: по ул. „Поглед“ от ул. „Здравец“ до ул. „Теменуга“ и ул. „Теменуга“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Погледец “ ъгъла с ул. „Теменуга“. \r\n  \r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. \r\n  \r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. \r\n  \r\n“Софийска вода” АД предварително се извинява на своите клиенти за причинените временни неудобства! \r\n  \r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС. \r\n \n\t\t\t\t\t\t", "date": "2018.10.14", "title": "Спират водата в части от София, вижте къде"}
{"url": "http://www.bnews.bg/article/250306-valentin_radev_mvr_ima_dostatachno_dokazatelstva_sreshtu_severin_krasimirov", "text": "\n МВР е работило добре по случая с разкриването на убийството на журналистката от Русе Виктория Маринова. Това заяви в студиото на „Събуди се” бившият министър на вътрешните работи Валентин Радев. \r\n\r\n „Аз съм удовлетворен като бивш министър на вътрешните работи, че момчетата се справиха много бързо. Много неща още не са известни, тепърва ще продължава работата, но важното е, че извършителят е разкрит”, коментира Валентин Радев. Той е категоричен, че доказателствата срещу Северин Красимиров са достатъчно, за да могат да издържат в съда. Става въпрос не само за ДНК материал, открит по тялото на жертвата, но също и за вещи на мъжа и други данни, с които полицията разпоблага. \r\n\r\n Очаква се заловеният в Германия 21-годишен мъж да бъде доведен в България през следващата седмица. \r\n\r\n \"Там, където изпратим жандармерия, нещата обикновено утихват. Аз не искам да е така, полицията, районният инспектор, той трябва да е този, който да всява респект\", коментира още Радев. \r\n \n\t\t\t\t\t\t", "date": "2018.10.14", "title": "Валентин Радев: МВР има достатъчно доказателства срещу Северин Красимиров"}
{"url": "http://www.bnews.bg/article/250309-uraganat_lesli_ostavi_15_000_domove_bez_tok_v_portugaliya", "text": "\n 15 000 домове останаха без ток в Португалия, след като ураганът \"Лесли\" премина през страната. Няма съобщения за пострадали, но властите отново предупредиха да не се излиза без основателна причина. Десетки полети бяха отменени. \r\n\r\n Ураганът вече е отслабил силата си до капацитета на тропическа буря и се е отправил към Испания. \r\n\r\n Смята се, че ураганни ветрове със сила над 170 километра в час не са преминавали над тези територии от XIX век насам. \r\n\r\n Според статистиката на метеоролозите само пет урагана някога са достигали до тази част на Атлантическия океан. \r\n\r\n Страната все още се възстановява от проливните дъждове на остров Майорка, които предизвикаха наводнения на средиземноморския остров, отнели живота на 12 души през изминалата седмица.  \r\n \n\t\t\t\t\t\t", "date": "2018.10.14", "title": "Ураганът „Лесли“ остави 15 000 домове без ток в Португалия"}
