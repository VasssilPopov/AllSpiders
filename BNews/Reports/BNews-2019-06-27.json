{"url": "http://www.bnews.bg/article/261863-angela_merkel_otnovo_potreperi", "text": "\n Германският канцлер Ангела Меркел беше забелязана да трепери по време на събитие в Берлин. Това й се случва за втори път в рамките на десет дни.  \r\n\r\n Меркел стоеше до президента Франк-Валтер Щайнмайер, когато започна да трепери. Това стана по време на официалната церемония за назначаването на новия министър на правосъдието в Берлин.  \r\n\r\n На канцлера й беше предложена чаша вода, но тя я отказа, а при пристигането си в парламента половин час по-късно изглеждаше добре.  \r\nТези потрепервания предизвикаха много спекулации за здравословното състояния на Меркел в общественото пространство. Неин говорител отбеляза, че всичките й планирани срещи на предстоящия форум на Г-20 ще се състоят. \r\nНа 18 юни Меркел видимо трепереше на среща с украинския президент Володимир Зеленски, който беше на посещение в Германия.  \r\n \n\t\t\t\t\t\t", "date": "2019.06.27", "title": "Ангела Меркел отново потрепери"}
{"url": "http://www.bnews.bg/article/261860-pusnaha_kmeta_na_kostenets_pod_domashen_arest", "text": "\n Кметът на Костенец Радостин Радев излиза от ареста. Апелативният специализиран съд му определи втората по тежест мярка за неотклонение - \"домашен арест\", съобщи БНР. \r\n\r\n Радев е обвинен, че е предложил 30 000 лв. подкуп на местен общински съветник, за да гласува по определен начин. \r\n\r\n Според прокуратурата това гласуване е било в полза на другия обвиняем по делото - бизнесменът Ивайло Пашов. \r\n\r\n Първоинстанционният наказателен съд беше определил мярка за неотклонение на Пашов 10 000 лв., която днес съдиите от Апелативния спецсъд увеличиха - на 30 000. Решението на съда е окончателно. \r\n\r\n На 17 юни кметът на община Костенец Радостин Радев и собственик и управител на търговско дружество бяха задържани по досъдебно производство на Специализираната прокуратура. \r\n \n\t\t\t\t\t\t", "date": "2019.06.27", "title": "Пуснаха кмета на Костенец под домашен арест"}
{"url": "http://www.bnews.bg/article/261861-20_godishno_momche_se_nuzhdae_ot_23_200_evro_za_lechenie", "text": "\n Даниел Маринов е само на 20 години, но съдбата вече го е изправила пред много тежки изпитания. През лятото на 2016 година той претърпява инцидент, вследствие на който остава обездвижен от врата надолу. Към днешна дата са му назначени 3 курса за терапия със стволови клетки, но необходимата сума е непосилна за него и семейството му. За да продължи лечението си той има нужда от 23 200 евро.  Дани изпраща отворено писмо към всички хора с добри сърца. Публикуваме го без редакторска намеса: \r\n\r\n „Здравей! Аз съм Дани и съм на 20 години от гр. Враца. Както се казва, животът е пред мен. Именно сега би трябвало да черпя от него с пълни шепи. За съжаление, съдбата има други планове и бях принуден да порасна бързо, да се сблъскам с нещо, което никога не съм си представял, че може да се случи на мен. С тези неща е така, не вярваш, че може да се случи точно на теб. Докато не се събудиш един ден, а реалността стане най-големия ти кошмар. \r\n\r\n Аз вярвам в съдбата и знам, че на никой не му е отредено нещо повече от това, с което би могъл да се справи.  \r\nОбожавам плуването и смея да твърдя, че бях много добър плувец. Именно това е и една от причините лятото между 11 и 12 клас да започна работа като спасител в аквапарк, правейки своите първи стъпки към живота на „големите“. Знаеш ли, съдбата има странно чувство за хумор и ирония. От отговорната ми роля на спасител само за няколко секунди аз се превърнах в човека, който имаше нужда да бъде спасен. \r\n\r\n Чудиш се какво стана? Спуснах се по една от пързалките и при „приземяването“ паднах така, че ударих главата си в дъното на басейна. Счупих 7-ми шиен прешлен, което доведе до пълно обездвижване от врата надолу. Целият ми живот се преобърна – планове за университет, работа, всичко беше заличено от две думи, „обездвижен си“.  \r\n\r\n Моята борба започна още тогава и не е спирала до ден днешен, няма и да спре. Претърпях две операции, преминавам през интензивни рехабилитации и множество изследвания.Благодарение на постоянните усилия и упоритостта ми, постигнах изключителни резултати. Вече успявам да движа двете си ръце, частично пръстите и да седя в инвалидна количка! Принос за това имат и моите близки хора – подкрепата на моята борбена майка, страхотна сестра, моята прекрасна приятелка и на незаменимите ми приятели. Те ми дават сили да продължавам и всеки ден да полагам усилия. Разбираш ли, аз не съм от типа хора, които просто ще се откажат, ще останат на легло цял живот, ще питат „защо на мен“ и ще се самосъжаляват. Аз няма да спра да се боря и да давам всичко от себе си, за да постигна моята крайна цел. Някой ден искам да имам деца, да водя по-пълноценен живот, да не бъда толкова зависим.  \r\n\r\n С много голяма надежда изпратих своите документи до екипа на д-р Джихан Абазович в Истанбул, Турция и се молех да бъда одобрен. И ето че поговорката „Който търси – намира“ се оказа вярна отново. Назначени са ми 3 курса бимак терапия (автоложко лечение със стволови клетки) и очакванията са настоящото ми състояние да се подобри значително! Това ми показва, че целият труд, хъс, гняв, болка не са били напразни! Аз вярвам, че мога да спечеля тази битка, но имам нужда от твоята помощ. Сумата от 45 000 евро, необходима за лечението, е непосилна за семейството ми. Моля те да ми подадеш ръка за едно по-добро бъдеще, в което ще мога да водя по-пълноценен начин на живот, а леглото няма да е моя затвор. \r\n\r\n Твой, \r\nДани, на 20 години – сигурен в успеха \r\n\r\n Ако искате да помогнете на Дани, може да го направите по следните начини:  \r\n\r\n По банков път \r\n\r\n Титуляр: Даниел Маринов \r\n\r\n IBAN: BG19FINV91501316841132 \r\nБанка: Първа Инвестиционна Банка \r\nBIC: FINVBGSF \r\n  \r\n\r\n Helpkarma: https://en.helpkarma.com/help/dapomognemdani \r\n\r\n Paypal: https://www.paypal.com/cgi-bin/webscr?cmd=_s-xclick&hosted_button_id=GSQ9QKVYGCA4E&source=url \r\n \n\t\t\t\t\t\t", "date": "2019.06.27", "title": "20-годишно момче се нуждае от 23 200 евро за лечение"}
{"url": "http://www.bnews.bg/article/261865-zakrivat_infektsioznoto_otdelenie_na_bolnitsata_v_kyustendil", "text": "\n Закриват инфекциозното отделение на районната болница в Кюстендил. Причината е липса на специалисти, които да попълнят екипа, заяви пред БНР главният лекар на здравното заведение д-р Александър Величков. \r\n\r\n На днешното заседание на Общинсикя съвет беше предложено да се търси специалист, вместо да се закрива отделението.  \r\n\r\n Общински съветници припомниха, че през 2018 г. бяха закрити отделенията \"Уши, нос, гърло\", очното и кожното отделение в същата болница. Сега се закрива и Инфекциозното. Това е недопустима мярка при решаване на ситуацията, смятат те.  \r\n\r\n В града има регистрирани над 50 случая с морбили. Управителят на болницата д-р Александър Величков увери, че закриването на отделението няма да е в ущърб и да ощети пациентите. \r\n\r\n \"Модел на пациент съм направил сметка къде ще се лекува, как ще се лекува, как ще се преглежда, как ще се диагностицира. Направил съм сметка за всеки един модел пациент. Никой пациент нищо няма да усети\", каза д-р Величков.  \r\n\r\n При необходимост болни ще бъдат изпращани в други болници. \"Имаме 10-12 пациента годишно, които няма да можем да поемем поради специфични инфекциозни заболявания. Тях ще ги насочим към Инфекциозна болница София, няма да усетят нищо.  \r\n\r\n На 17 януари 2019 г. временно бе затворено Инфекциозното отделение в Добричката болница. \r\n\r\n Инфекциозното отделение в Карлово тъне в мизерия. \r\n\r\n Други болници затварят различни отделения или те са пред закриване.  \r\n\r\n На 4 юни 2019 г. бе закрита онколабораторията към онкологичната болница в Благоевград.  \r\n\r\n Родилното отделение в Ямбол е окончателно затворено, докато едва спасиха родилното отделение в Дупница. \r\n \n\t\t\t\t\t\t", "date": "2019.06.27", "title": "Закриват инфекциозното отделение на болницата в Кюстендил"}
{"url": "http://www.bnews.bg/article/261854-mlado_momiche_zagina_v_katastrofa_kray_sliven", "text": "\n 20-годишно момиче е загинало при катастрофа между кола и товарен автомобил на пътя Сливен - Ямбол. Инцидентът е станал снощи около 21.30 часа, съобщават от ОД на МВР. \r\n\r\n От там допълниха, че младата дама е загинала на място. Тя е от Ямбол и е била зад волана на лекия автомобил и е пътувала сама.  \r\n\r\n Водачът на товарния автомобил е транспортиран до МБАЛ-Сливен, без опасност за живота. Причините за произшествието са в процес на установяване. По случая е образувано досъдебно производство.  \r\n \n\t\t\t\t\t\t", "date": "2019.06.27", "title": "Младо момиче загина в катастрофа край Сливен"}
{"url": "http://www.bnews.bg/article/261855-voleybolistka_stana_mis_asenovgrad_snimki", "text": "\n Волейболистка стана Мис Асеновград, а Петя Буюклиева и кмета на града пяха в дует 177-сантиметровата естествена блондинка Мария Попова (22 год.) бе избрана за най-красивата асеновградчанка. Тя стана победител в конкурса \"Мис Асеновград 2019 г.\" сред още 10 други момичета. \r\n\r\n Лентата й бе връчена от кмета на град Асеновград д-р Емил Караиванов, а короната й постави на главата Мис България 2018 Теодора Мудева. \r\n\r\n Мария е възпитаничка на спортното училище \"Васил Левски\" в Пловдив с волейбол, а от седем години се занимава с мода. След тази победа, синеоката красавица ще има възможността да вземе участие в националния конкурс \"Мис България\" в края на годината. Първа подгласничка стана Таня Александрова, която е на 23 г. Тя завършва магистърската си степен за фармацевт и работи в аптека в Асеновград. Таня грабна сърцата и на присъстващите във фоайето на Градска библиотека \"Паисий Хилендарски\" в града. Така момичето бе удостоено с титлата \"Лице на публиката\". \r\n\r\n Втората подгласничка е 18-годишната Цветислава Киркова, която ще продължи висшето си образование в специалност \"Филмови науки\" в Англия. \r\n\r\n За трета подгласничка на победителката бе провъзгласена Радина Нейкова, на 18 г. Тя се занимава професионално със спортни танци и скоро й предстои държавно първенство. Журито беше в звезден състав - Мис България 2018 Теодора Мудева, Стефи Стаменова - Мисис Баба 2019, Мисис България Станислава Андреева, Мис Интернейшънъл Туризъм Рени Радева, бившият национал и настоящ треньор на волейболния тим Локомотив ПД Петър Узунов, дизайнерът Стоян Радичев, лайфстайл репортера на вестник Марица Десислава Дамянова, спонсори и представители на общината. Момичетата се представиха в три тура – с луксозни италиански бижута, по бански костюми и със специално ушитите за конкурса тоалети на дизайнера от Асеновград Стоян Радичев. За тяхната бляскава визия пък се погрижи топ коафьора от Пловдив Пепи Николова и гримьорите на Radiant. \r\n\r\n Между туровете пяха вокалната половинка на световноизвестния ди-джей Таркан – Нелита и очарователната Боряна Баташова, която бе и водеща на конкурса. Всички момичета получиха подаръци от Кристиян оф Рома, Рефан, обучение по английски език с учители от Чикаго, предоставено от волейболиста Петър Узунов, бижута от италианския бранд Амен и часовници Дудъл. Конкурсът Мис Асеновград бе черешката на тортата от празника на града „Красотата на Асеновград“. \r\n\r\n През целия ден имаше наситена културна програма, която стартира с 100-годишния обичай Каленица. През деня се проведе надпреварата След това се проведе надпреварата Мини мис и мистър Асеновград за деца между 4 и 14 годишна възраст. Танцовите формации на града – Косараи Индиго заредиха публиката с много настроение, а популарната изпълнителка Бриана Пантелеева вдигна асеновградчани на хоро. Част от празника на града бе и тийн звездата Биляна Лазарова. \r\n\r\n Гранд дамата Петя Буюклиева пък избра родния Асеновград, за да отпразнува 60-тия си юбилей с концерт-подарък към съгражданите си. В препълнената зала на Библиотеката се бе събрал половината град, който пя и танцува с нея. Кметът на град Асеновград д-р Емил Караиванов, пък показа завидни гласови данни, след като Петя го приобщи към една от песните й. На финала той я поздрави с букет и торта с нейния лик. От вълнение звездата от Капките се разплака на сцената и за финал изпя песента си, посветена на родния й град. \r\n\r\n \r\n \n\t\t\t\t\t\t", "date": "2019.06.27", "title": "Волейболистка стана Мис Асеновград(СНИМКИ)"}
{"url": "http://www.bnews.bg/article/261853-zadarzhaha_shofyor_izbyagal_sled_kato_pregazil_zhena_v_s_balgarski_izvor", "text": "\n Автомобил блъсна  жена и избяга. Инцидентът е станал тази сутрин на  пътя София - Варна в село Български извор. \r\n\r\n 52-годишната жена е починала на място. Извършителяти и двамата му спътници са били задържани по-късно, съобщиха от полицията. \r\n \n\t\t\t\t\t\t", "date": "2019.06.27", "title": "Задържаха шофьор, избягал, след като прегазил жена в с. Български извор"}
{"url": "http://www.bnews.bg/article/261857-vzriv_izbuhna_v_tsentara_na_tunis", "text": "\n Взрив избухна в центъра на Тунис, съобщи \"Ройтерс\". Ранени са най-малко петима души.  \r\n\r\n Според очевидци и телевизия Ал Арабия терорист камикадзе е атакувал полицейска кола.  \r\n\r\n Централен Тунис е разтърсен от самоубийствени взривове няколко пъти през последните години. \r\n\r\n „Ал Кайда“ в ислямския Магреб и екстремистите от Либия, които имат връзки с терористичната групировка ИДИЛ, представляват най-голямата заплаха за държавата.  \r\n \n\t\t\t\t\t\t", "date": "2019.06.27", "title": "Взрив избухна в центъра на Тунис"}
{"url": "http://www.bnews.bg/article/261856-kashtata_na_yavorov_otnovo_na_targ", "text": "\n Домът на българския поет и революционер Пейо Яворов отново е обявен на търг. Това е поредният опит за продажба на къщата музей, след като през октомври миналата година bTV разкри, че сградата се предлага на пазара на имоти от частен съдебен изпълнител. \r\n\r\n Тогава стана ясно, че къщата е паметник на културата, но е и частна собственост.  През 2015 г. я придобива Васил Панчев. Оказва се, че я наследява със задължения, защото имотът е ипотекиран няколко пъти от предишните собственици. \r\n\r\n Необслужването на ипотеката е довело до обявяването на къщата на търг. Взискателят по кредита е Володя Лозанов. Той е и бивш управител на дружеството, което е стопанисвало имота. Между него и Панчев се водят съдебни дела за дома на Яворов. \r\n\r\n Миналата година историческият паметник бе оценен на 1 628 758 лева, но тогава не се намериха купувачи. Обсъждаше се вариант емблематичната сграда да бъде придобита от държавата или Столична община. \r\n\r\n Кметството обаче се отказа от участие в търга, защото макар да е ценен културен и архитектурен обект, има много неясноти със собствеността на имота. Опит за нова публична продажба беше направен в края на миналата година, когато определената цена на имота беше 1 465 883 лв. \r\n\r\n През март тази година къщата музей на Яворов беше обявена за трети за публична продажба на цена от 1 428 288 лв., но пак не беше купена. \r\n\r\n Новият търг ще се проведе от 26 август до 17:00 ч. на 26 септември 2019 г. Този път началната цена,  от която ще започне наддаването, е 1 285 459.20 лв. за близо 400 квадратни метра. \r\n\r\n В сградата на улица „Георги Раковски“ №136 Яворов и Лора Каравелова са живели малко повече от година до фаталната нощ, в която тя се самоубива, а той се прострелва и ослепява. Музеят пази много ценни вещи на поета и неговата спътница, както и кабинетът му със запазената мебелировка. \r\n \n\t\t\t\t\t\t", "date": "2019.06.27", "title": "Къщата на Яворов отново на търг"}
{"url": "http://www.bnews.bg/article/261848-parlamenta_dnes_shte_unishtozhi_balgarskoto_kiselo_mlyako", "text": "\n Днес българския парламент за пореден път ще предаде българските интереси, чрез гласуването на закона за марките и географските означения. Напрактика чрез приемането на този закон ще бъде унищожена най-емблематичната българска марка, тази на българското кисело мляко!  \r\n\r\n Малко известен факт е, че няколко години подред Европейската комисия води кореспонденция с българското правителство, чрез която буквално моли България да защити географското означение на българското кисело мляко като българска марка. \r\n\r\n Единствените журналисти, които дават гласност бяха Димитър Байрактаров и Николай Бареков, които дори успяват да спрат промяната на стандарта за българското кисело мляко, като разобличават служители от министерството на земеделието, които \r\nчрез фалшификации искаха да обслужат гръцките интереси. \r\n\r\n Именно гърците са най-заинтересувани българското кисело мляко да изчезне като марка и географско означение, тъй като по този начин се открива път на гръцкия кефир. \r\n\r\n Въпросите с марката, касаят и опаковането на продуктите и тук Бареков и Байрактаров успяха да предотвратят порното национално предателство инициирано чрез законопроект подписан и внесен за разглеждане от бившия вицепремиер Валери Симеонов. Гърците са силно зинтересувани да бъде променена опаковката, тъй като това отваря пазара за техните производители, които произвеждат опаковки пригодни за гръцкия кефир, но непригодни за българското кисело мляко. \r\n\r\n Некомпетентността на голяма част от депутатите, както и мързела им да четат законопроектите улеснява задачите по предаване на българския национален интерес, освен това напълно възможно е определени патриоти от ВМРО и НФСБ да са получили допълнително стимулиране, за да се приеме законопроекта безпроблемно! \r\n  \r\n \n\t\t\t\t\t\t", "date": "2019.06.27", "title": " Парламента днес ще унищожи българското кисело мляко!"}
{"url": "http://www.bnews.bg/article/261850-petya_dikova_neochakvano_sabra_roditelite_si_snimka", "text": "\n Откакто роди преди два месеца първородният си син тв водещата Петя Дикова буквално сияе от щастие, пише show.blitz.bg. \r\n\r\n Щерката на Аня Пенчева не може да се нарадва на сполуките в личния си живот. \r\n\r\n А това, което направи наскоро, срази и феновете й! \r\n  \r\n \n\t\t\t\t\t\t", "date": "2019.06.27", "title": "Петя Дикова неочаквано събра родителите си! (СНИМКА)"}
{"url": "http://www.bnews.bg/article/261846-priznanie_mareshki_hodel_na_kursove_pri_karakachanov_kak_se_pecheli_tsiganskata_lyubov", "text": "\n Според лидера на \"Воля\" Веселин Марешки посочи някои от конкурентите му ги били изпратили циганите в европарламента, след което заяви открито за кого всъщност говори. \r\n\r\n Записах се на курсове в централата на ВМРО под ръководството на Каракачанов как да се печели циганската любов, заяви той. \r\n\r\n Оказва се, че важното е не да работиш за хората, а да купиш самолети, негодува Марешки и използва цитат в подкрепа на думите си: Преди да изхарчиш дори 1 лев за въоръжаване, трябва да създадеш такова ниво на живот на гражданите, че те да имат желание да го пазят. \r\n \n\t\t\t\t\t\t", "date": "2019.06.27", "title": "ПРИЗНАНИЕ! Марешки ходел на курсове при Каракачанов как се печели циганската любов"}
{"url": "http://www.bnews.bg/article/261859-sezonat_v_parva_liga_zapochva_vav_vratsa", "text": "\n Новият сезон в Първа лига ще започне от Враца, стана ясно от програмата, публикувана в сайта на БФС днес. Футболният съюз представи графика на мачовете само за първите два кръга. \r\n\r\n Сезонът ще стартира с мача между \"Ботев\" Враца и \"Берое\" на 12 юли (петък) от 18:45 часа. В същия ден от 21:00 часа ЦСКА приема \"Етър\" на \"Българска армия\". \r\n\r\n Кръгът завършва в понеделник, когато \"Левски\" гостува на \"Дунав\" в Русе. \r\n\r\n Вторият кръг в Първа лига e седмица по-късно - на 19 юли и започва с мача между новаците \"Царско село\" и \"Арда\". \r\n \n\t\t\t\t\t\t", "date": "2019.06.27", "title": "Сезонът в Първа лига започва във Враца"}
{"url": "http://www.bnews.bg/article/261852-v_germaniya_arestuvaha_bosnenets_zaradi_klaneto_v_bataklan", "text": "\n Германските власти са арестували гражданин на Босна и Херцеговина във връзка с терористичните атаки в Париж, включително и в залата „Батаклан” в Париж преди 4 г., съобщи „Шпигел”. \r\n\r\n 39-годишният мъж е задържан преди седмица. Той е с европейска заповед за задържане. Предстои съдът да се произнесе по искането за екстрадицията му в Белгия, тъй като заповедта е издадена там. \r\n\r\n При атентатите в Париж през ноември 2015 г. загинаха 130 души, а над 350 бяха ранени. \r\n\r\n 100 от жертвите загубиха живота си при нападение срещу концертната зала \"Батаклан\". \r\n \n\t\t\t\t\t\t", "date": "2019.06.27", "title": "В Германия арестуваха босненец заради клането в \"Батаклан\""}
{"url": "http://www.bnews.bg/article/261845-dps_varna_nadvzetata_subsidiya", "text": "\n ДПС възстанови надвзетата субсидия, съобщи пред медиите в парламента лидерът на партията Мустафа Карадайъ. Движението трябваше да възстанови на бюджета по сметки на финансовото министерство около 1,6 млн. лв. \r\n\r\n Двамата с депутата Делян Пеевски отново потвърдиха, че нямат намерение да участват в консултациите, инициирани от Обединените патриоти. Преговорите трябва да започнат днес. \r\n\r\n \"Разговорите с управляващата партия приключиха. Ако те не си държат на думата, си е техен проблем. 1 лв. – оставаме да видим какво ще направят те. Ако се извъртят, те да се извъртят, оставаме на 1 лв. ДПС винаги прави, каквото казва – да видим ГЕРБ“, коментира Делян Пеевски. \r\n\r\n \"На второ четене в комисиите промените за партийните субсидии да бъдат 1 лв. бяха приети. Докладът е изготвен, как ще го променят? Има ли такава парламентарна техника?!“, коментира депутатът от движението Делян Пеевски. Той припомни, че решението е за субсидия от 1 лев на глас. \r\n\r\n \"Има и срокове за внасяне на предложения и те са изтекли. Други предложения в сроковете ние не видяхме и няма какво да обсъждаме. Вариантите са сегашната ситуация – предложените от Министерски съвет промени за 1 лв. субсидия, и нашите предложения, които са направени в срока – нула лева субсидия и отворен модел на финансиране на политическите партии“, повтори позицията на партията и Карадайъ. \r\n\r\n По повод отклонените от ГЕРБ предложение за сваляне на ставките на ДДС, Пеевски заяви: \"Щом са попарили българските деца и детските градини, да са живи и здрави“.  \r\n\r\n Преди седмица ДПС написа писмо до премиера Бойко Борисов, в което призова управляващите да подкрепят предложенията на партията за сваляне на ДДС за книгите и учебниците, както и за финансиране на строежа на безплатни детски градини. Бюджетната комисия не обсъди предложенията с аргумента, че са извън обхвата на приетия на първо четене закон. \r\n \n\t\t\t\t\t\t", "date": "2019.06.27", "title": "ДПС върна надвзетата субсидия"}
{"url": "http://www.bnews.bg/article/261844-2_zaginali_7_raneni_pri_avariyno_katsane_na_samolet_v_rusiya", "text": "\n 2 души загинаха, а 7 бяха ранени при аварийно кацане на руски пътнически самолет Антонов Ан-24 на регионално летище в руската република Бурятия в Сибир, съобщи министерството за извънредни ситуации в района, цитирано от \"Ройтерс\". \r\n\r\n На борда на самолета е имало 46 души, включително 4 човека екипаж. \r\n\r\n Самолетът на авиокомпания \"Ангара\" е излетял от Нижнеангарск за Улан Уде.  \r\n\r\n По първоначална информация след излитането единият двигател отказал и екипажът взел решение да се върне на летището. \r\n\r\n При кацането самолетът излязъл от пистата и се сблъскал с постройка, след което избухнал пожар. \r\n \n\t\t\t\t\t\t", "date": "2019.06.27", "title": "2 загинали, 7 ранени при аварийно кацане на самолет в Русия \r\n"}
{"url": "http://www.bnews.bg/article/261851-golyam_pozhar_izpepeli_3600_hka_v_kataluniya", "text": "\n Непрестанните жеги в Европа предизвикаха горски пожар в испанската област Каталуния. Огънят е изпепелил 3,600 хектара и застрашава още 20 хил. хектара. \r\n\r\n Часове наред пожарникари се борят със стихията. Близо 60 противопожарни машини и 15 самолета гасят пламъците. \r\n\r\n Полицията затвори околните пътища и евакуира 30 семейства от близките селища. Ако пожарът не бъде овладян, той може да се превърне в най-страшното огнено бедствие в Каталуния за последните 20 години. \r\n\r\n Испанското издание „Ел Паис” пише, че няма опасност за местните жители, но пожарникарите са обяснили, че няма да успеят да овладеят пожара в близките часове. \r\n\r\n За пръв път от 5 г. беше поискана помощ и от Военното звено за спешни случаи. Около 120 военни и техника ще помагат на пожарникарите. През 2014 г. звеното отново се включи в спасителни акции заради тежки наводнения в региона. \r\n\r\n Причините за пожара се разследват. Най-вероятно горещото време и силният вятър през нощта са разпалили огъня. \r\n \n\t\t\t\t\t\t", "date": "2019.06.27", "title": "Голям пожар изпепели 3600 хка в Каталуния"}
{"url": "http://www.bnews.bg/article/261864-nay_visoki_temperaturi_v_germaniya_polsha_i_chehiya", "text": "\n Европа в плен на опасна жега. Най-високи температури за месец юни, откакто се води статистиката, бяха регистрирани в Германия, Полша и Чехия.  \r\n\r\n Там вчера живачният стълб достигна почти 39 градуса, дори на големи височини в Алпите бяха измерени 30 градуса. В Испания, най-вероятно жегата е причина за огромен горски пожар в Каталуния. 30 семейства бяха евакуирани. \r\n\r\n Синоптици предупредиха, че горещата вълна ще става още по-интензивна през следващите дни. А в части на Североизточна Испания се очаква температурата да подмине 45 градуса. \r\n \n\t\t\t\t\t\t", "date": "2019.06.27", "title": "Най-високи температури в Германия, Полша и Чехия"}
{"url": "http://www.bnews.bg/article/261862-tretoto_izdanie_na_foruma_spodeli_uspeha_si_s_nas_sabra_predstaviteli_na_biznesa_v_sofiya", "text": "\n Проведе се третото поред издание на бизнес коктейл- форума „Сподели успеха си с нас“. Водещи теми на събитието бяха създаване на условия за растеж, перспективи и работещи практики на местния бизнес. \r\n\r\n Организатор бе Брейн Сторм Консулт, една от водещите финансово-счетоводни компании в България, а Бизнес клуб и Инсмаркет се включиха като медийни партньори на събитието, което се проведе на 26.06.2019 г. в София, зала 10 НДК. \r\n\r\n Програмата беше разделена на две части- презентационен и дискусионен панел. \r\n\r\n В залата присъстваха над 150 фирми. Гостите бяха от различни браншове, с изключително разнообразни сфери на дейност. \r\n\r\n На конференцията бяха представени изпитани модели и тенденции за развитие на успешен бизнес у нас. Лектори бяха едни от най-големите и проспериращи брандове и агенции – „Българска агенция за инвестиции“, Дейзи Тех Ад и много други. \r\n\r\n Началото на форума бе поставено от г-жа Камелия Трезийска, собственик и генерален мениджър на Брейн Сторм Консулт, след което домакините старираха като първи участник в презентационния панел. \r\n\r\n Форумът бе изключително полезен за всички, които се стремят да подобряват своето портфолио и да работят по-ефективно. Аудиторията имаше шанса да получи ценна информация за техники и начини за усъвършенстване. \r\n\r\n В приятна коктейлна обстановка, гостите и участниците се включиха в двустранни срещи, чиято цел бе осъществяване и затвърждаване възможностите за потенциални бизнес партньорства. \r\n \n\t\t\t\t\t\t", "date": "2019.06.27", "title": "Третото издание на форума „Сподели успеха си с нас “ събра представители на бизнеса в София "}
{"url": "http://www.bnews.bg/article/261858-kameliya_voche_otnovo_vliza_v_sada_sadyat_ya_za", "text": "\n Камелия Воче отново влиза в съда, след като издателят й й заведе дело, пише \"Телеграф\". \r\n\r\n  Въпреки успехите си като готвач и книгите, които създаде, една от най-елегантните певици у нас има страхотни ядове с неуредени финансови въпроси. \r\n  \r\n \n\t\t\t\t\t\t", "date": "2019.06.27", "title": "Камелия Воче отново влиза в съда! Съдят я за..."}
{"url": "http://www.bnews.bg/article/261847-knyaz_igor_s_grandiozna_premiera_na_stsenata_na_opera_v_letniya_teatar_varna_2019", "text": "\n На 2 юли от 21 часа, в рамките на десетото юбилейно издание на „Опера в Летния театър – Варна 2019“ ще бъде представена премиерата на операта „Княз Игор“ от А. Бородин. Спектакълът е част от програмата и на ММФ „Варненско лято“ 2019. \r\n\r\n  „Княз Игор“ е прекрасно заглавие, деликатес за всеки театър, който може да си позволи средствата, певците и костюмите, необходими за такава мащабна постановка. Операта е привлекателна и с това, че звучи съвсем съвременно. В нея има редица неща, които са адекватни на нашето време, има много политика, има любов, коварство, агресия и патриотизъм. Високият патриотизъм в името на отечеството е основното чувство, основното послание, което Бородин е искал да отправи към своите съотечественици, споделя режисьорът Кузман Попов. \r\n\r\n В звездния състав от солисти блестят имената на  Венцеслав Анастасов, Свилен Николов, Димитринка Райчева, Линка Стоянова,   Даниела Дякова, Михаела Берова, Илина Михайлова  и др. \r\n\r\n Постановка и сценография Кузман Попов, Костюмография Лора Маринова, Хореография Светлана Тоншева, Диригент на хора Цветан Крумов, Асистент-режисьор Сребрина Соколова. \r\n\r\n Диригент Григор Паликаров. \r\n\r\n Премиера 2 юли 2019, 21.00, Опера в Летния театър, ММФ \"Варненско лято\" \r\n\r\n БИЛЕТИ: \r\n\r\n Online в Еventim.bg чрез услугата Print@Home: \r\n\r\n http://www.eventim.bg/bg/bileti/tmpc-varna-21/promo.html… \r\n\r\n Каса ТМПЦ, пл. „Независимост“ 1, пон-пет 9.00-20.00, почивка 13.30-14.30; съб 10.00-19.00, почивка 13.30-14.30; нед 11.00-16.00, без прекъсване; тел. 052 665 022; Заявки: тел. 052 665 051, 052 665 020, www.tmpcvarna.com \r\n\r\n Каса ФКЦ - всеки ден 10.00-21.00, почивка 14.00-14.30, 16.30-17.30, тел. 052 685 214 \r\n \n\t\t\t\t\t\t", "date": "2019.06.27", "title": "„Княз Игор“ с грандиозна премиера на сцената на „Опера в Летния театър – Варна 2019“"}
{"url": "http://www.bnews.bg/article/261849-napusna_ni_hristo_miryanov", "text": "\n На 85-годишна възраст почина легендарният треньор по борба Христо Мирянов. Той е напуснал този свят вчера на 25 юни, съобщиха от семейството му. Поклонението ще се състои в събота (29 юни) от 11:30 часа на Централните софийски гробища. \r\n\r\n В над 35-годишния си стаж като треньор по класическа борба в ЦСКА Христо Мирянов е подготвил цяла плеяда български борци, завоювали 29 златни, сребърни и бронзови медали на Летните олимпийските игри в Москва през 1980 г., Световни, Европейски и Балкански първенства, както и един златен пояс на Международния турнир \"Никола Петров\", проведен в гр. Плевен през 1989 г. \r\n\r\n Негови възпитаници са десетки преуспели борци, сред които олимпийският шампион Георги Райков и медалистите Нено Ненчев, Цеко Попов, Стефан Лазаров, Петър Славчев и много други. През 1985-1986 г. Мирянов е старши треньор на националния представителен отбор по борба на Република Ирак, с който завоюва отборно първо място на Арабските игри в Мароко с 2 златни, 4 сребърни и 2 бронзови медала. \r\n\r\n През 1995 г. е избран за почетен председател на столичния спортен съюз по борба под егидата на Софийска голяма община. Участвал е в организирането и провеждането на \"Празника на борбата\" с над 500 участнищи - деца и юноши, от столични спортни дружества, клубове и училища по класическа и свободна борба. \r\n\r\n През 2015 година Христо Мирянов е удостоен със званието \"Почетен гражданин на София\". Преди седмица правителството предложи на Президента на Република България да издаде указ за награждаване на Христо Мирянов с медал \"За заслуга\" за заслугите му към Република България в областта на спорта. \r\n\r\n Поклон! \r\n \n\t\t\t\t\t\t", "date": "2019.06.27", "title": "Напусна ни Христо Мирянов"}
{"url": "http://www.bnews.bg/article/261843-bedstveno_polozhenie_v_kotel_sled_kato_reka_izleze_ot_koritoto_si", "text": "\n Бедствено положение в Котел, след като вчера река излезе от коритото си и наводни десетки къщи. \r\n\r\n Жители на Котел разказаха, че е било страшно. Вълна и асфалт са ранили един човек, докато е спасявал покъщнината си. Други споделиха, че са успели да спасят четири деца - от 6 до 8-годишни. \r\n\r\n Дежурни екипи на пожарната останаха на място през цялата нощ. Два метра е била висока приливната вълна. \r\n\r\n На места стихията е обърнала асфалта на улиците, повлечени са коли и дървета. \r\n\r\n Според Кирил Баев, чиято къща е залята от бедствието, се хвърлят боклуци в коритото на реката, а преди две години е чистено. \r\n\r\n Само в рамките на няколко минути в пожарната са постъпили близо 50 сигнала за бедстващи хора във воден капан. Някои са били изнесени на ръце от къщите си от спасителите. \r\n\r\n Един от пожарникарите сподели, че е имали и хора, затворени в колите си.  \r\n\r\n Отводнени са над 60 къщи. \r\n\r\n Няма пострадали хора, но материалните щети са големи. Кметът на Котел Коста Каранашев обясни, че почти всяка година са извършвани корекции на реката, но вчера обемът е бил огромен.  \r\n\r\n Кметът на Котел обяви, че иска помощ от държавата, ще се отвори и дарителска сметка. Започва опис на щетите. \r\n \n\t\t\t\t\t\t", "date": "2019.06.27", "title": "Бедствено положение в Котел, след като река излезе от коритото си"}
