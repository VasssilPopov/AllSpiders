{"url": "http://www.bnews.bg/article/264606-tv_evrokom_v_patriotichna_shema_za_svalyaneto_na_borisov_patya_na_parite_prodalzhenie", "text": "\n   \r\n\r\n Вече ви запознахме с подлата схема на забогателите патриоти Каракачанов и Симеонов, които изсипват купища пари в ТВ Евроком, за да свалят Борисов и ГЕРБ от власт. Днес е добре да ви запознаем с някои факти в подкрепа на истината. \r\n\r\n До края на 2017 г. кабеларката Евроком се намира на адрес бул. „Тодор Александров“ 17 в София. Реално в този офис се намира и единственото студио, което е с размерите на една стаичка и в него се водят всички предавания, а телевизията е с изключително ниска гледаемост. \r\n\r\n Именно през 2017 г. в Евроком се появява предаването на Николай Бареков \"Презареди България\". Всъщност Николай Бареков е единственото актуално име от сферата на журналистиката и политиката. \r\n\r\n По това време Бареков е и действащ евродепутат, което привлича огромен зрителски интерес към кабеларката. Бареков е единствения журналист, който е правил предаване в голяма телевизия като БТВ и е основател на сутрешния блок. \r\n\r\n Няколко месеца по-късно Бареков поканва в предаването си журналиста Димитър Байрактаров, който е дългогодишен водещ на друго високорейтингово предаване и доскорошен народен представител. Предаването се превръща в най-гледаното в ефира на Евроком. \r\n\r\n Именно този факт отваря очите на заговорниците, които в началото се присмиват и подценяват предаването на Бареков и Байрактаров, което обаче набира още по-висока гледаемост и с истината, която изнася успява да занули партията на Валери Симеонов до резултат 0,4 % на последните избори в София. \r\n\r\n Истината е, че на заговорниците им трябва медия, която да се счита за опозиционна и която да се счита за свободна от цензура. За съжаление на Бареков и Байрактаров именно те двамата изграждат това име на Евроком, което нейните шефове започват да търгуват с бясна скорост. \r\n\r\n Двама олигарха и двама вицепремиера започват да наливат пари, за да може Евроком да наеме голямо помещение, в което да се развие по-сериозна телевизионна дейност и да бъдат привлечени журналисти като Диков, Кулезич и Береану, които да осъществят ударната атака срещу Борисов. Новия и скъп офис със огромни студия е нает в парк хотел \"Москва\", където се вихрят Диков, Кулезич и Береану. \r\n\r\n И трите имена са известни, че обслужват определени идеи срещу много високо заплащане, което е ясно, че Евроком не може да осигури. Факт е, че Евроком плаща на служителите си мизерни възнаграждания от 700-800 лева, без да ги осигурява, тъй като повечето оператори и монтажисти са на граждански договори. Текучеството на кадри е огромно и се стига до парадокса в кабеларката да работят оператори на по 70 и повече години. \r\n\r\n Изведнъж кабеларката рязко забогатява и привлича Диков, Кулезич и Береану, за които вече ви казахме, че работят срещу страшно високи хонорари. Тук отваряме една малка скоба, че през годината Евроком напрактика спира две предавания, които плащат за ефир на кабеларката, това са предаването \"7777- Седмиците\" и предаването \"Бареков и Байрактаров без цензура\" . \r\n\r\n Веднага възниква въпросът с какви пари кабеларката компенсира загубените приходи и високите разходи за новите предавания на Диков, Кулезич и Береану? Не е сложно да се досетите, че олигарсите Василев, Прокопиев и политиците Каракачанов и Симеонов вече са се погрижили за финасирането на кабеларката. \r\n\r\n Припомняме, че в предаването на Диков в правото си на отговор Димитър Байрактаров заяви, че през последните седмици непрекъснато им е било казвано от отговорни фактори в Евроком, че министър с името Красимир е поискал от Евроком да назове цената за спирането на предаването на Бареков и Байрактаров. \r\n\r\n Според наши източници кабеларката е прибрала само от този министър над 500000 лева, а в допълнение е прибавила към авоарите си още два пъти по толкова от двамата олигарха, които са имали интерес това предаване да бъде свалено, за да не пречи на плана по свалянето на Борисов. \r\n\r\n Тук е редно да прибавим и четвърти източник по линия на Цветанов, тъй като предстои съвсем скоро да се появи предаване, което да започне пропагандата на новата партия на Москов \"КОД\". На практика се оказва, че Бареков и Байрактаров са направили шефовете на кабеларката Евроком в милионери. \r\n\r\n Без да осъзнават двамата са превърнали свободата на словото без цензура в ореол на една медия, която ги предава по най-елементарната мафиотска схема! Сега следва ерата на социолозите, но за нея ще ви разкажем в следваща публикация! \r\n\r\n Следва продължение! \r\n \n\t\t\t\t\t\t", "date": "2019.12.01", "title": "ТВ Евроком в патриотична схема за свалянето на Борисов! Пътя на парите!- продължение"}
{"url": "http://www.bnews.bg/article/264609-verizhna_katastrofa_zatrudnyava_dvizhenieto_kray_blagoevgrad", "text": "\n Верижна катастрофа затруднява трафика по Е-70 край Благоевград, предаде кореспондентът на bTV в района.  \r\n\r\n Една жена е транспортирана в болницата.  \r\n\r\n Според информацията три коли са се ударили. \r\n\r\n Движението в участъка се осъществява в едната лента. \r\n \n\t\t\t\t\t\t", "date": "2019.12.01", "title": "Верижна катастрофа затруднява движението край Благоевград"}
{"url": "http://www.bnews.bg/article/264608-avtomivki_v_pernik_rabotili_s_piteyna_voda_pri_vaveden_voden_rezhim", "text": "\nТри автомивки в Перник са работили с питейна вода при въведен воден режим, съобщава кореспондентът на БНР в града. \r\n\r\nПроверката е извършена от служители на община Перник. На собствениците на обектите, ползващи питейна вода, е съставено предписание. Ако не го спазят, подлежат санкции. \r\n\r\nПроверени са общо 14 автомивки, като на място са заснети и водовземните съоръжения. Останалите 11 ползват вода от собствени водоизточници или промишлена вода, която получават по договор с фирми. \r\n\r\nПри една от автомивките е установено, че има тръбен кладенец за подземна вода, но обектът не е регистриран в Басейнова дирекция \"Западнобеломорски район\" Благоевград. \r\n\r\nВ началото на ноември беше обявен воден режим в цяла Пернишка област. \n\t\t\t\t\t\t", "date": "2019.12.01", "title": "Автомивки в Перник работили с питейна вода при въведен воден режим"}
{"url": "http://www.bnews.bg/article/264611-novata_evropeyska_komisiya_vstapi_v_dlazhnost", "text": "\n Новата Европейска комисия встъпи в длъжност. Това стана на тържествена церемония, предаде БТА. \r\n\r\n Встъпването в длъжност днес на Европейската комисия под председателството на Урсула фон дер Лайен бе отбелязано с тържествена церемония в Музея на европейската история в Брюксел. На церемонията присъстваха председателите на ЕК, на Европейския парламент Давид Сасоли, на Европейския съвет Шарл Мишел и ръководителят на Европейската централна банка (ЕЦБ) Кристин Лагард. \r\n\r\n Сасоли отбеляза в своето слово, че днес се навършват 10 години от влизането в сила на Лисабонския договор, с който ЕЦБ стана част от институциите на ЕС. Той допълни, че с днешната церемония се поставя начало и на мандата на Мишел като председател на Европейския съвет. \r\n\r\n За първи път ръководителите на четирите институции на ЕС се събират заедно по такъв повод, посочи Сасоли. Той съобщи, че на 11 декември ЕП ще заседава извънредно, за да чуе предложенията на ЕК за мерки за опазването на околната среда. \r\n\r\n Шарл Мишел посочи, че многообразието в ЕС е част от неговата същност. Лисабонският договор ясно определя многообразието като съставна част от европейската ДНК, добави той. \r\n\r\n Фон дер Лайен определи днешния ден на годишнина от договора от Лисабон като най-подходящия за начало на работата на новата комисия - пазител на договорите. Тя добави, че общата отговорност на председателите на институциите е да направят така, че ЕС да става все по-силен. Фон дер Лайен говори за „бащите и майките\" основатели на ЕС. По нейните думи, въпреки отхвърлянето на конституцията на ЕС в началото на века, днес европейците възприемат Одата на радостта като химна на Общността и развяват високо европейското знаме. \r\n\r\n „Преди 10 години предшествениците ни още дискутираха дали да имам общ европейски флаг. Но за тези 10 години милиони европейци развяваха по улиците европейското знаме и милиони се вдъхновиха от нашия флаг, както и се стремяха да се присъединят към нашия съюз. Ние сме пазители на договорите и на посланието на родителите ни. Трябва да опазим тяхното наследство с отговорност към следващите поколения”, заяви Фон дер Лайен.  \r\n\r\n Лагард отбеляза, че сред днешните четирима председатели на институциите две са жени и двама са мъже. Тя добави, че последните 10 години са донесли големи промени, но са били време за възстановяване. „Изправени сме пред прекрасно предизвикателство, дано последват години на надежда и обновление\", допълни Лагард. \r\n\r\n „Последните 10 години бяха време на кризисни действия а сега идва време на реконструкция и дълбоки промени”, каза още Лагард. \r\n\r\n В края на церемонията Сасоли и Мишел подариха на Фон дер Лайен копие от договорите на ЕС. Еднотомното луксозно издание е отпечатано на немски език.  \r\n \n\t\t\t\t\t\t", "date": "2019.12.01", "title": "Новата Европейска комисия встъпи в длъжност"}
{"url": "http://www.bnews.bg/article/264612-evakuiraha_10_000_zhiteli_na_torino_zaradi_bomba", "text": "\n Над 10 000 души, живеещи в исторлическия център на Торино, бяха евакуирани днес, за да бъде обезвредена неексплодирала английска бомба от Втората световна война, съобщиха БТА. \r\n\r\n В \"червената зона\" около Виа Ница, в сърцето на града, обитателите бяха евакуирани директно, а още 50 000 жители бяха помолени да не излизат от дома си от 7,00 ч. сутринта (6,00 по Гринуич) до 16,00 ч. следобед. \r\n\r\n Кметът Киара Апендино, свързана с Движение 5 звезди, пристигна лично на Виа Ница, а след това ще посети евакуираните, настанени в приемен център в панаирната зона Лингото в периферията на града. \r\n\r\n Бомбата е 250 килограмова, със сърцевина от 65 кг динамит. По време на операцията по обезвреждането, която ще продължи седем часа, въздушното пространство над града ще бъде затворено за полети, а движението на валковете на гара Порта Нуова ще бъде спряно. \r\n\r\n Обезвредената бомба ще бъде транспортирана с камион до Чирие, където ще бъде взривена в изоставена кариера. \r\n \n\t\t\t\t\t\t", "date": "2019.12.01", "title": "Евакуираха 10 000 жители на Торино заради бомба"}
{"url": "http://www.bnews.bg/article/264613-irakskiyat_parlament_prie_ostavkata_na_pravitelstvoto", "text": "\n Иракският парламент прие днес оставката на правителството на премиера Адел Абдел Махди, предадоха световните агенции. Франс прес отбелязва, че това е станало, след като над 420 души бяха убити от началото на протестите в страната преди два месеца, които при това са продължили и днес. \r\n\r\n От всички 329 депутати в залата присъстваха 241. Когато председателят на парламента Мохамед ал Халбуси прочете писмото с оставката на премиера, нито един от тях не се обяви против, съобщи ТАСС, цитирана от БТА. \r\n\r\n По конституция сега президентът Бархам Салих трябва да възложи в 15-дневен срок формирането на новото правителство на кандидат, предложен от партийния блок, имащ мнозинство в парламента. През това време, но за не повече от 30 дни, кабинетът на Махди ще продължи да изпълнява своите задължения, посочва ТАСС. \r\n\r\n Освен оставката на правителството, иракският парламент обсъди на извънредното си заседание и обстановката в южната част на страната, където кръвопролитните сблъсъци между силите за сигурност и демонстранти продължават и ситуацията е на ръба на хаоса. Протестите в Ирак започнаха на 1 октомври. Те са насочени срещу влошаването на условията за живот, високата безработица и корупцията. \r\n \n\t\t\t\t\t\t", "date": "2019.12.01", "title": "Иракският парламент прие оставката на правителството"}
{"url": "http://www.bnews.bg/article/264610-brazilskiyat_prezident_obvini_leonardo_di_kaprio_za_gorskite_pozhari_v_amazoniya", "text": "\n Бразилският президент Жаир Болсонаро обвини холивудската звезда Леонардо Ди Каприо в това, че е „запалил Амазонската джунгла като дава пари”. \r\n\r\n Болсонаро не представи солидни доказателства, подкрепящи твърдението му. Въпреки това той е добре познат в обвиненията си срещу неправителствени организации, критикуващи политиките на президента. \r\n\r\n Според множество НПО-та именно действията на Болсонаро доведоха до опустошителните пожари в джунглата през изминалото лято, пише Би Би Си. \r\n\r\n След горските пожари Ди Каприо стартира фонд за Амазония, в който вложи 5 млн. щатски долара. Носителят на „Оскар” отрече твърденията на Болсонаро. \r\n\r\n \"Въпреки че заслужават да бъдат подкрепяни, към момента не сме спонсорирали организации, които са обект на нападки. Бъдещето на тези незаменими екосистеми е изложено на риск и аз съм горд, че съм част от групите, които ги предпазват\", заяви Ди Каприо в \"Инстаграм\". \r\n\r\n Коментарите на бразилския президент най-вероятно са подбудени от арестите на четирима огнеборци. Според противоречиви и непотвърдени твърдения, те са стартирали умишлено пожарите, за да наберат средства към НПО. \r\n\r\n От своя страна неправителствените организации заявиха, че действията срещу тях са политически и опит за тормоз срещу екологичните групи. \r\n\r\n Горските пожари от лятото изпепелиха хиляди хектари от Амазонската джунгла. Стихията получи международен отзвук, като бяха стартирани именно подобни благотворителни фондове, които да помогнат на Бразилия за възстановяването на „белия дроб на Земята”. \r\n \n\t\t\t\t\t\t", "date": "2019.12.01", "title": "Бразилският президент обвини Леонардо Ди Каприо за горските пожари в Амазония"}
{"url": "http://www.bnews.bg/article/264604-ako_se_klasirame_za_evro_2020_nad_nas_shte_se_stovari_adat", "text": "\n България е на два мача от класиране за Евро 2020. Но ако достигнем до финалите на шампионата на Стария континент, над националния ни отбор ще се стовари истински ад. \r\n\r\n Нашите биха били в група е \"F\", където попаднаха последните два световни шампиона - Франция и Германия, както и актуалният европейски крал Португалия. \r\n\r\n България беше представена в румънската столица от временния президент на БФС Михаил Касабов и националния селекционер Георги Дерменджиев. \r\n\r\n \"Лъвовете\" не можаха да си извоюват директна квота за финалната фаза на турнира, но могат да го сторят чрез баражите в Лигата на нациите. Нашите се паднаха срещу Унгария, като мачът ще е на \"Васил Левски\" през март, а при победа ще се изправим срещу спечелилия от двойката Исландия - Румъния. \r\n\r\n Бундестимът е трикратен шампион на континента, \"петлите\" са актуален световен първенец и два пъти шампиони на Европа, а Португалия е действащият крал от Евро 2016. Не е ясно дали някога е имало друга компания, по по-подходяща да бъде наречена \"група на смъртта\". \r\n\r\n Мачовете ще са в Мюнхен и Будапеща. \r\n\r\n Първенството на Европа е догодина от 12 юни до 12 юли, и ще е в 12 различни страни и градове на континента, като днес станаха ясни повечето неща около груповата му фаза. \r\n\r\n Ето и групите: \r\n\r\n Група \"А\" \r\n\r\n 1. Турция \r\n\r\n 2. Италия \r\n\r\n 3. Уелс \r\n\r\n 4. Швейцария \r\n\r\n Група \"В\" \r\n\r\n 1. Дания \r\n\r\n 2. Финландия \r\n\r\n 3. Белгия \r\n\r\n 4. Русия \r\n\r\n Група \"С\" \r\n\r\n 1. Холандия \r\n\r\n 2. Украйна \r\n\r\n 3. Австрия \r\n\r\n 4. Победител плейоф \"D\" \r\n\r\n Група \"D\" \r\n\r\n 1. Англия \r\n\r\n 2. Хърватия \r\n\r\n 3. Победител плейоф \"С\" \r\n\r\n 4. Чехия \r\n\r\n Група \"E\" \r\n\r\n 1. Испания \r\n\r\n 2. Швеция \r\n\r\n 3. Полша \r\n\r\n 4. Победител плейоф \"В\" \r\n\r\n Група \"F\" \r\n\r\n 1. Победител плейоф \"А\" (БЪЛГАРИЯ, Унгария, Румъния или Исландия) \r\n\r\n 2. Португалия \r\n\r\n 3. Франция \r\n\r\n 4. Германия \r\n \n\t\t\t\t\t\t", "date": "2019.12.01", "title": "Ако се класираме за Евро 2020, над нас ще се стовари адът"}
{"url": "http://www.bnews.bg/article/264615-valya_ahchieva_napuska_bnt_video", "text": "\n Валя Ахчиева напуска БНТ, съобщи самата тя в едноминутно видео във фейсбук. \r\n\r\n Журналистката ще продължи да прави разследвания и да ги излъчва в ютюб канала си \"Разследването на Валя Ахчиева\". \r\n\r\n Тя е подала заявление за напускане до генералния директор на обществената телевизия в петък, 29 ноември. \r\n\r\n \"С моите колеги и партньори от EuroActive имаме желанието да информираме не само българските, но и европейските граждани за нарушени човешки права, за злоупотреба с власт и с европейски фондове, за корупцията по 3-те етажа на всички власти\", обяснява Ахчиева във видеозаписа. \r\n\r\n \"Свободната журналистика има нужда от свободни медии. Аз избрах свободата\", казва още тя. Първото й разследване извън телевизията ще бъде излъчено в ютюб в сряда, 4 декември, съобщава Ахчиева. \r\n\r\n Предаването й \"Открито с Валя Ахчиева\", което се излъчваше по БНТ, бе свалено уж временно от ефира през януари тази година, докато генерален директор на медията беше Константин Каменаров. Тогава телевизията обяви конкурс за разследващо предаване, но до момента все още няма избран победител, нито информация дали конкурсът продължава да тече.  \r\n\r\n \r\n\r\n   \r\n \n\t\t\t\t\t\t", "date": "2019.12.01", "title": "Валя Ахчиева напуска БНТ(ВИДЕО)"}
{"url": "http://www.bnews.bg/article/264603-karakachanov_e_bil_v_sasht_zashtoto_e_molil_na_kolene_borisov_da_go_vklyuchi_v_delegatsiyata", "text": "\n Скандалното вице на Борисов от ВМРО първоначално не е било включено в делегацията до президента Тръмп. Причините са тривиални. Каракачанов не знае бъкел английски и има проблеми при издаването на неговата виза за САЩ. \r\n\r\n Като доносник на ДС и подчинен Русия политик Каракачанов дори няма необходимото ниво за допуск да чуствителна информация на НАТО. След скандала и разследването за нелегална търговия с българско гражданство пътят на Каракачанов до САЩ е съвсем отрязан. \r\n\r\n Разбира се американските партньори не биха отказали допуск на натовски министър на отбраната, купил самолети от тях за 3 милиарда и затова Каракачанов се е примолил на Борисов да го включи в делегацията до Вашингтон. САЩ обичайно издават визи по дипломатически поводи за по ден или два. \r\n\r\n С такава до САЩ са пътували Саддам Хюсеин. Фидел Кастро, Муамар Кадафи и редица корумпирани африкански сатрапи за сесиите на ООН. Подобна виза е издадена и на лицето Красимир Каракачанов. Скандалът е огромен, но премиерът се е видял в чудо, защото зависи от гласовете на ВМРО в парламента. \r\n\r\n Последното пътуване на Каракачанов в САЩ ще се помни с огромните резили с неговия неугледен и позорен външен вид и разправийте му с охраната от НСО за ръчния багаж нацстълбите на самолета. На организираните от домакините срещи вицето е присъствало проформа, защото не говори английски и само е кимал с глава. \r\n\r\n По повод няколкоднената виза на Каракачанов американското посолство в София не е правило драми. Но посланик Херо Мустафа тези дни обяви, че по специална програма на Държавния департамент подобни визи на корумпирани български политици и чиновници и техните семейства няма да бъдат издавани. САЩ категорично ще освети корумпираните български политици чрез този механизъм. \r\n \n\t\t\t\t\t\t", "date": "2019.12.01", "title": "Каракачанов е бил в САЩ, защото е молил на колене Борисов да го включи в делегацията! "}
{"url": "http://www.bnews.bg/article/264607-nad_700_000_shofyori_hvanati_s_previshena_skorost_prez_2019_ta", "text": "\nНай-честото нарушение на пътя е превишението на скоростта, съобщава Нова телевизия. \r\n\r\nОт началото на годината са регистрирани 702 624 случая, 400 000, от които в градовете. Близо 20% от тях са се случили в тъмните часове на денонощието. \r\n\r\nВ същото време от Пътна полиция предупреждават, че на много места се очаква да има заледени участъци по пътищата заради падащите температури. \n\t\t\t\t\t\t", "date": "2019.12.01", "title": "Над 700 000 шофьори хванати с превишена скорост през 2019-та"}
{"url": "http://www.bnews.bg/article/264614-dazhdat_otlozhi_derbito_monako_pszh", "text": "\n Футболното дерби от 15-ия кръг на френската Лига 1 между \"Монако\" и \"Пари Сен Жермен\" беше отложено. Причината са проливните валежи, които наводниха терена на стадион \"Луи Втори\".  \r\n\r\n Мачът трябваше да се изиграе в 22:00 ч. днес (1 декември) и да бъде \"черешката на тортата\" в кръга.  \r\n\r\n Само че времето във Франция е изключително лошо, като за областта е обявен червен код заради проливни валежи. Въпреки опитите на организаторите, теренът няма да може да бъде пригоден за игра. \r\n\r\n Новата дата на мача ще бъде оповестена скоро. От \"Монако\" вече информираха привържениците си, че закупените билети ще важат и за новия мач. Привържениците също могат да върнат пропуските и да получат парите си. \r\n\r\n \"Пари Сен Жермен\" е лидер в първенството с 33 точки. \"Монако\" започна сезона с няколко загуби и в момента е на 14-а позиция с 18 точки. \r\n\r\n Другият мач от кръга между \"Рен\" и \"Сент Етиен\" ще бъде излъчен пряко по RING от 18:00 ч.  \r\n \n\t\t\t\t\t\t", "date": "2019.12.01", "title": "Дъждът отложи дербито \"Монако\" - ПСЖ"}
{"url": "http://www.bnews.bg/article/264605-neizvestni_stihotvoreniya_na_vaptsarov_otseleli_v_nyakogashnata_direktsiya_na_politsiyata", "text": "\n При почистване в сградата на бившата Дирекция на полицията в София са били намерени три неизвестни досега стихотворения и есе на Никола Вапцаров, съобщи племенницата на поета Мая Вапцарова. \r\n\r\n \"Един човек, който е чистил това мазе, намира папка. В тази папка няма само стихотворения. Те са няколко. Вътре има едно невероятно есе за културата. Три стихотворения са открити заедно с това грамадно есе, което е около десет страници. В това есе Вапцаров като че ли преценява бъдещето, а не миналото\", съобщи Мая Вапцарова, цитирана от „Дарикнюз”. \r\n\r\n Стихотворенията са написани с мастило и засега  е  разчетено само едно. След разчитането и на останалите предстои да бъдат публикувани, казва Мая Вапцарова. \r\n\r\n Тя подготвя филм, посветен на работата на Вапцаров като авиомеханик на летището във Враждебна. \r\n \n\t\t\t\t\t\t", "date": "2019.12.01", "title": "Неизвестни стихотворения на Вапцаров оцелели в някогашната дирекция на полицията"}
