{"url": "http://www.bnews.bg/article/247957-amerikanski_turisti_sa_namushkanite_s_nozh_na_zhp_garata_v_amsterdam", "text": "\n Двамата души, ранени при атака с нож на централната жп гара Амстердам в петък, са туристи от САЩ, съобщава АП, цитирана от БТА. За националността на нападнатите информира американският посланик в Холандия Пит Хукстра. \r\n\r\n Раните на пострадалите са сериозни, но няма опасност за живота им. \r\n\r\n Нападателят – 19-годишен афганистанец, беше прострелян от полицаи на мястото на престъплението. Мотивите за действията му все още се изясняват, като не се изключва възможността да става дума за проява на екстремизъм. Афганистанецът вече е бил разпитан в болницата, в която е настанен. Според полицията той има германско разрешително за пребиваване. \r\n\r\n В петък кметството на Амстердам заяви, че няма основания да се смята, че американците са били умишлено избрани за мишена на атаката.  \r\n \n\t\t\t\t\t\t", "date": "2018.09.01", "title": "Американски туристи са намушканите с нож на жп гарата в Амстердам"}
{"url": "http://www.bnews.bg/article/247960-sled_ostavkite_nfsb_se_sabira_dnes_v_burgas_da_reshi_ostava_li_v_koalitsiyata", "text": "\n След инцидента с автобуса ковчег от миналата седмица и поисканите оставки от тази, Националният изпълнителен комитет на НФСБ - партията на вицепремиера Валери Симеонов - се събира тази вечер в Бургас, за да реши бъдещето на формацията в коалицията \"Обединени патриоти\". \r\n\r\n Че рокадите в правителството не са съгласувани с тях, обявиха и от ВМРО. Те поискаха спешна среща с коалиционния си партньор ГЕРБ за изясняване на ситуацията. От \"Обединени патриоти\" задоволство от кадровите смени изрази единствено лидерът на \"Атака\" Волен Сидеров. \r\n\r\n Политическото сътресение в държавата става все по- голямо, а резулатата от срещата ще покаже на къде ще се развият събитията. Темата с катастрофата край Своге не спира да създава все повече въпросителни. Можем да се надяваме поне този път, виновните да поемат отговорност за безхаберието си, а не както сатана с инцидента в Хитрино, най- малко виновните да поемат всичко на плещите си. \r\n\r\n   \r\n\r\n Очаквайте подробности. \r\n \n\t\t\t\t\t\t", "date": "2018.09.01", "title": "СЛЕД ОСТАВКИТЕ! НФСБ се събира днес в Бургас да реши остава ли в коалицията "}
{"url": "http://www.bnews.bg/article/247962-prokurorat_s_dizela_ot_ktb_onemya_ot_pachkite_na_arabadzhievi_snimki", "text": "\n Ще се проверява с какви пари Ветко и Маринела Арабаджиеви са купували коли за автопарка си по разследването за укриване на данъци срещу тях.  Ролс- ройс, бентли, луксозни джипове са иззети при акцията на прокуратурата в петък. Тя продължи до събота сутринта. В Пловдив се наложило да се разбиват помещения с разрешение на съда, защото служителите от фирмите на Арабаджиеви отказали съдействие, обяви зам- главния прокурор Иван Гешев. \r\n\r\n За иззетите от сейфове, куфари и кутии за обувки над 10 млн. лева разследващите поискали броячна машина от БНБ. \r\n\r\n Досъдебното производство е в ранен етап и има няколко линии на разследване, обяви наблюдаващият прокурор Кирил Пейчинов. \r\n\r\n Кухите фирми под контрола на Арабаджиеви изавали фактури и за дружества, които санират сгради по договори за обществени поръчки.  Десетки фирми на семейството ползвали фактури от \"липсващи търговци\", без да има реални доставки, за да не внасят ДДС в бюджета. Една от тях платила само хиляда лева за миналата година, а трябвало да внесе 600 хиляди лева. По думите на Гешев, вместо в бюджета, където парите да се използват от социалната система, пачките се трупали в сейфове. \r\n\r\n “На никого не можем да забраним да е ботаг, но да си плащат данъците”, каза зам- главният прокурор. \r\n\r\n Ветко и Маринела Арабаджиеви са във Франция от началото на август. Обявени са за издирване. В ареста е синът им Вълчо и още 5-има души. \r\n\r\n   \r\n\r\n \r\n \n\t\t\t\t\t\t", "date": "2018.09.01", "title": "Прокурорът с дизела от КТБ онемя от пачките на Арабаджиеви(СНИМКИ)"}
{"url": "http://www.bnews.bg/article/247952-prizrachen_korab_se_poyavi_na_bregovete_na_mianmar", "text": "\n Огромен кораб без екипаж се блъсна във бреговете на Мианмар. Местните власти недоумяват откъде се е появил 177-метровият плавателен съд. Медиите на Запад го нарекоха \"корабът-призрак\". На него няма нито хора, нито товар. \r\n\r\n Над капитанския мостик се веел флагът на Индонезия, но не е ясно кой е последният му собственик и защо е изоставен. Според вестник „Мианмар Таймс\" корабът е произведен през 2001 г. и бил в състояние, което позволява да работи нормално. За последно, този кораб се появявал в пристанищни регистри през 2009 г. \r\n \n\t\t\t\t\t\t", "date": "2018.09.01", "title": "„Призрачен” кораб се появи на бреговете на Мианмар"}
{"url": "http://www.bnews.bg/article/247955-golemite_evropeyski_klubove_zavartyaha_nad_4_5_mlrd_evro_prez_lyatoto", "text": "\n Лятото е към края си и за това говори не само смяната на листа в календара, а... краят на футболния трансферен прозорец. В полунощ на 31 август срещу 1 септември бяха направени последните сделки във всички европейски първенства.  \r\n\r\n Статистиката след последните ходове вече е ясна - 4,514 милиарда евро бяха похарчени за услугите на изгряващите звезди и вече утвърдените имена, чиято цел е да изведат новите си работодатели до футболни величини. \r\n\r\n Точно толкова е сумата да тези 1514 сделки, които бяха сключени в последните 3 месеца, според испанското издание \"Марка\". \r\n\r\n Английската Висша лига очаквано е първенец по скъпи трансфери. Клубовете от Острова са отделили 1,419 милиарда евро в сделките си. \r\n\r\n Изненада обаче е, че двама вратари са на първо и трето място класацията за най-скъп футболист, пристигнал в английски клуб. \"Челси\" плати 80 млн. евро за Кепа Арисабалага от \"Атлетик\" Билбао. Преди това Алисон подсили \"Ливърпул\", а за това \"Рома\" получи 62,5 млн. евро. Риад Марез е втори в тази класация. \"Манчестър Сити\" отдели 67,8 млн. евро за услугите на полузащитника на \"Лестър\". \r\n\r\n 1,142 милиарда евро пък са похарчили клубовете в Серия А. \"Ювентус\" е най-големият прахосник между отборите. Именно \"Старата госпожа\" бе в основата на най-гръмката сделка това лято - привличането на Кристиано Роналдо от \"Реал\" Мадрид.  \r\n\r\n Португалецът е лидер в трансферния списък на Ботуша. За него бяха похарчени 117 млн. евро. \"Юве\" привлече още Жоао Кансело от \"Валенсия\" за 40,40 млн. евро и Дъглас Коща от \"Байерн\" Мюнхен за 40 млн. евро. \r\n\r\n Испанската Примера е на трета позиция. Въпреки, че загуби Роналдо, \"Ла Лига\" ще може да се радва на нови играчи на стойност 893,620 млн. евро. Най-скъп е Тома Лемар, който премина от \"Монако\" в \"Атлетико\" Мадрид за 70 млн. евро. Новата бразилска перла на \"Реал\" е Винисиус Жуниор, който бе оценен на 45,00 млн. евро, а сагата с преминаването на Малком в \"Барселона\" се разреши за 41 млн. евро. \r\n\r\n Във Франция бяха малко по-скромни и сделките им са в размер на 563,936 млн. евро. В Лига 1 обаче ще играе и най-скъпият футболист това лято - Килиан Мбапе, който официално вече е играч на ПСЖ срещу 135 млн. евро в касата на \"Монако\". Той игра под наем за парижани през изминалия сезон. Тило Керер пък пристигна при шампионите от \"Шалке\" за 37 млн. евро. \"Монако\" плати на ЦСКА Москва 30 млн. евро за Александър Голивин. \r\n\r\n \"Бундеслигата\" тази година изостава в сделките и клубовете са похарчили само 495,600 млн. евро. Абду Диало е най-скъпият футболист за това лято - 28 млн. евро и място в \"Борусия\" Дортмунд. Паулиньо пък преминава в \"Байер\" Леверкузен за 26,40 млн. евро, а Аласан Плеа ще играе в \"Мьонхенгладбах\" след платена трансферна сума от 23 млн. евро на \"Ница\". \r\n \n\t\t\t\t\t\t", "date": "2018.09.01", "title": "Големите европейски клубове завъртяха над 4,5 млрд. евро през лятото"}
{"url": "http://www.bnews.bg/article/247953-tervel_pulev_se_boksira_za_evropeyskata_titla_v_sofiya", "text": "\n Тервел Пулев посяга към европейската титла в полутежка категория в професионалния бокс. От нея вече го дели само една победа, а тя може да бъде извоювана в \"Арена Армеец\" в София на 27 октомври. \r\n\r\n Тогава на пътя на по-малкия от братя Пулеви към върха на Стария континент застава коравия аржентинец с италиански паспорт Леонардо Брузесе. Двамата ще се боксират в 12-рундов мач, който може да донесе на Тервел второто най-значимо отличие в кариерата му, след бронзовия медал от олимпийските игри в Лондон 2012. Освен това, той е два пъти европейски вицешампион при аматьорите и два пъти носител на Купа \"Странджа\". \r\n\r\n Тервел Пулев има 11 победи в 11 срещи на професионалния ринг, а всички тях до момента е спечелил с нокаут. Статистиката на противника му включва 19 успеха, 6 от които с нокаут, и 6 поражения. Двамата са връстници, родени са през 1983 г. Еднакви са и на ръст: справката в интернет показва, че Пулев е 187 см, а Брузесе 188 см. \r\n\r\n Битката между Тервел Пулев и Леонардо Брузесе е част от боксовата гала, на която Кубрат Пулев ще кръстоса ръкавици с британеца Хюи Фюри в елиминационен двубой в тежка категория, победителят от който ще се превърне в официален претендент за световната титла в тежка категория, версия Международна боксова федерация (IBF). Пояс, който понастоящем принадлежи на Антъни Джошуа. \r\n \n\t\t\t\t\t\t", "date": "2018.09.01", "title": "Тервел Пулев се боксира за европейската титла в София"}
{"url": "http://www.bnews.bg/article/247945-otnovo_razbiha_tsentara_za_detsa_s_autizam_v_pleven", "text": "\nЗа втори път в Плевен беше разбит Центърът за деца с аутизъм, предаде БНР. \r\nСъобщава се, че става дума за непълнолетни, които по обед са нахлули в сградата и отново са нанесли щети.\r\n\r\nПреди седмица центърът беше нападнат от вандали с брадви, те повредиха и унищожиха врати, перални машини и друго имущество.\r\n\r\nСигналът за второто нападение е подаден от Владислава Цолова - председател на неправителствената организация, която извършва ремонт с доброволни средства на предоставената от общината сграда.\r\n\r\nЗа случая потвърди и говорителката на прокуратурата Нанка Рачева:\r\n\r\n\"Задействал се е СОТ-ът, поставен след предходния инцидент. Собственикът на СОТ-а е бил в непосредствена близост до дома и е реагирал незабавно. Установил е вътре в дома непълнолетни момче и момиче. До момента няма повдигнати обвинения.\" \n\t\t\t\t\t\t", "date": "2018.09.01", "title": "Отново разбиха Центъра за деца с аутизъм в Плевен"}
{"url": "http://www.bnews.bg/article/247946-kilometrichni_zadrastvaniya_na_granitsite_ni_s_gartsiya_i_turtsiya", "text": "\n Километрична колона от пътуващи към Гърция се образува на пътя към ГКПП „Кулата” в събота сутрин. На изхода от Благоевград също има огромна тапа, тъй като там пътят от две ленти преминава в една. Интензивен е трафикът и на входа на Кресна аради множеството пешеходни пътеки. \r\n\r\n А на самата граница колоната от автомобили е дълга около 5 км. Повече от 45 минути отнема преминаването през контролния пункт..                                                    \r\n\r\n Интензивен е трафикът и на ГКПП „Капитан Андреево”. Колони от автомобили са се образували от турска страна заради завръщането на така наречените гастарбайтери към Западна Европа. Само за последното денонощие през границата са преминали 9000 автомобила. \r\n\r\n От турска страна опашката стига до над 15 км. Хората чакат между 5 и 10 часа, за да преминат от Турция в България. \r\n\r\n От Дирекция \"Гранична полиция\" препоръчват да не се пътува, освен ако не е спешно. Очаква се неделя да бъде последният натоварен ден на българо-турската граница, тъй като тогава приключва и прибирането на гастарбайтерите. \r\n \n\t\t\t\t\t\t", "date": "2018.09.01", "title": "Километрични задръствания на границите ни с Гърция и Турция"}
{"url": "http://www.bnews.bg/article/247947-lichniyat_frizyor_na_melaniya_tramp_se_okaza_poveche_ot_nein_stilist_i_izdade_super_pikanterii_za_neya", "text": "\n Първата дама на САЩ винаги се появява на публично място с идеален стил - косата на Мелания Тръмп буквално свети със здраво сияние и изглежда, както в реклама – блестяща и копринена. Това до голяма степен се дължи на дългогодишния й фризьор – стилистът от турски произход Мордечай Елвау. \r\nТой обаче се оказа повече от ней фризьор и издаде големи пикантерии за нея. Двамата се запознали през 80-те години в Лос Анджелис, когато Мелания е била активен и известен модел. И до днес се все още са заедно. \r\n \n\t\t\t\t\t\t", "date": "2018.09.01", "title": "Личният фризьор на Мелания Тръмп се оказа повече от неин стилист и издаде супер пикантерии за нея"}
{"url": "http://www.bnews.bg/article/247958-100_rozovi_kadilak_a_preminaha_prez_detroyt_video", "text": "\n 100 розови \"Кадилак\"-а преминаха по улиците на Детройт в памет на легендарната певица Арета Франклин. Тя почина на 16 август след продължителна битка с рака. Кралицата на соула беше погребана в града в петък. \r\n\r\n Парадът на луксозните автомобили е свързан с песента на Франклин „Магистрала на любовта”, в която се споменава и марката коли. \r\n\r\n През дългата си кариера Арета Франклин е спечелила 18 награди \"Грами\". Тя е първата жена, въведена в Залата на славата на рокендрола. През 2008 г. сп. \"Ролинг стоун\" я обяви за най-великата певица в историята. \r\n\r\n \r\n\r\n   \r\n \n\t\t\t\t\t\t", "date": "2018.09.01", "title": "100 розови \"Кадилак\"-а преминаха през Детройт(ВИДЕО)"}
{"url": "http://www.bnews.bg/article/247943-borisov_inspektira_remontite_vav_varna", "text": "\n Министър-председателят Бойко Борисов инспектира строителните и ремонтни дейности на инфраструктурни проекти във Варна, съобщи БГНЕС. \r\n\r\n Заедно с кмета на града Иван Портних, премиерът провери работата при пробива на бул. \"Сливница\". Правителството е отпуснало 4,5 млн. лв. за проекта, като с реализирането му ще бъде осигурен бърз достъп до автомагистрала „Хемус“. Вече са изградени битовата канализация, както и телекомуникационната мрежа. Основата на едното пътно платно вече е готова, поставени са бордюри и частично асфалтиране. Ремонтът на съществуващата част от булеварда се финансира по ОП „Региони в растеж“. \r\n\r\n Премиерът Борисов инспектира и строителните работи на бул. „Васил Левски“, който е най-големият инфраструктурен проект в града. За изграждането на новото трасе от ул. „Подвис“ до ул. „Девня“ правителството отпусна 80,5 млн. лв. След завършването на булеварда ефектът ще бъде облекчаване на движението в града, намаляване на задръстванията, извеждане на трафика извън централната градска зона, както и бърза връзка от летището към курортите. \r\n\r\n Работата по инфраструктурните проекти се изпълнява по график \r\n \n\t\t\t\t\t\t", "date": "2018.09.01", "title": "Борисов инспектира ремонтите във Варна "}
{"url": "http://www.bnews.bg/article/247948-statistika_sochi_62_ot_teritoriyata_na_balgariya_veche_e_pokrita_s_kadastralna_karta", "text": "\n Към днешна дата 68 500 кв. км от България, което е 62% от цялата ѝ територия, са покрити с кадастрална карта и регистри към нея. Това обяви изпълнителният директор на Агенцията по геодезия, картография и кадастър (АГКК) инж. Виолета Коритарова, цитирана от Министерството на регионалното развитие и благоустройството (МРРБ).  \r\n\r\n Набраната информация в тях обхваща приблизително 13 млн. недвижими имота, включително поземлени имоти, сгради и данни за самостоятелните обекти в сградите. \r\n\r\n Изграден е кадастър за всички областни градове, 120 общински центрове и населени места и територии с активен пазар на имотите и инвестиционен интерес. Обхванати са цялото черноморското крайбрежие, планинските и балнеоложки курорти. \r\n\r\n На 100% покритие с кадастрална карта е постигнато в 4 съдебни района - Несебър, Балчик, Ловеч и Троян, включваща всичките им населени места.  \r\n\r\n Цялостното покритие на страната с кадастралнаа карта трябва да приключи до 2023 г., като това зависи и от осигуряването на ресурс за дейностите на кадастъра, кадровия и технически потенциал на агенцията. \r\n\r\n \"Освен 100% покритие с цифров кадастър е важно и изготвянето на цифрова едромащабна топографска карта. Това ще осигури надеждна основа за редица дейности и проекти. Така ще имаме пълна, точна и вярна цифрова основа за пространствените данни на страната\", каза още инж. Коритарова. \r\n\r\n От агенцията очакват дейностите по преобразуването да приключат догодина, с което ще се постигне 96% покритие на територията на страната с кадастрлна карта, като на практика ще остане за довършване създаването на кадастър за урбанизираните територии на голям брой малки населени места. \r\n \n\t\t\t\t\t\t", "date": "2018.09.01", "title": "СТАТИСТИКА СОЧИ: 62% от територията на България вече е покрита с кадастрална карта"}
{"url": "http://www.bnews.bg/article/247951-kremal_ubiystvoto_na_zaharchenko_e_provokatsiya", "text": "\n Смъртта на ръководителя на самопровъзгласилата се Донецка народна република Александър Захарченко е провокация, водеща до повишаване на напрежението в региона. Това заяви пред журналисти прессекретарят на руския президент Владимир Путин Дмитрий Песков, цитиран от ТАСС. \r\n\r\n Вчера стана ясно, че командирът на проруските бунтовници в отцепилата се от Украйна Донецка област Александър Захарченко е загинал при експлозия на бомба в кафене в Донецк. \r\n\r\n \"Смъртта на Захарченко, безусловно, води до повишаване на напрежението в региона, което само по себе си, разбира се, не допринася да се формират условия за изход, най-малкото за перспектива за начало на реализация на Минските договорености\", каза говорителят на Кремъл. Той добави, че убийството \"безусловно е провокация\". \r\n\r\n \"Все още предстои да се изясни окончателно кой стои зад тази провокация, която има доста негативни последствия като цяло за атмосферата в региона, и очевидно тя не спомага за процеса на уреждане на (конфликта в Украйна)\", заяви прессекретарят на руския лидер. \r\n\r\n Путин засега не планира контакти с изпълняващия длъжността ръководител на ДНР Дмитрий Трапезников поради липса на време в графика си за днес, съобщи Песков. Прессекретарят припомни, че вчера Путин е изразил съболезнования за смъртта на Захарченко и е \"дал своята оценка за случилото се\". \r\n\r\n В съболезнователна телеграма, разпространена вчера от пресслужбата на Кремъл, руският президент изрази убеденост, че организаторите на убийството ще понесат заслуженото наказание. \r\n\r\n \"Александър Владимирович беше истински народен лидер, смел и решителен човек, донбаски патриот. В трудно за своя роден край време той се изправи в негова защита, пое огромна лична отговорност и поведе след себе си хората\", се казва в телеграмата на президента. \r\n\r\n Руският президентски съветник Юрий Ушаков отговори с отказ на запитването на журналисти да коментира как смъртта на Захарченко ще повлияе на изпълнението на Минските споразумения, допълва ТАСС. \r\n \n\t\t\t\t\t\t", "date": "2018.09.01", "title": "Кремъл: Убийството на Захарченко е провокация"}
{"url": "http://www.bnews.bg/article/247936-vremeto_na_1_vi_septemvri_mesetsat_zapochva_sas_slanchevo_vreme_i_temperaturi_do_34", "text": "\n Септември започва със слънчево време – максималните температури ще са между 29° и 34°. \r\n\r\n По Черноморието ще бъде слънчево. Ще духа слаб до умерен североизточен вятър. Максималните температури ще са между 28° и 32°. Температурата на морската вода е 26-27°. \r\n\r\n В планините ще бъде предимно слънчево. В следобедните часове ще се развива купеста облачност и само на отделни места в западните масиви ще има краткотрайни валежи.  \r\n\r\n Максималната температура на височина 1200 метра ще е около 24°, на 2000 метра – около 17° \r\n\r\n Без промяна ще е времето и в неделя, и в понеделник, но от вторник – 4 септември, ни очакват няколко дни с малко по-динамично време. \r\n\r\n Ще стане малко по-хладно, средната температура в страната ще е около 26-27 градуса. \r\n\r\n Във вторник ще вали главно в западните райони, в сряда – и в източните. На 6 септември също се очакват валежи. \r\n \n\t\t\t\t\t\t", "date": "2018.09.01", "title": "ВРЕМЕТО НА 1-ВИ СЕПТЕМВРИ! Месецът започва със слънчево време и температури до 34°"}
{"url": "http://www.bnews.bg/article/247937-veche_e_fakt_parvi_sluchay_na_chuma_po_svinete_u_nas", "text": "\n Първи случай на африканска чума по свинете у нас. Той е регистриран в провадийското село Тутраканци. Националната референтна лаборатория потвърди инфекция с вируса на африканска чума при домашни свине във варненското село. Сигналът за повишена заболеваемост в животновъден обект e постъпил в БАБХ в четвъртък. Там са отглеждани общо седем прасета.  \r\n\r\n Със заповед на изпълнителния директор на БАБХ се предприемат мерки за ликвидиране на огнището и ограничаване разпространението на заболяването. Също така се обявява 3 км предпазна зона около огнището, в която влизат селата Тутраканци и Бозвелийско, както и 10-километрова наблюдавана зона около огнищата. \r\n\r\n „Тази вечер всички свине в село Тутраканци ще бъдат евтаназирани и загробени”, това каза изпълнителният директор на БАБХ д-р Дамян Илиев по време на извънредна пресконференция. \r\n\r\n „През последните две години се опитахме да направим така, че чумата да не влезе в България. За нас не е изненада, че това се случи, защото това е един изключително агресивен и устойчив вирус и мерките, които ние приложихме, се основават на това по какъв начин най-вероятно се предава вирусът – чрез диви прасета или предаване чрез човешката дейност, особено храни с произход свине“, поясни д-р Илиев. \r\n\r\n ой обясни, че собственикът на седем прасета в село Тутраканци е извикал ветеринарен лекар, но три от животните са умрели, за което са били информирани официалните лекари във Варна. \r\n\r\n „Пробите бяха изпратени в референтната лаборатория за африканската чума. Резултатът е потвърден. С полицията сме взели мерки да се ограничи движението в село Тутраканци, проверяват се всички автомобили за свине и свински продукти. Общо свинете в селото са били 30, но са останали 23. Тази вечер животните ще бъдат евтаназирани и загробени“, каза още той. \r\n\r\n „В Румъния има 202 000 заболели от африканска чума животни и ние се стараем да не допускаме да се случва това и у нас“, коментира д-р Илиев. \r\n \n\t\t\t\t\t\t", "date": "2018.09.01", "title": "ВЕЧЕ Е ФАКТ: Първи случай на чума по свинете у нас  "}
{"url": "http://www.bnews.bg/article/247911-vizhte_zashto_stoyan_aleksiev_zatochi_lyubovnitsata_si_v_shumen", "text": "\n Стоян Алексиев изпратил 44 години по-младата си любовница в провинцията. Ветеранът от Народния театър не се разделил окончателно с Ивана Бобойчева, но съдействал да я разпределят на щат в драматичния театър в Шумен, за да може да е по-далеч от него и да не му създава толкова проблеми, писа „Ретро“. \r\n\r\n Вече от месец дипломиралата се тази година актриса репетирала няколко постановки с новите си колеги. Тъй като не блестяла с особен талант, щяла да участва предимно в пиеси за деца. Музата на Алексиев към момента живеела изцяло в Шумен и нямала планове да се връща в столицата, където била отритната от всички театри. \r\n\r\n Въпреки връзките и познанствата на Стоян никъде не искали да вземат Ивана заради лошата й слава.  „Тя се надяваше той да ходатайства за нея и да я уреди в Народния, но няма как да се случи. Колективът не го иска, едва си пази неговото място, камо ли да урежда любовницата си“, коментират колеги на 67-годишния актьор. \r\n\r\n Алексиев бил щастлив от развоя на нещата, защото щял да храни с едно гърло по-малко. Не е тайна, че от началото на връзката им, той поемал наема на студентската квартира на Бобойчева, в която се срещали. Понякога й давал и джобни пари и непрекъснатите им обиколки по барове и екскурзии съвсем му скъсали джоба. \r\n\r\n Сега бил доволен, че ще трябва да плаща само горивото си до Шумен, за да се вижда с нея и разходите му щели да намалеят драстично.  Най-щастлива от преместването на Ивана в Шумен била съпругата на Алексиев – Надежда. Повече от година дамата мълчи за авантюрата му. Макар да се прави на широкоскроена, Надя тежко изживявала предателството на мъжа си, но вярвала, че невижданите очи се забравяли по-лесно и се надявала разстоянието да успее да раздели Ивана и Стоян. \r\n \n\t\t\t\t\t\t", "date": "2018.09.01", "title": "Вижте защо Стоян Алексиев заточи любовницата си в Шумен "}
{"url": "http://www.bnews.bg/article/247929-luiza_grigorova_tragna_gola_nasred_sofiya", "text": "\n Актрисата от четвъртия сезон на „Откраднат живот“ Луиза Григорова е далеч от звездния си образ, когато не я снимат телевизионни камери. В ежедневието екранната д-р Вяра Добрева толкова е неглижирала външния си вид, че последното, което човек би си помислил, е, че същата тази опърпана млада жена е красяла билбордове из Азия по време на моделския си период. \r\n\r\n В началото на лятото Луиза и мъжът й Мартин Макариев се изнесоха към морето заради снимките на новия сериал на Димитър Митовски „Ускорение“. Артистичното семейство се е завърнало отново в столицата, след като преди дни стана ясно, че екипът е бил разпуснат заради финансови липси. \r\n\r\n Докато чака да стартира новият проект – филм за мистериите на Царичина, на който ще бъде и продуцент, Луиза се шляе безцелно из града, и то във вид, който никак не подхожда на една хайлайф персона, видяха фотографите на „Ретро“. \r\n\r\n Екранната докторица крачеше из центъра на столицата с голи бедра, нахлузила скандално къси дънкови гащи и с вехта тениска на AC/DC с оголен гръб. Луиза се спря до дрогерия, от която купи самобръсначки за мъжа си и за себе си консумативи за обезкосмяване. Така се наведе да търси неща за себе си, че задните й части лъснаха изпод ултра изрязаните й дънки. \r\n\r\n А Григорова изобщо не се срамува от дупето си, тъй като се похвали наскоро в социалните мрежи, че ходи на процедури за изсмукване на мазнините в тази област. \r\n \n\t\t\t\t\t\t", "date": "2018.09.01", "title": "Луиза Григорова тръгна гола насред София"}
{"url": "http://www.bnews.bg/article/247938-simeonovden_e", "text": "\n На 1 септември православната църквата oтбелязва Симеоновден. Празникът в чест на Свети Симеон Стълпник и неговата майка Света Марта.  \r\n\r\n Симеоновден се счита за земеделската Нова година, когато започват есенната оран и сеитба и събирането на орехи. \r\n\r\n Народните обичаи повеляват сутринта на 1 септември жените да замесят пшеничено тесто и да направят питки, с които захранват ритуално воловете и биволите, с които ще се оре. Приготвят се и малки кравайчета, които се нанизват на рогата им. \r\n\r\n Орачите и сеячите са облечени празнично, а жените обикалят около тях и ръсят жар, за да е спорна работата. След изораването на първата бразда обредната пита се разчупва на четири части. Едното парче се хвърля на изток, второто се дава на воловете, третото се заравя в нивата, а четвъртото се изяжда от стопанина. \r\n\r\n Народната традиция изисква на Симеоновден да не се дава назаем и да не се изнася нищо от къщата, за да не \"излезе берекетът от дома\". Не се готви, не се пере и простира. Гледа се кой ще дойде в къщата - ако е добър, реколтата ще е плодовита. По същия начин и орачът, отивайки към нивата, смята, че ако срещне човек с \"пълно\", житото ще роди много зърно. \r\n\r\n Преподобният Симеон е роден през 357 г. в Мала Азия. Той бил смирен и благ християнин. За да се отдели от хорската суета, си построил каменна кула, висока 40 лакти. Живял в тясна килия на върха й и затова бил наречен Стълпник. Починал на 103-годишна възраст. \r\n\r\n Сред българите денят е известен още като “Симеон орач”, „Симеон сърп”, “Симеон брульо”, „Летен полазник”. \r\n\r\n На този ден имен ден имат: Симеон, Симеона, Симон, Симона, Симо, Сима, Симана, Мона, Марта. Екипът на NOVA им честити празника и им желае здраве, късмет и успехи! \r\n \n\t\t\t\t\t\t", "date": "2018.09.01", "title": "Симеоновден е!"}
{"url": "http://www.bnews.bg/article/247941-izvanreden_epizod_barekov_i_bayraktarov_otnovo_bez_tsenzura_gledayte_na_zhivo_tuk", "text": "\n Какво да очаквате в днешния извънреден епизод на “Бареков и Байрактаров без цензура”: \r\n\r\n КЪРВАВА ХРОНОЛОГИЯ! КОЙ НОСИ ОТГОВОРНОСТ ЗА ТРАГЕДИЯТА КРАЙ СВОГЕ? \r\n\r\n ПОДДЪРЖАНЕТО НА ПЪТНАТА МРЕЖА - КОЙ КЪДЕ СГРЕШИ? БЕЗДЕЙСТВИЕ ИЛИ БЕЗХАБЕРИЕ В АПИ? САМОЗАБРАВИЛИТЕ СЕ ЧИНОВНИЦИ В АПИ - УДОБНО НАСТАНЕНИ В ТОПЛИ КРЕСЛА! \r\n\r\n НУЖНИ ЛИ СА ЗАКОНОДАТЕЛНИ ПРОМЕНИ? ЧИНОВНИЦИ И ШЕФОВЕ В АПИ - ЕКСПЕРТИ ПО НИЩОПРАВЕНЕ!  \r\n\r\n КЪДЕ ПОТЪВАТ НАЛЕТИТЕ МИЛИОНИ ЗА РЕМОНТИ? \r\n\r\n Телефон на зрителите: \r\n\r\n 02/ 914 44 33; 02/ 914 44 37 \r\n\r\n Не пропускайте: \r\n\r\n \r\n\r\n   \r\n \n\t\t\t\t\t\t", "date": "2018.09.01", "title": "ИЗВЪНРЕДЕН ЕПИЗОД! Бареков и Байрактаров отново без цензура! (ГЛЕДАЙТЕ НА ЖИВО ТУК)!"}
{"url": "http://www.bnews.bg/article/247940-kola_se_kachi_varhu_mantinela_na_am_trakiya_chetirima_sa_raneni", "text": "\n Четирима души са пострадали при катастрофа в района на 105 км на АМ „Тракия“, съобщава Агенция „Фокус“. \r\nВ автомобила е имало общо петима души. Шофьорът на колата е загубил контрол над управлението или е засечен от друг автомобил. Така превозното средство се качило върху разделителната мантинела между двете платна. \r\n\r\n Наложи се екипи на място да разрежат автомобила, за да бъдат извадени пострадалите. Те са с различни наранявания, но опасност за живота им няма. \r\n\r\n В близост до мястото на катастрофата е имало и линейка от София, като медицинският екип се е включил веднага, за да помогне. Движението в района е затруднено. \r\n \n\t\t\t\t\t\t", "date": "2018.09.01", "title": "Кола се качи върху мантинела на АМ \"Тракия\", четирима са ранени"}
{"url": "http://www.bnews.bg/article/247939-eksploziya_v_rafineriya_v_germanskiya_grad_ingolshtat", "text": "\n Пожар избухна в събота сутринта след експлозия в рафинерия близо до германския град Инголщат, в провинция Бавария, съобщават местните медии. \r\n\r\n По първноачална информация най-малко осем души са ранени. Трима от пострадалите са са по-тежко пострадали, съобщават от полицията. \r\n\r\n Експлозията е станала в сектора за производство на втечнен газ. Заради опасност от нови взривове се е наложила превантивната евакуация на близо 2000 души, живеещи в района на рафинерията. \r\n \n\t\t\t\t\t\t", "date": "2018.09.01", "title": "Експлозия в рафинерия в германския град Инголщат"}
{"url": "http://www.bnews.bg/article/247912-sinoptichka_ot_badzhak_tv_lasna_v_efir_s_partsali_ot_iliyantsi", "text": "\n Синоптичката Нора Шопова, показа странна и леко шокираща визия тази сутрин. Дългокраката манекенка заложи на черен панталон, който приличаше по-скоро на анцунг. Едва ли модните критици биха определили този тип облекло за подходящо за ефир. По продължението на дрехата се спускаше блестяща сребърна ивица, която не стоеше елегантно, а наподобяваше евтина спортна дреха, закупена от \"Илиянци\". Яркожълтият потник, в който се премени красавицата, също биеше на очи, пише Блиц. \r\n \n\t\t\t\t\t\t", "date": "2018.09.01", "title": "Синоптичка от Баджак ТВ лъсна в ефир с парцали от Илиянци"}
{"url": "http://www.bnews.bg/article/247934-ot_dnes_parkiraneto_pred_stadion_vasil_levski_v_sofiya_e_plateno", "text": "\n От 1 септември паркирането пред Националния стадион „Васил Левски” е платено. \r\n\r\n Пространството ще се стопанисва от „Пазари Запад”. \r\n\r\n Освен автомобилите търговците на велосипеди и ски, които от години продават там, трябва да плащат наем на общината. \r\n\r\n Първоначално платена става частта между стадиона, бул. „Евлоги и Христо Георгиеви” и бул. „Драган Цанков”. \r\n\r\n Пространството между стадиона и езерото „Ариана” в Борисовата градина също ще се превърне в платена зона, но по-късно. \r\n \n\t\t\t\t\t\t", "date": "2018.09.01", "title": "От днес паркирането пред стадион „Васил Левски” в София е платено"}
{"url": "http://www.bnews.bg/article/247909-hari_si_padal_po_goli_matski_i_palavata_hali_beri", "text": "\n Принц Хари се оказа фен на американската актриса Хали Бери. Наскоро „Дейли мейл” разпространи снимки отпреди 16 години, от времето, в което малкият син на покойната принцеса Даяна е учел в колежа Итън. Кадрите са от стаята му в общежитието. На един от тях младият принц е седнал на стол, а зад гърба му се вижда стена, върху която виси нещо цветно, наподобяващо килимче. В центъра на килимчето виси провокативна снимка на Хали Бери. \r\n\r\n Покрай изрязания от списание фотос има плакати на полуголи девойки по бански. Между другото, именно 52-годишната актриса обърна внимание на снимката. „ОК, принц Хари, виждам те”, написа актрисата в поста си в Туитър, правейки препратка към златния хит на Миси Елиът. Интернет потребителите оцениха креативността на звездата със стотици лайкове и споделяния на поста й. А много от тях отбелязват, че на млади години Бери много е приличала на съпругата на принца Меган Маркъл. \r\n  \r\n \n\t\t\t\t\t\t", "date": "2018.09.01", "title": "Хари си падал по голи мацки и палавата Хали Бери"}
{"url": "http://www.bnews.bg/article/247935-intsident_samolet_izleze_ot_pistata_v_sochi_desetki_sa_raneni", "text": "\n 18 души са пострадали при при инцидент със самолет на летището в Сочи, съобщи ТАСС, като се позова на данни на руското министерство на здравеопазването. \r\n\r\n Първоначално беше съобщено, че един човек е починал, а шестима са пострадали от отравяне с въглероден оксид при инцидента.  \r\n\r\n Починалият мъж не е бил на борда, той е бил служител на летището, починал е от сърдечен удар при транспортиране в болница. \r\n\r\n По данни на министерството на извънредните ситуации, Боинг 737-800 на авиокомпания \"ЮТеър\", пристигнал от Москва, при кацането е излязъл от пистата и се хлъзнал в река, при което било разрушено крилото и колесникът му и се запалил левият двигател. В резултат от избухналия пожар е изгоряло лявото крило и била повредена носовата част. \r\n\r\n На борда имало 164 пътници и шестчленен екипаж, които са евакуирани, уточни авиокомпанията. \r\n\r\n В района на летището преди кацането е имало гръмотевична буря с проливен дъжд и силен вятър с пориви до 23 м/сек, съобщи метеорологичната служба. \r\n\r\n Сътрудници на Следствения комитет на Русия са започнали проверка. \r\n \n\t\t\t\t\t\t", "date": "2018.09.01", "title": "ИНЦИДЕНТ! Самолет излезе от пистата в Сочи, десетки са ранени "}
{"url": "http://www.bnews.bg/article/247942-tapi_na_am_trakiya_zaradi_katastrofi_pri_105_km", "text": "\nКатастрофи на магистрала „Тракия” при 105 км затрудняват движението – и в двете посоки се е образувало задръстване, съобщи кореспондент на bTV.\r\n\r\nПърво лек автомобил е скъсал мантинелата между двете платна, а след това са станали още две катастрофи – едната е в посока Бургас, а другата – в посока София.\r\n\r\nВ единия случай турски тир е намалили, за да избегне първата катастрофирала кола, а в него са се ударили няколко коли. При другата автомобили са намалили или спрели, за да видят какво става и са се ударили. \r\n\r\nНяма сериозно пострадали при инцидентите. \n\t\t\t\t\t\t", "date": "2018.09.01", "title": "Тапи на АМ „Тракия” заради катастрофи при 105 км"}
{"url": "http://www.bnews.bg/article/247956-nay_veroyatno_chumata_po_prasetata_doshla_s_furazh_ot_rumaniya", "text": "\n \"Правим всичко възможно да се установи от къде е влязла заразата в България. За съжаление много са начините, а именно чрез разпространение на продукти, чрез придвижване на туристи, хора, животни, транспорт на фураж.\" Това заяви министърът на земеделието, храните и горите Румен Порожанов след провеждането на областен координационен щаб във Варна във връзка с предприетите мерки за ограничаване на заболяването африканска чума по свинете. \r\n\r\n Ветеринарните власти имат обосновано съмнение, че заразяването в конкретната ферма в Тутраканци може да е станало с фураж, който се закупува през Констанца и се разпространява в България. \r\n\r\n \"Предприемат се всички мерки. По данни на БАБХ в село Тутраканци хуманно са умъртвени 65 животни, като голяма част от тях не са регистрирани. Извършва се дезинфекция, полицейски постове са поставени на входовете и изходите на селото\", посочи Порожанов и допълни, че в момента експертите взимат проби от съседното село Бозвелийско, което попада в 3-километровата рискова зона. \r\n\r\n Ако пробите там са отрицателни, няма да се пристъпва към евтаназиране на животни. \r\n\r\n Изпълнителният директор на Българската агенция по безопасност на храните (БАБХ) д-р Дамян Илиев посъветва стопаните при всяко съмнение да уведомяват ветеринарните власти. \r\n\r\n \"Ако прасето показва признаци на заболяване, да не се търси възможност да го лекуват. Трябва веднага да бъде информирана официалната ветеринарна служба и това е най-правилният начин, за да не се допусне разпространение\" подчерта Илиев. \r\n\r\n Шефът на БАБХ призова стопаните, особено около зоните с индустриални ферми, да усвоят прасетата си, за да се намали опасността от разпространение на заболяването. \r\n\r\n Припомняме, вчера, 31 август, беше регистрирано първото огнище на заразата африканска чума по свинете в България. \r\n\r\n Положителна проба даде прасе от провадийското село Тутраканци, област Варна. \r\n\r\n Още от вчера e ограничено придвижването и транспорта на домашни свине. Забранява се организиране на пазари и изложби на свине и свободно пасищно отглеждане. \r\n\r\n Скоро започва и превантивното вземане на проби от прасетата в 10-километровата зона. \r\n\r\n Припомняме и че стопаните ще получат обезщетения за умъртвените си животни. За да стане това обаче, прасетата трябва да са били предварително регистрирани. \r\n \n\t\t\t\t\t\t", "date": "2018.09.01", "title": "Най-вероятно чумата по прасетата дошла с фураж от Румъния"}
{"url": "http://www.bnews.bg/article/247950-ilian_todorov_i_volen_siderov_v_predavaneto_na_barekov_i_bayraktarov_povedenieto_na_valeri_simeonov_spryamo_boyko_borisov_e_dvulichno_darzhavni_a_ne_chastni_firmi_tryabva_da_stroyat_patishtata_u_nas", "text": "\n Закриване на Агенция „Пътна инфраструктура”, прехвърляне на отговорността за ремонта на републиканските пътища към областните управители и възлагане строителството не на частни, а на държавни фирми. Това са законовите промени, за които се обяви областният управител на София Илиан Тодоров в извънредния епизод на предаването „Бареков и Байрактаров без цензура”, което се завърна ударно тази събота в ефира на телевизия Евроком и ще се излъчва на живо всяка следваща от 10:30 часа. \r\nТодоров заяви, че десет месеца чака отговор на писмо за критичните пътища в областта, адресирано до Министерски съвет, АПИ и директора на Областно пътно управление.  \r\n“Структурата е областните управители заедно с областните администрации да се грижат изцяло за ремонтите на пътищата и да поемат цялата отговорност за това”, категоричен е той. Тодоров подчерта, че отговорността за поддръжката ще е ясна и няма да се размива. \r\nОбластният управител на София коментира в студиото и поведението на лидера на НФСБ Валери Симеонов. Той е на мнение, че то е двулично спрямо премиера Бойко Борисов. Като пример той посочи факта, че Симеонов обвинява Борисов за това, че без съгласуване с коалиционните си партньори е приел оставките на тримата министри от квотата на ГЕРБ, а в същото време обявява публично, че мисли да напусне правителството, без да го е съгласувал с никого. \r\nТезите му бяха потвърдени и от председателя на партия „Атака” Волен Сидеров, който беше включен в студиото чрез телефонна връзка. \r\n„Решението на Симеонов да свика партиен конгрес на НФСБ, на който да бъде решен въпросът с оставането във властта е грубо нарушение на подписаното с \"Патриотите\" коалиционно споразумение”, категоричен е лидерът на Атака. “Получава се така, че ние задължаваме премиера да консултира решение за подаване на оставка с нас, а Симеонов излиза от властта без консултация”, обясни Сидеров.  \r\nТой припомни, че още преди няколко месеца е поискал оставката на Валери Симеонов, но искането му не е било подкрепено от другия коалиционен партньор Красимир Каракачанов. „Има достатъчно основания да се твърди, че Симеонов не оправдава доверието, което му беше възложено”, заключи атакистът.  \r\nСидеров подкрепи и предложените законови промени от страна на областния управител Илиан Тодоров. „Ние сме категорично за по-голяма присъствие на държавата в икономиката, това е гаранция за регулация от страна на държавата и контрол, а не връщане на комунизма”, подчерта той.  \r\nПо думите му не е нормално АПИ множество пъти да моли фирмата да поправи участъка край Своге, на който стана катастрофата, а тя да не предприема никакви действия от своя страна. “Дори няма санкции за фирмата-изпълнител”, възмути се Сидеров. \r\nТой припомни, че още през 2012-та години партия „Атака” е поставила въпроса защо \"Трейс\" получава огромни обществени поръчки, но отговор така и не са получили.  \r\nСидеров подчерта на финал, че съгласно закона ще изисква цялата документация, подписана с фирмата изпълнител на пътния участък, на който автобусът- ковчег катастрофира. \r\n  \r\n \n\t\t\t\t\t\t", "date": "2018.09.01", "title": "Илиан Тодоров и Волен Сидеров в предаването на Бареков и Байрактаров: Поведението на Валери Симеонов спрямо Бойко Борисов е двулично, държавни, а не частни фирми, трябва да строят пътищата у нас"}
{"url": "http://www.bnews.bg/article/247954-beshe_kakvoto_beshe_gushterov_veche_spi_s_bryunetka", "text": "\n \r\n\r\n Не, Гущерови не са пред развод заради изневяра, просто булка Гущерова смени русия цвят на косата си. Откакто я помним, Светлана все е била блондинка – спечели титлата „Мис Плейбой“ с къса руса подстрижка, а от тогава досега периодично сменя фризурите, но не изневеряваше на цвета. Времето за промяна очевидно вече е дошло, след като Гущерова заложи по тъмни нюанси, пише Билайф. В същото време Светлана пусна story-та в „Инстаграм“ от пробната на дизайнера Борча Ристовски. \r\n\r\n Бившата плеймейтка и настояща семейна жена се е снимала, докато мери две рокли. Борче уши сватбената рокля на Гущерова, затова сега всички се питат какво официално събитие предстои, та Светлана си шие нови одежди. \r\n  \r\n \n\t\t\t\t\t\t", "date": "2018.09.01", "title": "Беше, каквото беше! Гущеров вече спи с брюнетка"}
{"url": "http://www.bnews.bg/article/247949-izvanredno_prokuraturata_izdirva_semeystvo_arabadzhievi_za_uchastie_v_prestapna_grupa_za_prane_na_pari_i_danachni_prestapleniya", "text": "\n Обявени са за издирване Ветко Арабаджиев и съпругата му Маринела, за участие в престъпна група и данъчни престъпления, съобщи зам.-главния прокурор Иван Гешев. Той обяви, че прокуратурата знае, че те се намират в момента във Франция. \r\n\r\n За тях са издадени европейски заповеди за арест. \r\n\r\n Заместникът на Сотир Цацаров поясни, че към момента това са работни обвинения. \r\n\r\n Синът на Ветко Арабаджиев – Вълчо, е задържан за 72 часа и вече е с повдигнато обвинение за данъчни измами. \r\n\r\n  Работи се е и по линия да бъде издадена заповед за арест и от Интерпол.  \r\n\r\n \"Към наказателна отговорност са привлечени 6 лица, 5 от тях за участие в организирана престъпна група, а шестото е с обвинение за пране на пари. На част от петте лица с обвинения за участие в организирана престъпна група са им повдигнати обвинения и за вторични престъпления -пране на пари и данъчни престъпления“, обясни Гешев. \r\n\r\n \"В хода на претърсванията бяха намерени огромни суми пари, говорим за над 10 млн. лева кеш. Излизат пари от куфари, кутии, сейфове, касетки в банки. Такова нещо не помня в цялата си кариера. Доколкото ми е известно и не се е случвало в новата история на България. \r\n\r\n Колегите са работили почти 24 часа. Наложи се спешно съдействие от БНБ през нощта за осигуряване на броячни машини. Сумите са потресаващи. Трябва да отбележим, че според нас това не е цялата налична сума“, обясни той и уточни, че парите са намерени в домове, хотели, офиси и банки. \r\n\r\n Освен това при претърсванията е открит луксозен автопарк. Става въпрос за коли с марки като \"Бентли\" и \"Ролс Ройс\". \r\n\r\n \"Последното претърсване приключи рано сутринта и беше иззет луксозен автопарк. Ще се провежда разследване в посока как са придобити тези коли. Оценката им грубо върви около 5-10 млн. лева\", заяви зам.- главният прокурор. \r\n\r\n \"Не можеш да забраниш на никой да е богат, но като си купуваш коли, самолети и хотели - си плащай данъците“, каза още Гешев. \r\n\r\n Прокурор Гешев категорично отрече информациите излезли от пресслужбата на \"Виктория груп\", че оказвано съдействие на служлбите. \r\n\r\n \"Всичко друго, но не и съдействие. По-скоро бездействие и оказване на съпротива. От рода на не знам къде е ключа за тази стая, не знам кой я ползва и т.н”, каза прокурорът. Той поясни, че са ги размотавали до сутринта, но те са си свършили работата. \r\n\r\n  “Другите три лица, които описах- едно лице, което се издирва на територията на България, други две лица, мъъж и жена са обявени за общодържавно издирване, от вчера са в Европейската система. Действа се и в посока за Интерпол. Тези двама души са лица, за които ме питате, Арабаджиеви, в момента до колкото знаем са във Франця”, допълни шефът на спецпрокуратурата. Той не пожела да цитира имена на фирми, но заяви, че повечето са с логото Виктория. „ \r\n\r\n “Такова нещо не съм виждал, ще видите и вие снимките, които ще изпратим до медиите. То е като в американския филм Наркос- пачки изскачат от всякъде!”, образно обяви Гешев. \r\n\r\n По повод арестите, той заяви, че от 10 задържани лица, за 4 не са събрани достатъчно доказателства и са привлечени като свидетели. Към момента работното обвинение е за пране на пари и укриване на данъци и определи акцията като колосална за територията на страната ни. \r\n\r\n Той благодари на колегите си, които са работили до 7 часа сутринта, но разследванията продължават, защото става дума за нещо наистина огромно. \r\n\r\n На въпроса от коя година стартира разследването, Гешев заяви, че имат доказателства за укриване на данъци от началото на годината, като е възможно да се е случвало от преди, но не може да се направи анализ. \r\n\r\n Шефът на спецпрокуратурата заяви, че са получли сигнал и са направили всичко възможно, за да могат да опазят в тайна операцията, защото става дума за много състоятелни хора, които разполагат с връзки и да разполагат д изпреварваща информация, която не е изтекла, за което благодари на колегите си. \r\n\r\n На въпроса дали очаква да има отпор по делото, Гешев заяви, че е имало съпротива и абсолютен опор от страна на служителите, за да не си свършат работата разследващите. \r\n\r\n Той предупреди хората, които в бъдеще ще се сблъскат със спецпрокуатурата да съдействат и даде за пример офис в Плавдив, където е трябвало да се разбиват врати, но работата е свършена все пак. \r\n\r\n По повод отсъствието на семейство Арабаджиеви, Гешев заяви, че не може да забрани на никой да ходи на почивка и не може да предупреждава хората кога ще бъдат арестувани, а в случая на Арабаджиеви са от август извън страната. \r\n\r\n \r\n\r\n   \r\n \n\t\t\t\t\t\t", "date": "2018.09.01", "title": "Извънредно: Прокуратурата издирва семейство Арабаджиеви за участие в престъпна група за пране на пари и данъчни престъпления"}
{"url": "http://www.bnews.bg/article/247961-tova_beshe_sled_hilyadi_lupingi_neshka_robeva_skasa_s_gimnastikata", "text": "\n Легендата на българската художествена гимнастика - Нешка Робева пусна съобщение в социалната мрежа \"Фейсбук\", в което внесе яснота около здравословното си състояние. \r\n\r\n Тя обяви, че е напуснала поста треньор на немския ансамбъл заради препоръка на лекарите, след влошеното й здравословно състояние. \r\n\r\n Здравейте приятели. Честно казано, радвам се, че най-после болничните ми свършиха и ще мога да бъда по-често с вас. Макар и във Фейсбук. \r\nПреди месец и половина успоредно с болничния лист, подадох и оставката си, като треньор на немския национален отбор - ансамбъл. Направих го по няколко причини. На първо място, защото здравето ми се влоши и лекарите препоръчаха да избягвам всякакви вълнения. /По-този повод няма да мога да наблюдавам пряко СП/ На второ - след като нямаше да мога да работя, мисля, че морално беше да освободя поста, за да могат да наемат друг треньор. И на трето, защото мисля, че им дадох всичко, което бях в състояние да дам, а те, убедена съм, са поели толкова, колкото са били способни да поемат... \r\nСъобщавам ви всичко това, за да избегна всякакви спекулации по въпроса.  \r\nНа тези, които се тревожат за здравето ми, ще кажа: 'Не се притеснявайте, Черен гологан не се губи\"...  \r\nНа тези, които проявяват по-силно любопитство, каква е диагнозата и с какво е свързана, няма да крия и откровено ще заявя - със старостта. /Забравих - и стреса. Може би.../ \r\nЕ, приятели, ще бъда колкото - толкова, колкото е казал Началникът отгоре, но поне ще можем по-често да обменяме някоя клюкичка. /Ако може по-невинна и безобидна/. \r\nЩе спазваме добрия тон.  \r\nПриятни събота и неделя.  \r\nСлед час ще бъда в градината с доматите и ще бъда много, много радостна... \r\n \n\t\t\t\t\t\t", "date": "2018.09.01", "title": "Това беше! След хиляди лупинги Нешка Робева скъса с гимнастиката!"}
{"url": "http://www.bnews.bg/article/247944-prodalzhavat_protestite_provokirani_ot_katastrofata_kray_svoge", "text": "\nПродължават протестите, провокирани от автобусната край Своге със 17 загинали. \r\n\r\nЖителите на града ще блокират временно движението за София като пресичат на групи пешеходна пътека в града.\r\n\r\nТе настояват за спешни мерки, които да осигурят безопасни пътища. \r\n\r\nНа протест се събират и жителите на Божурище, които ще затворят за кратко пътя за Калотина. Те искат справедлив процес, пълно и детайлно разследване на всички подробности около катастрофата, на състоянието на пътя, проекта и изпълнението му.\r\n\r\nЗа три дни жителите на Божурище събраха над две 2000 подписа в защита на шофьора на автобуса Григор Григоров, който до момента е единственият обвиняем за инцидента. \n\t\t\t\t\t\t", "date": "2018.09.01", "title": "Продължават протестите, провокирани от катастрофата край Своге"}
{"url": "http://www.bnews.bg/article/247959-porednata_sistema_dade_greshka_saytat_na_noi_ne_raboti", "text": "\n Сайтът на НОИ не работи днес. Гражданите не могат да правят никакви справки в него, не работи и секцията за електронни услуги, алармираха наши читатели. \r\n\r\n При опит за влизане на страницата на Националния осигурителен институт се изписва надпис 500 - Internal Server Error. \r\n\r\n Засега няма информация за причината. \r\n \n\t\t\t\t\t\t", "date": "2018.09.01", "title": "ПОРЕДНАТА СИСТЕМА ДАДЕ ГРЕШКА! Сайтът на НОИ не работи"}
