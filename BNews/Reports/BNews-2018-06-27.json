{"url": "http://www.bnews.bg/article/244334-razkol_v_bsp_zhelyo_boychev_podade_ostavka", "text": "\n Червеният депутат Жельо Бойчев е подал оставка. Вече е само редови депутат, Нинова и Стойнев пробват да го разубедят. \r\n\r\n Зам.-шефът на парламентарната група на БСП Жельо Бойчев е подал оставка и вече е само редови депутат, научи “24 часа”. Това обаче се държи в тайна и оставката му още не е приета, нито е обсъждана от червените депутати. \r\n\r\n Самият Бойчев потвърди за оставката си, но отказа коментар с лаконичното обяснение, че мотивите му са лични. Колегата му и първи заместник на Корнелия Нинова в групата Драгомир Стойнев също не пожела да коментира. \r\n\r\n Депутати обаче разкриха, че Нинова и Стойнев не искат засега да се разделят с Бойчев, защото са добър екип и бил ценен заради експертността си по много теми. Затова щели да го уговорят да оттегли оставката си. \r\n\r\n Припомняме, че Бойчев бе шеф на временната комисия за ЧЕЗ и не скри разочарованието си, как депутатите не могат да си свършат работата и да получат информация, защото държавните институции ги бойкотират по заповед. \r\n\r\n Според тесния кръг посветени, Бойчев е изтъкнал лични причини за решението си, предаде Канал 3. \r\n\r\n Бойчев дори обмислял да напусне и парламента, но на по-късен етап, а до края на годината окончателно да загърби политиката. \r\n\r\n Той е от хората, които израснаха в политиката под крилото на тогавашния лидер на софийската организация Румен Овчаров и винаги е минавал за негов доверен човек. \r\n\r\n Бойчев е бил винаги в първите редици на червените и в пленарната зала, и то при последните няколко партийни ръководства, особено по икономическите теми. За последно партията му повери отговорността да оглави анкетната комисия за ЧЕЗ. \r\n\r\n Напоследък социалистът започна да страни от медийни изяви на БСП. Каква е истинската причина за крайното му решение да се раздели с партийния пост, не се знае, а социалисти не вярват, че причините са само лични. \r\n \n\t\t\t\t\t\t", "date": "2018.06.27", "title": "Разкол в БСП! Жельо Бойчев подаде оставка!"}
{"url": "http://www.bnews.bg/article/244333-ot_poslednite_minuti_pochina_bashtata_na_maykal_dzhaksan", "text": "\n Бащата на Майкъл Джексън, Джо Джаксън, е починал. \r\n\r\n 89-годишният музикален починал рано в сряда в Лос Анджелис, твърди TMZ. \r\n\r\n Миналата седмица се появиха съобщения за битката за раковите заболявания на известния мениджър. \r\n\r\n По време на брака си със съпругата си от близо 69 години Джо става баща на десет деца между 1950 и 1966 г., включително Реби Джаксън, Джаки Джаксън, Тито Джаксън, Джърмейн Джаксън, Ла Тоя Джаксън, Марлон Джаксън, Ранди Джаксън, Джанет Джаксън и Майкъл Джаксън , Техният син Брандън Джаксън почина скоро след раждането си. \r\n\r\n Той е и човекът, който прави всичко възможно без никаква жал, да наложи Майкъл в света на шоу бизнеса. Животът на Джако бе белязан от невинаги доброто отношение на баща му към него, оставил е и отпечатък върху живота му. \r\n \n\t\t\t\t\t\t", "date": "2018.06.27", "title": "От последните минути: Почина бащата на Майкъл Джаксън!"}
{"url": "http://www.bnews.bg/article/244332-romite_ot_botevgrad_zad_reshetkite", "text": "\n Районният съд в Ботевград остави в ареста трима от задържаните за безредиците в ромската махала от преди дни. Шестима души, сред които и жена, бяха арестувани заради нападението над полицаи в Ботевград в нощта срещу неделя. \r\n\r\n Обвиненията са за повреждане на имущество на МВР и хулиганство. \r\n\r\n Единият от мъжете е с 18 присъди, друг – с 16. \r\n\r\n Съдът прецени, че ако бъдат освободени, има опасност да се укрият или да извършат ново престъпление. \r\n\r\n 55-годишната жена също остава в ареста. Утре ще бъдат гледани мерките и на другите трима задържани, съобщи БТВ. \r\n \n\t\t\t\t\t\t", "date": "2018.06.27", "title": "Ромите от Ботевград - зад решетките!"}
{"url": "http://www.bnews.bg/article/244327-federatsiyata_sport_za_horata_s_uvrezhdaniya_iska_chestna_reforma_maykite_nyama_da_se_otkazhem", "text": "\n \r\nФедерацията \"Спорт за хората с увреждания“ също се включи в дискусията за реформата в законодателството за хората с увреждания. Организацията поиска честна реформа, а не мерки, които само да укротят създалото се напрежение.  \r\nПредседателят на Федерацията \"Спорт за хората със зрителни увреждания“ д-р Иван Янев апелира спорните текстове от законодателството да не бъдат само замразени, а изцяло оттеглени: \r\n\r\n \"Много внимателно трябва да се прецени дали ще се направи истинска реформа, но честна, или просто ще се потуши кризата. Това се случва вече нееднократно. Именно оставката на министър Петков беше предизвикана, за да се потуши напрежението. Не бих казал, че министърът има вина. Вина има системата, която се е натрупвала с години и е дефектирала с години. За да има истинска реформа, трябва да има нов подход, а именно нова оценка на увреждането\". \r\n\r\n \r\nТолкова години чакаме някаква промяна и толкова години никой не е застанал зад нас да ни представлява, така че ние вече няма да се откажем. Това сподели в интервю за предаването \"Нещо повече\" на програма \"Хоризонт\" Ина Маринова от протеста на майките:  \r\n  \r\n\r\n \"Абсолютно нищо няма в тази държава за хората с увреждания. Не бива да има оценка, която е субективна като ТЕЛК системата в момента. На нас ни трябва нов орган, който да определи оценка на потребности, защото един има нужда от инвалидна количка, друг има нужда от асистентска грижа. Ние настояваме за отделен закон за личната помощ\". \r\n\r\n Искат да се въведе една услуга в закон, което считаме, че не е практично и не е в полза на хората с увреждания. Това подчерта пред \"Хоризонт\" Веска Събева от Асоциацията на родителите на деца с епилепсия: \r\n\r\n \"Този закон не обслужва всички хора с увреждания. Хората с увреждания в България са около 800 000. Ако на всички хора, на които им трябва чужда помощ, дадем милиард и половина, трябва да продължим да даваме за всички хора. Не можем да спрем само с една малка част от хората с увреждания в България\". \r\n \n\t\t\t\t\t\t", "date": "2018.06.27", "title": "Федерацията \"Спорт за хората с увреждания“ иска честна реформа, майките: Няма да се откажем!"}
{"url": "http://www.bnews.bg/article/244303-gonyat_ludiya_reporter_ot_nova_za_izmami", "text": "\n Дните на Лудия репортер Даниел Петканов в Нова ТВ са преброени, твърдят източници на „Галерия“. Риалити звездата е настъпил медийната компания по опашката след серия от недекларирани постъпления по сметката си. \r\n\r\n Според договора му в „Нова броудкастинг груп“, Петканов трябвало да прехвърля на медията процент от печалбата си от реклами като нейно лице, смятат запознати. Лудия репортер обаче доста често се правел на ни лук ял, ни хонорари мирисал, а в същото време взимал баснословни суми от партита и скрити реклами. Досега от Нова ТВ си затваряли очите, но последната му издънка вбесила продуцентите. \r\n\r\n  Става въпрос популяризирането на марка електрически самобръсначки, което Дани уж неволно направи в социалния си профил. Петканов се снима, докато си бръсне слабините, и не пропусна да отбележи изрично коя е марката на уреда. Разбира се, това не е единственият случай. Лудия репортер на Нова ТВ редовно прави „скрита“  реклама на безкабелни прахосмукачки, заведения за хранене, маркови дрехи и пр. Според добре осведомени източници, Петканов не декларира нито лев от тези печалби. \r\n\r\n  „Продуцентите няма да го търпят вечно. Досега може и да са си затваряли очите, но той и жена му Александра наистина взеха да прекаляват“, клатят глава в кулоарите на телевизията. И допълват, че вече се носи упорит слух за отстраняването му от медията. \r\n\r\n Съпругата му Алекс Богданска също се „изучила“ на неговите номера и социалният й профил в мрежата прелива от рекламни постове. Макар че моделката не е на щат в телевизията, на нея също може да й се наложи да плаща солени неустойки  заради участието си във „ВИП Брадър“. Красивата Алекс лесно ще закърпи положението с няколко добре платени фотосесии, но Дани рискува да остане на улицата за дълго време, клатят глава запознати. \r\n \n\t\t\t\t\t\t", "date": "2018.06.27", "title": "Гонят Лудия репортер от Нова за измами"}
{"url": "http://www.bnews.bg/article/244330-maya_manolova_v_petak_vnasya_zakonoproekt_goranov_i_petkov_ne_iskat_da_chuyat", "text": "\n В петък омбудсманът Мая Манолова внася в парламента коригиран вариант на законопроекта си за личната помощ \r\n\r\n „Това, че проектът на закона не обхваща всички проблеми на хората с увреждания не означава, че ние не трябва да се занимаваме с него. И така, както са минали 10-15-20 години, да прекараме следващите 10 години в тюхкане колко е трудно да се направи реформата и колко пари са нужни”, коментира Манолова. \r\n\r\n От социалното министерство признаха, че ще е трудно да удовлетворят исканията на протестиращите майки. В същото време сметките на ведомството показвали, че за да се възползват всички хора с увреждания, са нужни още 105 млн. лева. Но в сегашния бюджет няма възможност за това. \r\n\r\n Междувременно майките на деца с увреждания излязоха на мълчалив протест -  този път пред НДК. Там те раздаваха информационни материали на хората, запътили се към конференция за социалните права в Европейския съюз. \r\n\r\n И макар днес омбудсманът Мая Манолова да беше поканила всички заинтересовани страни на обществена дискусия, на поканата й не откликнаха не само социалния и финансовия министър, но и синдикалните лидери, предаде Нова тв. \r\n \n\t\t\t\t\t\t", "date": "2018.06.27", "title": "Мая Манолова в петък внася законопроект, Горанов и Петков не искат да чуят"}
{"url": "http://www.bnews.bg/article/244262-dzhastin_biybar_i_novata_mu_se_nagrabiha_v_nyu_york_video", "text": "\n Джъстин Бийбър и новото му гадже Хайли Болдуин за малко щяха да бъдат арестувани от Ню Йоркската полиция, след като двамата най-безсрамно се натискаха посред бял ден в центъра на града, пише TMZ. \r\n\r\n Двойката била забелязана в парк в Ню Йорк да се прегръщат, целуват и смучат пред всички. Не се знае колко време е продължило това, но е имало предостатъчно време минувачите да направят десетки снимки, а социалните мрежи да се изпълнят с гневни коментари. Жълтият американски сайт разкрива каква е причината двамата да се отдават на такива интимности на публично място. Оказва се, че Джъстин и Хайли са били поканени на PDA парад. (PDA - Public Displays of Affection.) Участниците в подобни мероприятия показват без задръжки любовта си на публични места. Тийнидолът и гаджето му били забелязани да го правят първо в Бруклин, а по-късно и на пейка в парка. Това е първата по-сериозна връзка на Джъстин, след като се раздели със Селена Гомез. Видеото вижте  \r\n \n\t\t\t\t\t\t", "date": "2018.06.27", "title": "Джъстин Бийбър и новата му се награбиха в Ню Йорк (ВИДЕО)"}
{"url": "http://www.bnews.bg/article/244329-temenuzhka_s_golyamata_zadacha_da_stroi_aets_belene", "text": "\n Министерският съвет възложи на министъра на енергетиката да възобнови действията по търсене на възможности за изграждане на АЕЦ \"Белене\". Изграждането трябва да е съвместно със стратегически инвеститор на пазарен принцип. Да няма задължително изкупуване на енергия. Няма да има и преференциални цени за нея. \r\nДействията са възложени на енергийния министър. Той има срок до края на октомври да разработи процедура за избор на стратегически инвеститор. Очаква се енергийният министър да организира, координира и контролира провеждането на преговори с потенциални инвеститори и производители на оборудване, се посочва в съобщението на правителствения пресцентър. Днешният акт на правителството е изготвен във връзка с взетото на 07.06.2018 г. от Народното събрание на Република България решение за възобновяване на действията по търсенето на възможности за изграждане на АЕЦ \"Белене\" съвместно със стратегически инвеститор, на пазарен принцип и без предоставяне на държавна гаранция, чрез отделяне на активите и пасивите за проекта АЕЦ „Белене“ в отделно проектно дружество, допълват от пресцентъра. \r\n \n\t\t\t\t\t\t", "date": "2018.06.27", "title": "Теменужка с голямата задача да строи АЕЦ \"Белене\""}
{"url": "http://www.bnews.bg/article/244299-mladoto_lavche_na_na_mariya_ilieva_nay_seksi_ot_rodnite_zvezdi_sled_nego_se_narezhdat_snimki", "text": "\n Изпълнителката реши да зареже младия и талантлив певец, за да се хване с бизнесмена Георги Михайлов, на когото роди дете. Но май трябва да я е яд много, писа „България Днес“. \r\n\r\n Тя изпъди от кревата си варненския младеж, който е обявен за най-секси плажно тяло у нас. Наско разби на пух и прах конкуренцията и остави зад себе си мачовци, които са видни спортисти  или негови колеги в бранша. \r\n\r\n Въпреки че е още на крехка възраст, Колев е като гръцки бог. Само като си съблече тениската на плажа, жените му се лепят като пчели на мед. Той е запален по фитнеса, а освен това тренира и баскетбол. \r\n\r\n Наско оставя зад гърба си конкуренцията в лицето на Галин, футболиста Божидар Митрев, волейболиста Николай Николов… Още по-назад стои гаджето на фолкпевицата Десислава – ММА боецът Благой Найденов. \r\n\r\n  Най-сексапилна сред дамите се оказа Тита, която отвя Алекс Богданска и Мегз, следвани от синоптичката Натали Трифонова. \r\n \n\t\t\t\t\t\t", "date": "2018.06.27", "title": "\r\nМладото лъвче на на Мария Илиева най-секси от родните звезди! След него се нареждат ... (Снимки)\r\n"}
{"url": "http://www.bnews.bg/article/244317-velin_mihaylov_trudno_e_da_badesh_zoro_v_zhivota", "text": "\n В рамките на ММФ „Варненско лято“ 2018, на 28 юни и 21 август от 21.00 часа в Опера в Летния театър ще се състоят премиерните спектакли на мюзикъла „Зоро“ по музика на Джипси Кингс и Джон Камерън. \r\n\r\n В ролята на Зоро на 28 юни ще се изяви оперният певец Велин Михайлов. Ето какво споделя той за ролята си. \r\n\r\n Как се чуввстваш в кожата на Зоро? \r\n\r\n Това е една мечта за всяко дете. Да бъде герой от приказка, от филм. И аз продължавам до ден днешен да бъда дете, така че мога да кажа, сбъдвам една моя детска мечта с този спектакъл. \r\n\r\n Имаш роли в опери, оперети, мюзикъли, пя в концерта за началото на българското европредседателство, това дава ли ти повече самочувствие? \r\n\r\n Аз оставам обикновен човек, който надявам се си върши добре и със сърце работата. В никакъв случай не се възгордявам, просто правя това, което мога и се опитвам да го правя по най-добрия начин. \r\n\r\n Във фейсбук видях снимка с дядо си, един достолепен мъж с достоен внук до него. Изглеждате много свързани един с друг, така ли е?  \r\n\r\n Дядо ми беше дълги години артист – солист в Търновския, също и в Софийския музикален театър, обиколил е света, бил е наистина номер едно в своята професия, взел е всичко от живота. Винаги съм му се възхищавал и си спомням, че като малък все му се молех да излезем и заедно да се поклоним на сцената. Обичам го и винаги се допитвам до него за моите роли и въобще за всичко. Най-ценният съвет, който той ми е дал, е да не се възгордявам, да бъда смирен, да съм благодарен на Бог за всичко и да обичам това, което правя. \r\n\r\n Какво място заема Зоро в кариерата ти? \r\n\r\n Това е може би най-трудният образ, който съм правил досега, той изисква фехтовка, пеене, танци, всичко в едно. Иначе от дете съм свързан с тези испански ритми, любимата ми майка е в Испания, обожавам испанската музика и няма как всичко това да не е част от мен. \r\n\r\n Може ли днес да бъдеш Зоро в живота? \r\n\r\n Доста трудно, но пък - слава богу - в моето обкръжение всичките са Зоровци, ако мога така да кажа. Смели, варващи в себе си, в доброто и в любовта. \r\n\r\n Репликата, която е важна за Зоро и за самия теб? \r\n\r\n Както в повечето спектакли, така и тук основната тема е любовта. Така че аз бих казал, нека вярваме в любовта! Това не е реплика на Зоро, но съм сигурен, че той би ме подкрепил. \r\n\r\n В мюзикъла прекрасната Инес прави саможертва в името на любовта си към теб... \r\n\r\n Да, но в живота това е моята любима Лилия, на която не й се налага да постъпва като Инес. \r\n\r\n   \r\n\r\n \"ЗОРО\" \r\n\r\n   \r\n\r\n Мюзикъл по либрето и текстове на песните Стивън Кларк; музика Джипси Кингс; оригинална история Стивън Кларк и Хелън Едмъндсън; съавтор на музиката и адаптация Джон Камерън; изп. продуценти Джон Герз, Адам Кенрайт и Исабел Алиенде \r\n\r\n Постановка Петко Бонев \r\n\r\n Диригент Страцимир Павлов \r\n\r\n Хореограф Стефан Николов \r\n\r\n Сценография и костюми Ася Стоименова \r\n\r\n 3D Мapping Полина Герасимова \r\n\r\n Действащи лица и изпълнители: \r\n\r\n ДИЕГО ДЕ ЛА ВЕГА, ЗОРО - Велин Михайлов, Нейчо Петров, Николай Димитров; \r\n\r\n ЛУИЗА ПУЛИДО - Илина Михайлова, Мария Павлова, София Рухова-Лулчева; \r\n\r\n РАМОН – Нейчо Петров - Реджи, Калоян Лулчев; \r\n\r\n ИНЕС - Лилия Илиева, Антоанела Петрова, Калина Жекова; ДЕТЕ ДИЕГО - Борис Обрешков; \r\n\r\n ДЕТЕ РАМОН - Фернандо Леон Васев, Калоян Тодоров; ДЕТЕ ЛУИЗА - Ясмина Арсова, Белла Петрова; \r\n\r\n АЛЕХАНДРО ДЕ ЛА ВЕГА - Пламен Георгиев, Людмил Петров; \r\n\r\n СЕРЖАНТ ГАРСИЯ - Гео Чобанов, Илко Захариев; \r\n\r\n ЕДУАРДО - Борислав Донев; \r\n\r\n ХОРХЕ - Петър Генов; \r\n\r\n ИГНАСИО - Диян Богданов; \r\n\r\n ГОНЗАЛЕС - Анатоли Романов \r\n \n\t\t\t\t\t\t", "date": "2018.06.27", "title": "Велин Михайлов: Трудно е да бъдеш Зоро в живота!\r\n"}
{"url": "http://www.bnews.bg/article/244320-prezidentat_radev_obedinyavaneto_na_usiliyata_na_vsichki_institutsii_mozhe_da_reshi_problemite_na_patya", "text": "\n \"Животът и съдбата на всеки човек са най-ценните неща и все по-тревожна става статистиката за жертвите и пострадалите при пътно-транспортни произшествия\". \r\n\r\n Това заяви президентът Румен Радев, който се срещна днес на \"Дондуков\" 2 с ръководството и представители на Института за пътна безопасност. \r\n\r\n Предприемането на решителни мерки и промяна в системата за пътна безопасност в страната за опазване на живота на участниците в пътното движение, стриктното прилагане на законодателството, изучаване в училищата на правилата по пътна безопасност, бяха сред основните теми, поставени от представителите на Института по време на срещата. Държавният глава изрази съпричастност към тази общественозначима кауза и оцени високо последователната гражданска позиция по тези важни въпроси. \r\n\r\n Според президента Радев, проблемите, поставени на срещата са актуални и много болезнени за обществото, и за тяхното разрешаване и промяна на тревожните статистики за жертвите при пътно-транспортни произшествия, е необходимо обединяване на усилията на всички институции. \"Диалогът и сътрудничество са задължителни за преодоляването на проблемите на пътя, а за да има реален напредък особено важно е участието и на гражданското общество в този дебат\", посочи президентът. \r\n\r\n Председателят на управителния съвет Руслан Вуцов открои като основна цел на Института намирането на конкретни решения за подобряване на системата за пътна безопасност, като за целта се планира провеждането на международен форум с участието на представители на институции и чуждестранни експерти. Експертът по безопасността на движението по пътищата Богдан Милчев призова за качествено нов модел на управление на системата за пътна безопасност, както и за единен минимален стандарт за управление на риска. \"Необходим е единен орган, който да отговаря само за пътната безопасност\", заяви Диана Русинова от Института и добави, че както отговорните институции, така и гражданите трябва да бъдат ангажирани за преустановяване на войната по пътищата. \r\n\r\n   \r\n\r\n   \r\n \n\t\t\t\t\t\t", "date": "2018.06.27", "title": "Президентът Радев: Обединяването на усилията на всички институции може да реши проблемите на пътя"}
{"url": "http://www.bnews.bg/article/244322-nechuvan_skandal_politsiyata_pishe_aktove_na_protestirashtite_mayki_na_detsa_s_uvrezhdaniya_koy_im_naredi_video", "text": "\n Не стига, че исканията не изпълняват, закони не приемат, не се махат от главата на Борисов, министърът му си чупи ръцете, как т , може би другата и в същото време полицията прави актове на протестиращите майки на деца с увреждания! \r\n\r\n Столични полицаи глобиха майки на деца с увреждания, като им написаха актове. Родителите, които показваха своята позиция пред парламента, въобще не бяха пожалени от органите на реда, става видно от видео в социалната мрежа Фейсбук. \r\n\r\n Такова безчовечие няма никъде в нормална държава, за каквато само премиера я представя, глух и сляп за всички проблеми в страната! \r\n\r\n Срам! \r\n\r\n   \r\n\r\n   \r\n\r\n \r\n\r\n   \r\n \n\t\t\t\t\t\t", "date": "2018.06.27", "title": "Нечуван СКАНДАЛ: Полицията пише актове на протестиращите майки на деца с увреждания!!! Кой им нареди?! (ВИДЕО)"}
{"url": "http://www.bnews.bg/article/244331-advokaturata_s_ostro_stanovishte_do_borisov_agenturata_prechi_na_nezavisimata_sadebna_vlast", "text": "\n Няма правова държава там, където професионалната адвокатура е заместена от агентура. Няма съдебна власт без независима и свободна адвокатура. Това заявява Висшият адвокатски съвет в остро становище до премиера Бойко Борисов. \r\n\r\n То е за готвените промени в Правилника за прилагане на Закона за Държавна агенция „Национална сигурност“, за които „Лекс“ вече съобщи. С тях с промени в чл. 50 се дава възможност за внедряване на агенти на прикритие в адвокатурата, както и във всички останали свободни професии. \r\n\r\n Пълният текст на становището \r\n\r\n Висшият адвокатски съвет изразява категоричното си несъгласие с чл. 50 от проекта и заявява, че предлаганото изменение е в противоречие с основни принципи и начала на Конституцията, Хартата за основните права на ЕС, Европейската конвенция за правата на човека и основните свободи, Закона за адвокатурата и Етичния кодекс на адвоката. „Той няма място в правовата държава, защото я обезсмисля“, заявява ВАдС. \r\n\r\n Голяма част от становището му е посветена на това да разясни статута и ролята на адвоката. \r\n\r\n „При упражняване на професията си адвокатът е независим и се подчинява на закона, като го прилага и действа само в интерес на клиента, без да се поддава на външен натиск и чуждо въздействие. Той не може да бъде ръководен и да се подчинява на указания, които не идват от клиента му. Адвокатът е длъжен да се противопостави на всякакво посегателство срещу свободата му да прилага закона по вътрешно убеждение и в съответствие с дадената клетва“, напомнят на премиера от ВАдС. \r\n\r\n В становището се подчертава, че взаимоотношенията на адвоката и клиента му са основани на доверие, но то е немислимо при наличието дори на минимално съмнение в почтеността и личното достойнство на защитника. И се напомня, че първостепенно задължение на адвоката е да пази тайната на клиента, че разговорите му с него не може да бъдат подслушвани, а кореспонденцията му е защитена. \r\n\r\n „Немислимо е обърналите се към адвокат граждани да получават “консултации” или процесуално представителство от агенти на прикритие. Предложените промени дават възможност едно лице да бъде консултирано по правни въпроси от „легендиран“ адвокат, като поверената на агента информация бъде използвана във вреда на гражданина“, пише Висшият адвокатски съвет. \r\n\r\n И заявява, че такъв подход минира доверието на обществото в правозащитните институции. „Достатъчно е гражданите само да допускат, че могат да бъдат консултирани от агент на прикритие, за да бъде сринато доверието на обществото към адвоката и вярата в правосъдието“, се казва в становището. \r\n\r\n В него се припомня, че българското законодателство познава забрани за осъществяване на дейност на прикритие от служители на МВР например в органите на законодателната и съдебната власт, в Конституционния съд, в администрациите на Народното събрание, президента и Министерството на отбраната. „На този фон е неясно каква легитимна цел преследва намерението такива правомощия да се дават на служители на ДАНС и те да се използват като агенти на прикритие в българската адвокатура“, казват адвокатите. \r\n\r\n Те сочат, че ако се разреши службите да внедряват агенти на прикритие в адвокатурата, част от гражданите ще бъдат консултирани и представлявани от истински адвокати и ще получават професионални съвети, а други от „легендирани“ такива, без професионални знания, изпълняващи чужди указания и водени от чужда воля. \r\n\r\n Според адвокатурата изменението в правилника е несъвместимо с принципите, на които е основан Законът за ДАНС. Като в становището се изтъкват, че в доклада към проекта не се излагат съображения каква е обществената потребност от предоставяне на възможност за внедряване на агенти на прикритие в редиците на адвокатурата и останалите свободни професии. „Не е изложена разумна легитимна цел за промяната и тя се очертава като самоцелна, не е продиктувана от защита на обществен интерес, не е съразмерна с преследваните цели, а нейното прилагане ще бъде с гарантирано негативен ефект“, заявява Висшият адвокатски съвет. \r\n\r\n Той настоява изрично в правилника за прилагане на Закона за ДАНС изрично да се запише, че не се допускат агенти на прикритие в адвокатурата, събщи LEX.bg. \r\n \n\t\t\t\t\t\t", "date": "2018.06.27", "title": "Адвокатурата с остро становище до Борисов, агентурата пречи на независимата съдебна власт"}
{"url": "http://www.bnews.bg/article/244319-mateo_salvini_es_mozhe_da_se_razpadne_do_godina", "text": "\n Европейският съюз е изправен пред екзистенциална криза и може да се разпадне до една година, заяви италианският вицепремиер и министър на вътрешните работи Матео Салвини, цитиран от ДПА и БТА. \r\n\r\n В интервю за германското сп. \"Шпигел\" Салвини казва, че срещата на върха на ЕС тази седмица в Брюксел, която вероятно ще бъде доминирана от спорове за миграцията и бюджета, ще покаже, че общността е \"по-разделена от всякога\". \r\n\r\n \"През идните месеци ще се реши дали Европа все още има бъдеще в сегашната си форма или цялото нещо е станало безсмислено\", заявява той в интервюто, публикувано днес на английски. \r\n\r\n \"Не става дума само за бюджета за следващите седем години. Следващата година ще има нови избори за Европейския парламент. До една година ще видим дали обединена Европа все още съществува или не\", казва Салвини. \r\n\r\n Той заявява, че иска неправителствените организации да спрат да спасяват мигранти, прекосяващи Средиземно море, защото \"подкрепят трафикантите на мигранти и засилват стимула за поемане на риска за прекосяване\". \r\n\r\n Според него спасителните дейности би трябвало да се извършват от \"либийската, тунизийската или египетската брегова охрана\". \r\n\r\n Салвини е лидер на италианската крайнодясна партия \"Лига\", а сред европейските му съюзници са унгарският министър-председател Виктор Орбан, ръководителката на френската крайна десница Марин Льо Пен и настроената против ЕС германска партия \"Алтернатива за Германия\", припомня ДПА. \r\n\r\n Агенцията отбелязва, че ако тези партии спечелят изборите за ЕП в ущърб на принадлежащите към основното течение общоевропейски политически групи - Партията на европейските социалисти и Европейската народна партия - това ще доведе до голямо пренареждане на политиката в ЕС. \r\n \n\t\t\t\t\t\t", "date": "2018.06.27", "title": "Матео Салвини: ЕС може да се разпадне до година!"}
{"url": "http://www.bnews.bg/article/244323-ivancheva_bila_bolna_za_in_vitro_sadat_ne_ya_pusna_ot_aresta", "text": "\n С мотива, че сега е времето да зачене инвитро задържаната кметица на столичния район \"Младост\" поиска да излезе на свобода. Спецсъдът обаче не прие това и потвърди ареста й. \r\n\r\n Пред магистратите Иванчева разказа, че преди задържането й правила ин витро процедури и лекари установили, че тя все още може да има дете, заченото по изкуствен път, въпреки че е на 44 години. \r\n\r\n \"В ареста получих паник атаки, развих клаустрофобия и всички зъби започнаха да ми се клатят\". Така описа Иванчева здравословното си състояние. Тя за пореден път каза, че не е искала от предприемача Александър Ваклин подкуп, за да му придвижи преписката. Напротив, според думите й той й е обещал дарение на детска площадка. Двама прокурори обаче не се съгласиха с това и за пореден път изтъкнаха, че светещо вещество е имало по лявата и дясната ръка на Иванчева, както и по носа й. Това е от взетия подкуп със 70 хил. евро от Ваклин, твърди обвинението. \r\n\r\n През последните дни Иванчева от ареста е пращала бележки на обвинения в нея бивш кмет на Младост Петко Дюлгеров. В тях го молила да промени обясненията си, дадени пред разследващите, така че защитните им версии да се уеднаквят, съобщи \"24 часа\". \r\n\r\n   \r\n \n\t\t\t\t\t\t", "date": "2018.06.27", "title": "Иванчева била болна за.. ин витро, съдът не я пусна от ареста!"}
{"url": "http://www.bnews.bg/article/244324-gadostite_im_nyamat_kray_pravitelstvoto_dalo_balgarsko_grazhdanstvo_na_114_dushi_izdirvani_ot_interpol", "text": "\n \r\nЖурналистката Валя Ахчиева показа в свой репортаж, че 114 души, издирвани от Интерпол са получили българско гражданство. Това накара новият Вицепрезидент Илияна Йотова да обяви пред БНТ, че няма да подписва укази за придобиване на българско гражданство от чужди граждани. \r\n\r\n Това тя ще прави, докато специална комисия от експерти не потвърди истинността на представените документи за български произход на молителите. \r\n\r\n Случаят разкрива мащабна корупция не само с даването на гражданство, но и с прикриването на престъпници от страна на правителството. \r\n\r\n Указът за гражданство се издава от вицепрезидента (или от президента), но всички документи се готвят от правителството. \r\n\r\n Безпрецедентно е от Президентството да започнат да налагат вето на процедурите, това е доказателство за престъпления. \r\n\r\n Според справка на Министерството на правосъдието за последните 15 години общо 116 222 чужденци са получили българско гражданство. От тях 113 647 души са получили българско гражданство на основание „произход“, а 2 575 „обща натурализация“. Общия брой на кандидатствалите е 185 447 чужденци, предаде Фрогнюз. \r\n \n\t\t\t\t\t\t", "date": "2018.06.27", "title": "Гадостите им нямат край: Правителството дало българско гражданство на 114 души, издирвани от Интерпол!"}
{"url": "http://www.bnews.bg/article/244302-noviyat_na_chernata_zlatka_progovori_za_vrazkata_im", "text": "\n Черната Златка има нов любим и това е Галин Гочев – бизнесмен от Бургас. Двамата се познават отдавна, като първоначално отношенията им били само приятелски, но от скоро те вече са постоянно заедно и показват интимност. \r\n\r\n Първо Галин сложи общ фотос в профила си в инстаграм. А след това Злати качи видеа, на които го прегръща страстно. На някои от тях Димитрова е в откровено интимни пози с младия бизнесмен. Навсякъде еротичната моделка изглежда изключително щастлива. „Близки сме със Злати, да! А колко, това не е ваша работа!“, отсича пред „България днес“ Галин. \r\nСлед раздялата с бащата на детето й – Миро, Златка се запознава с Галин случайно. Двамата задълбочават отношенията си, а той къса с приятелката си Глория. И неговата работа, както и на бившия й е свързана с много пътувания, но засега Димитрова проявява търпение. \r\nНа последната снимка, на която Гочев е заедно с дъщеря си, тя е написала „Чакам ви!“, като вероятно става дума за родния Бургас. \r\nНовият на Златка също не е беден. Има няколко оборотни автомивки, автомонтьор е, кара и мотори. Според близките им единственият който не се е произнесъл за връзката им е Мирослав. Тепърва ще се разбере какво ще направи той и дали окончателно ще загърби Златка Димитрова. \r\nСпоред запознати не е изключено за раздялата им пръст да има майката на Миро, която не харесваше новата си снаха. Двете бяха във война, тъй като свекървата харесваше първата си снаха и не искаше да чуе за плеймейтката. \r\n \n\t\t\t\t\t\t", "date": "2018.06.27", "title": "Новият на Черната Златка проговори за връзката им "}
{"url": "http://www.bnews.bg/article/244325-zavesata_se_vdiga_eto_kade_shte_se_sreshtnat_putin_i_tramp", "text": "\n Русия и САЩ постигнаха споразумение за организиране на среща на върха между президента Владимир Путин и американския му колега Доналд Тръмп, съобщи Кремъл, цитиран от руски медии. \r\n\r\n Срещата ще се проведе в трета държава. \r\n\r\n Това ще е първата официална среща на върха между Тръмп и Путин, които се срещнаха в рамките на международни форуми.  \r\n\r\n Съветникът на руския президент Юрий Ушаков обясни, че посещението на Джон Болтън в Русия действително е било свързано с подготовката на среща между президентите на двете държави. \r\n\r\n По-рано днес съветникът на Тръмп по национална сигурност разговаря с Владимир Путин и руския външен министър Сергей Лавров. \r\n\r\n Ушаков поясни, че на срещата Путин и Болтън са \"обсъдили руско-американските отношения, включително контекста на подготвяната среща на върха Путин-Тръмп\". \r\n \n\t\t\t\t\t\t", "date": "2018.06.27", "title": "Завесата се вдига -  ето къде ще се срещнат Путин и Тръмп!"}
{"url": "http://www.bnews.bg/article/244326-balgarite_v_chuzhbina_izrignaha_masovi_protesti_sreshtu_genotsida_na_borisov_snimka", "text": "\n Масови протести на български емигранти в Западна Европа се организират в социалната мрежа Facebook. Насрочени са за тази събота /30 юни/ и са под надслов: „Българи в България и чужбина против геноцида на Борисов„,  съобщава presstv.bg. \r\n\r\n Нашенците в чужбина ще скандират под плакати с надписи „Мафията ГЕРБ!“, „Оставка и съд за Бойко и ГЕРБ“, „Системата ни убива!“. \r\n\r\n „Нашите сънародници в Испания излизат пред Българското посолство в Мадрид на 30-ти юни 2018г в 10:00ч. локално време, за да подкрепят текущите искания на българските майки, както в подкрепа на паралелния протест, който ще се състои пред Българското посолство в Лондон,породен  от недоволството на съгражданите ни спрямо настоящото управление в България“, пише в събитието във Facebook. \r\n\r\n И още: „Сънародниците ни в Германия излизат навън, за да покажат своето недоволство спрямо настоящото управление и статукво в България! \r\nНие имаме 1 000 000 причини! \r\nТози протест е и в подкрепа на текущите протести относно исканията на българските майки от правителството, както и в съпричастност на множество наши сънародници, пострадали от порочната система, упражнявана от властимащите в България! \r\nПаралелни протести ще се проведат в същия ден пред българските посолства в Лондон и Мадрид! \r\nНека се съберем заедно и кажем- СТИГА ТОЛКОВА! \r\nМолим всеки,който не се примирява с несправедливостите, беззаконието и безхаберието на политическата класа в България, да дойде с нас на мястото на събитието“. \r\n\r\n От Албинона също призовават в мрежата за протест:  \r\n\r\n „МЕГА ПРОТЕСТ СРЕЩУ ГЕНОЦИДА НА БОРИСОВ И ГЕРБ! \r\nБългарите във Великобритания ще поискат ОСТАВКА и СЪД за Борисов и правителството на ГЕРБ на 30-ти юни 2018г. пред Посолството на Република България във Великобритания от 11:00ч до 16:00ч (UK time) \r\n186-188 Queen’s Gate, Kensington, London SW7 5HL \r\nНЕКА ВСИЧКИ БЪДАТ В ЧЕРНО, НЕКА ВСИЧКИ ДА БЪДАТ В РЪКА СЪС ЗАПАЛЕНА СВЕЩ! – ТРАУР ЗА ПОГУБЕНИТЕ ЖИВОТИ, ЗА ИЗГУБЕНИТЕ МЕЧТИ, ЗА ОТКРАДНАТОТО БЪДЕЩЕ, ЗА ПРОКУДЕНИЯ БЪЛГАРСКИ НАРОД НА ЗАГИВАЩАТА НИ РОДИНА!!! \r\nПаралелни протести ще се организират и пред други български посолства по света, както и в градове, в които няма посолства, но има много българи! \r\nПричините за исканата ОСТАВКА са плашещо много, но са обобщени само в една дума – ГЕНОЦИД срещу българския народ!“ \r\n \n\t\t\t\t\t\t", "date": "2018.06.27", "title": "Българите в чужбина изригнаха: Масови протести срещу геноцида на Борисов! (СНИМКА)"}
{"url": "http://www.bnews.bg/article/244306-desi_zidarova_nalazi_rodzhar_federer", "text": "\n Деси Зидарова налази Роджър Федерер в Германия. Топ манекенката се щракна със спортиста по време на закуска в елитен хотел в Хале, където се оказа, че и двамата са отседнали. \r\n\r\n Красавицата носеше елегантни очила и сако, които са доста далеч от изкусителните бански, в които сме свикнали да я виждаме. Деси се щракна със спортиста след загубата му от Борна Чорич и падането му от първото място в световната ранг листа. \r\nНо като вярна негова фенка, под кадъра им тя написа, че световният номер едно просто няма как да бъде номер две. Само няколко дни по-рано тя бе на откритото първенство по тенис във Франция–Ролан Гарос. Там тя демонстрира изключително апетитно тяло на трибуните, като седеше доста близо до корта. \r\nВ секси рокля, която разкриваше стегнатата й фигура и бюст, Деси предизвика истински фурор. Но Федерер не е единственият тенисист, когото тя „хваща на тясно”, пише „България днес”. \r\n\r\n През март тази година тя е сред гостите на „Индиън Уелс” в САЩ. Там тя се запознава с аржентинеца Хуан Мартин дел Потро, който току-що е победил Роджър Федерер и печели турнира. Многодетната майка на вече пораснали деца продължава да тренира усилено и може да се похвали със страхотна фигура. Няма и спомен от мрачния инцидент, при който преди 9 години я пребиха с бухалка пред салон за красота в столичния квартал „Лозенец”. \r\nВ края на ноември 2017 година Зидарова отново бе пребита пред салона. Публикации свързваха инцидента с последния й съпруг–Михаил Младжов. През 2012 година, при проверка на бизнесмена, в баровския му автомобил са открити наркотици. По ирония на съдбата, той пътува в същото време с двете си деца. \r\n\r\n Тогава Деси показа подкрепа към него, но малко по-късно двамата се разделиха. \r\n \n\t\t\t\t\t\t", "date": "2018.06.27", "title": "Деси Зидарова налази Роджър Федерер "}
{"url": "http://www.bnews.bg/article/244318-nova_tv_s_vitievato_obyasnenie_za_svalenoto_predavane_na_milen_tsvetkov", "text": "\n Нова телевизия излезе с официална позиция след изказването на премиера, че не е оказвал натиск за  \r\n\r\n Реакцията срещу разпространението на фалшиви новини не може да бъде определяна като цензура или автоцензура \r\nНова телевизия заявява, че не се оказва натиск върху продуцентските решения и редакционната политика на медията винаги е била независима. NOVA, като отговорна медия, не може да бъде разпространител на фалшиви новини, защото защитава професионалните принципи на журналистиката. Реакцията срещу разпространението на фалшиви новини не може да бъде определяна като цензура или автоцензура. \r\n\r\n NOVA се противопоставя на опитите независими редакторски решения на медията да бъдат използвани за политически цели. Отстояваме принципите на професионалната журналистика, защото свободата на словото е и отговорност. \r\n\r\n \"Епизодът от \"Часът на Милен Цветков\" на 25-ти юни не е излъчен, защото не отговаря на стандартите на телевизията за обективност, истинност и баланс на гледните точки. \r\n\r\n Ръковоството на медиата посочва, че \"Високите изисквания към работата на журналистите са гаранция за качество, на което NOVA държи без изключение.\" \r\n\r\n   \r\n \n\t\t\t\t\t\t", "date": "2018.06.27", "title": "Нова тв с витиевато обяснение за сваленото предаване на Милен Цветков"}
{"url": "http://www.bnews.bg/article/244313-deputatite_zaedno_s_tezi_na_wc_ministara_pratiha_v_kosha_mechtite_mu_za_tyutyunopushene_v_zavedeniyata", "text": "\n Депутатите от икономическата комисия отхвърлиха светкавично бързо промените на Валери Симеонов в закона за здравето за отпадане на забраната да пушим в заведенията. \r\n\r\n Само двама народни избраници от БСП подкрепиха предложението, дори самите Обединени патриоти не дадоха рамо на вицепремиера си. \"За\" правото да пушим, когато сме на ресторант, се обяви и самият председател на икономическата комисия Петър Кънев. Като преди това подчерта, че депутатите от левицата ще гласуват по съвест. \r\n\r\n Двама от тях се възпротивиха на падането на забраната за дим в бара, а мнозинството народни представители в комисията, включително ГЕРБ, гласува \"въздържал се\". \r\n\r\n Законът бе отхвърлен за десетина минути без никакви дебати. Преди вота бяха изслушани само мненията на представители на неправителствения сектор.  \r\n\r\n Най-важното е да има добра музика и храна, и най-вече - да не се връщаме вмирисани вкъщи, каза заяви Маша Гаврилова от \"България без дим\", изразявайки несъгласие с аргумента на вносителите, че заведенията фалират. Тя цитира последното проучване на Екзакта, че 75 на сто са против връщането на пушенето в заведенията, от които 53 на сто били пушачи. Туризмът също не страдал, защото, по думите на министър Николина Ангелкова имало ръст от 25 на сто, каза още Гаврилова, предаде Канал 3. \r\n \n\t\t\t\t\t\t", "date": "2018.06.27", "title": "Депутатите, заедно с тези на WC министъра, пратиха в коша мечтите му за тютюнопушене в заведенията"}
{"url": "http://www.bnews.bg/article/244321-barekov_po_vreme_na_preskonferentsiya_s_elita_na_konservatorite_tselta_ni_e_izgrazhdaneto_na_golyam_konservativen_blok_v_tsentar_dyasno", "text": "\n Целта ни на национално ниво е единственият легитимен консервативен субект у нас „Презареди България – ББЦ” да съдейства за изграждането на голям блок в център-дясно. \r\n\r\n Целта ни на европейско равнище е да създадем голямо консервативно дясно мнозинство, което да проведе необходимите реформи. В това мнозинство ние виждаме участието на голяма част от ЕНП, както и разрастване на Групата на европейските консерватори. \r\n\r\n Ние се борим за надмощие в Европа. Това обяви евродепутатът Николай Бареков по време съвместна пресконференция в БТА с елита на европейските консерватори, които са на посещение в България по повод годишната среща на ЕКР. \r\n\r\n На въпрос на журналист дали вече се водят преговори с политически сили от ЕНП за създаване на Консервативен блок, Бареков обяви, че с няколко политически партии провежда вече разговори, но категорично отказа на този етап да споменава конкретни имена. „Преговорите са принципни, водят се изцяло и само с партии в дясното политическо пространство”, отсече евродепутатът. \r\n\r\n Президентът на Алианса на европейските консерватори и реформисти /АКРЕ/ Ян Захрадил също изрази надежда, че при сформирането на новия състав на Европейския парламент през 2019 година консерваторите ще имат възможността да изградят широка коалиция в център дясно. \r\n\r\n Николай Бареков определи срещата с премиера Бойко Борисов днес като ключова за признаването на Консервативния алианс като политическа сила в България, без която политики на национално и европейско ниво са невъзможни. \r\n\r\n По време на дискусията в Министерски съвет е направена равносметка на българското председателство на Съвета на ЕС през изминалите шест месеца и са били очертани основните предизвикателства, които днес стоят пред Европа. Акцент е бил поставен върху темите за Шенген, Еврозоната и мигрантската криза, обяви пред журналистите още Бареков. Евродепутатът подчерта, че пълен консенсус е постигнат по мигрантския въпрос и позицията за Брекзит. \r\n\r\n Това беше потвърдено и от зам.-председателя на ЕКР и член на ЕП от Великобритания Джефри ван Орден, който заяви, че е необходимо да вземат сериозни мерки, но същевременно да останат хуманни в подхода си към разрешаване на проблема с мигрантите. По отношение на Брекзит британският политик подчерта, че Обединеното Кралство напуска Европейския съюз, но не и Европа. „Ние ще продължим да работим в интерес на България, както и на други държави в Югоизточна Европа”, подчерта Джефри ван Орден и обяви, че през месец юни предстои конференция за сигурността на Западните Балкани в Лондон. \r\n\r\n Ръководството на консерваторите и българското правителство драстично се разминават обаче по темата за присъединяването на България към Еврозоната, стана ясно по време на пресконференцията. „Аз и моите колеги сме убедени противници на Еврозоната, смятаме, че страната ни няма място там, това ще бъде шок както за бизнеса, така и за народа”, заяви Николай Бареков. \r\n\r\n Думите му бяха потвърдени и от зам.-председателя на ЕКР и член на ЕП от Германия Ханс-Олаф Хенкел. „Г-н Борисов очевидно е привърженик на идеята България да приеме еврото като своя валута, но аз припомних, че през последните 20 години страните, в които еврото не е прието като валута, са се справили много по-добре”, заяви той и препоръча на българското правителство да не повтаря лошия пример на Германия, където еврото е било прието без наличие на широка публична подкрепа. \r\n \n\t\t\t\t\t\t", "date": "2018.06.27", "title": "Бареков по време на пресконференция с елита на консерваторите: Целта ни е изграждането на голям консервативен блок в център-дясно"}
{"url": "http://www.bnews.bg/article/244246-svetlana_vasileva_i_gushterov_razpratiha_pokanite_za_svatbata", "text": "\n Напук на слуховете за поредна раздяла, Светлана Василева и Християн Гущеров се готвят за своята сватба на 12 юли. \r\n\r\n Вече са разпратени и поканите, от които е видно, че двамата ще се съчетаят в столичния хотел Балкан. \r\n\r\n \"Ние, Светлана Василева и Християн Гущеров, ще бъдем щастливи да споделиш с нас вълшебството, наречено любов, което царува в нашата приказка. А тя започва официално на 12 юли 2018 г. и ще продължи безкрай!\", пишат на поканата бъдещите младоженци. \r\n\r\n Покана за най-важния ден в живота на Светлана и Християн е получила и плеймейтката Моника Валериева. В миналото Василева и Валериева имаха много конфликти. Преди време продуцентите на „ВИП Брадър” умишлено решиха да ги вкарат заедно в Къщата на Биг Брадър, за да осигурят на зрителите повече зрелища. \r\n\r\n Плеймейтката и бизнесменът са заедно от лятото на миналата година. Гущеров се разведе с фолкпевицата Мария и бързо намери утеха в обятията на силиконката. Двамата имаха проблеми във връзката и кратки раздели, но в крайна сметка решиха, че са един за друг и заживяха под един покрив. Двамата се сгодиха на 28 януари тази година, а няколко месеца по-късно обявиха и датата за сватбата - 12 юли, която съвпада с рождения ден на Християн. \r\n  \r\n \n\t\t\t\t\t\t", "date": "2018.06.27", "title": "Светлана Василева и Гущеров разпратиха поканите за сватбата"}
{"url": "http://www.bnews.bg/article/244311-ivancheva_i_petrova_edna_prez_druga_bolni_sadat_shte_umuva_dali_da_gi_osvobodi", "text": "\n След повече от два месеца след показния арест в центъра на София, временно отстранената от поста \"кмет\" на столичния район \"Младост\" – Десислава Иванчева, иска от Специализирания наказателен съд по-лека мярка за неотклонение. \r\n\r\n Причината е влошеното здравословно състояние на Иванчева, която заедно с другата задържана по корупционната афера в Община \"Младост\" – бившата заместник-кметица Биляна Петрова, от няколко дни е в болницата на затвора. \r\n\r\n Макар искането да е внесено в понеделник, Специализираният наказателен съд насрочи заседанието си за днес заради молбата на Десислава Иванчева преди това да се запознае с материалите по разследването. \r\n\r\n Иванчева е под стража от 17-ти април по обвинение, че с уволнената в съдебната зала преди време нейна заместничка Биляна Петрова и бившия районен кмет на \"Младост\" Петко Дюлгеров са принудили бизнесменът Александър Ваклин да им даде 70 000 евро, за да получи разрешение за  строеж в \"Младост\". От вчера до днес Иванчева получи от съда специалното разрешение да чете новите доказателства по делото. Затова и заседанието все още не е започнало. Това е нейна стратегия, която прилага и при предишни мерки, които е обсъждал съда. Те бяха свързани с отстраняването ѝ от поста, когато се възползваше, за да чете приоритетно специалните разузнавателни средства. \r\n\r\n Това е първата молба на Десислава Иванчева за по-лека мярка за неотклонение по здравословни причини. С такъв мотив преди време се опита да излезе на свобода Петко Дюлгеров, но съдът не го освободи. Очаква се следващата седмица същият номер да опита да излезе и Биляна Петрова, която беше заместничка на Десислава Иванчева. \r\n \n\t\t\t\t\t\t", "date": "2018.06.27", "title": "Иванчева и Петрова една през друга болни, съдът ще умува дали да ги освободи"}
{"url": "http://www.bnews.bg/article/244315-ivaylovgradsko_pod_pogrom_obyaveno_e_chastichno_bedstveno_polozhenie_ne_e_gratski_ostrov", "text": "\n Кметът на Община Ивайловград обявява частично бедствено положение на територията три населени места. Това са с. Ленско, с. Соколенци и с. Меден бук, съобщават от пресслужбата на Община Ивайловград. \r\n\r\n Заповедта на кметицата Диана Овчарова се основава на падналия пороен дъжд, като през последното денонощие е достигнал 100 л/кв. м и наводнил въпросните три села.Компроментирани са настилките на пътните платна и прилежащите им зони, има паднали дървета. Заповедта е издадена, за да може да се провдедат спасителни и неотложни аварийно-възстановителни работи с цел ограничаване и на въздействието и ликвидиране на последствията от проливните дъждове. \r\n\r\n Поради големия водосбор в района на Халка тепе край с. Ленско и придошлата вода нивото се е вдигнало до 2 метра височина. Оотнесени са части от пътното платно, образували са се дупки от по 250 кв. м. Нарушено е водоподаването и електрозахранването. \r\n\r\n Второто населено място, където е въведено частично бедствено положение, е село Соколенци. Поради големия водосбор там се е събрало голямо количество вода и има компрометирана пътна настилка. На пътя преди селото е образувана дупка с дълбочина 50 см и дължина 25-30 метра. \r\n\r\n Вторият засегнат участък е на около 200-300 метра от Соколенци и е с ширина 2 метра, дължина 50-60 метра. Част от пътя е непроходим, заради натрупани наноси и лепкава кал от нивите. \r\n \n\t\t\t\t\t\t", "date": "2018.06.27", "title": "Ивайловградско под погром! Обявено е частично бедствено положение! Не е гръцки остров!"}
{"url": "http://www.bnews.bg/article/244309-zhalka_istoriya_nameriha_pari_za_remont_na_kugarite_no_koga_shte_pochnat_da_pomagat_v_spasitelni_aktsii", "text": "\n Два вертолета „Кугър” от състава на ВВС ще бъдат оборудвани за гасене на горски пожари от въздуха, стана ясно от съобщение на правителствената пресслужба. Мярката се налага след авиокатастрофата с единствения годен за въздушно пожарогасене съветски Ми-17. При инцидента от 11 юни загинаха двама летци, а бордният инженер пострада тежко. \r\n\r\n Сега се налага да се отделят 310 000 лева за модификации на кугърите, като освен това ще се проведе и първоначална подготовка на екипажите. \r\n\r\n Срокове, в които двете машини ще са готови да се борят с горските пожари, не се съобщават. Така страната ни може да се окаже принудена да посреща огнените бедствия с наета чужда и частна летателна техника. \r\n\r\n Отново днес правителството одобри допълнителни разходи и трансфери от резерва в размер на 21 218 605 лв. за предотвратяване, овладяване и преодоляване на последиците от бедствия. \r\n \n\t\t\t\t\t\t", "date": "2018.06.27", "title": "Жалка история: Намериха пари за ремонт на \"Кугърите\", но кога ще почнат да помагат в спасителни акции..."}
{"url": "http://www.bnews.bg/article/244316-pedofiliyata_legalna_i_zakonna", "text": "\n Световната здравна организация (СЗО) реши, че транссексуалността - усещането, че принадлежиш към другия пол, вече не трябва да се приема за умствено заболяване. Това става ясно от 11-ата Международна класификация на болестите (МКБ), която трябва да влезе в сила от 2022 година. Какво ще последва от това решение? \"Гласове\" потърси отговора от двама действащи български психиатри. Според тях тенденцията е да се измести границата между норма и патология и да се легитимира перверзията като част от нормата. \"С други думи, ако изпитвате сексуален интерес към деца, не бива да бъдете обиждани с грозната дума „педофил” – просто имате „атипичен еротичен интерес”, обясниха двамата специалисти, пожелали анонимност. \r\n\r\n МКБ (Международна класификация на болестите) е общоприета класификация за кодиране на медицинските диагнози, клинични описания и диагностични указания. Издава се от СЗО, периодично се ревизира с корекции – някои диагнози отпадат, появяват се нови. На български тя е преведена и издадена през 1998 година. За работещите в областта на психичното здраве МКБ е нещо като Конституцията. \r\n\r\n МКБ важи за целия свят с изключение на САЩ – те имат свой класификатор, DSM (Diagnostic and Statistical Manual of Mental Disorders). Преди няколко години излезе последната ревизия на DSM – DSM 5. В България в момента е в сила МКБ-10 – тоест десетата ревизия, от 1992 година.  \r\n\r\n През 2018 се очаква да излезе новата МКБ-11.  \r\n\r\n А какво следва по-нататък се вижда в новата ревизия на Международната класификация на болестите (МКБ). Първото, на което попаднах, беше документ – по-точно изискване – на сайта на фондация „Билитис”, от името на Трансджендър Европа*. В текста се критикува горният списък с диагнози - твърди се, че това е зла патологизация на транс-индивидите, която нарушава адекватността на здравните грижи за тях, и се настоява тези категории да отпаднат в предстоящата МКБ-11. Искането е на тяхно място да се сложи политкоректното наименование „полово несъответствие” (Gender incongruence). \r\n\r\n   \r\n\r\n Намерихме официалния сайт на МКБ, където се публикуват т.нар. чернови (drafts) на МКБ-11. И там открихме... Gender incongruence. \r\n\r\n   \r\n\r\n В новата ревизия на американския класификатор също има някои смущаващи промени. В предишната DSM-4 - както и в МКБ-10 - има една категория \"парафилии\". Парафилия, най-общо казано, означава сексуална перверзия. Например педофилия, воайорство, фетишизъм - това са парафилии. \r\n\r\n Така например за педофилията в МКБ-10 четем: \r\n\r\n „Сексуално предпочитание към деца (момчета или момичета, или и двата пола), които са обикновено в предпубертетна или ранна пубертетна възраст.” В предишната ревизия на DSM пък в описанието пише:  \r\n\r\n „А. Рекурентни, интензивни сексуално възбуждащи фантазии, сексуални подтици или поведенчески актове, включващи сексуални актове с дете или деца в предпубертетна възраст (в най-общия случай на възраст 13 г. или по-малки), за период от поне шест месеца.  \r\n\r\n Б. Индивидът е удовлетворил въпросните сексуални подтици или сексуалните подтици, или фантазии предизвикват значителен дистрес, или затруднения в междуличностовите взаимоотношения\". \r\n\r\n В новата DSM-5 „парафилия” отпада. За сметка на това е въведен нов термин – „парафилно разстройство”. Ще попитате каква е разликата. Разликата е, че от горната дефиниция на практика отпадат фантазиите и подтиците – остават само „поведенческите актове” и „значителния дистрес”. Ако няма действие и дистрес, приемаме, че е налице „атипичен сексуален интерес”, който е напълно безобиден и нормален – и който е нехуманно да бъде „стигматизиран” с диагноза. \r\n\r\n С други думи, ако изпитвате сексуален интерес към деца, не бива да бъдете обиждани с грозната дума „педофил” – просто имате „атипичен еротичен интерес”. Ако почнете да изнасилвате деца или пък изпаднете в депресия поради нереализирания си мерак, ще получите диагноза „педофилно разстройство”. \r\n\r\n Накратко – има едно тънко изместване на границата между норма и патология. И легитимиране на перверзията като част от нормата. Консултантите на \"Гласове\" очакват в следващата ревизия на DSM да отпаднат и „парафилните разстройства”, а педофилията официално да се легализира. Такъв дебат предстои, помнете ми думата, убеден е един от източниците ни от психиатричните среди. \r\n\r\n Това, накратко, е технологията на легитимирането на патологията. \r\n\r\n Технология на превръщането на аномалията в норма и \"човешко право\". И на идеологията в политика. По същество не се случва нищо ново – просто се ускорява процес, започнал преди десетилетия. \r\n\r\n Новата МКБ-11 предстои да излезе всеки момент. Все още имам плаха надежда, че предвидените промени може и да не влязат във финалното издание. Но проследявайки нововъведенията в последната ревизия на американската DSM-5, имам мрачни предчувствия, заключава източникът на \"Гласове\". \r\n\r\n   \r\n \n\t\t\t\t\t\t", "date": "2018.06.27", "title": "Педофилията - легална и законна?"}
{"url": "http://www.bnews.bg/article/244328-na_karakachanov_mu_se_klati_stolat_mirishe_na_beleznitsi", "text": "\n Вотът на недоверие към кабинета е уместен и справедлив и ще го подкрепим. Можеше да бъде и по-рано. Това заяви  в предаването „Лице в лице” по bTV депутатът от ДПС Йордан Цонев. \r\n\r\n Виждаме сериозни пробиви в сигурността в страната, каза той. \r\n\r\n Той изброи случаите на избягали затворници, проблемите с битовата престъпност, проблемите на Летище София, които по думите му ни пречат за Шенген, както и скандалът с даването на българско гражданство на чужди граждани. \r\n\r\n Цонев обясни, че става дума за . Според него това е скандал с европейски мащаби. \r\n\r\n „ДПС се занимава със случая от месец март, когато един френски журналист изнесе данни за сериозни злоупотреби в тази област, подплатени със свидетелски показания на хора, работили в агенциите, които се занимават с това”, посочи депутатът от ДПС. \r\n\r\n „Има данни за злоупотреба с власт, за корупция в особено големи размери. Според това, което изнесе френският журналист, според свидетелските показания, до които той се е добрал, са замесени националистическите партии”, допълни той. \r\n\r\n Още утре ДПС ще внесе искане за създаване на временна парламентарна анкетна комисия за изясняване на този случай. „Това, освен че петни сериозно държавата ни, отдалечава Шенген да го гледаме „през крив макарон”, подчерта той. \r\n \n\t\t\t\t\t\t", "date": "2018.06.27", "title": "На Каракачанов му се клати столът, мирише на белезници!"}
{"url": "http://www.bnews.bg/article/244296-taypi_si_poluchava_kakvoto_iska_a_nie_da", "text": "\n Правителството одобри 2 540 241 лв. разходи на Министерството на външните работи за 2018 г. за изплащане към Механизма за бежанците в Турция, съобщиха от правителствената пресслужба. \r\n\r\n Средствата са за четвъртата и петата вноска, които възлизат съответно в размер на 1 942 538 лв. в срок до 2 юли 2018 г. и 597 704 лв. в срок до 2 октомври т.г. \r\n\r\n Общият размер на помощта от ЕС по механизма е 6 млрд. евро, от които българският принос е 5 876 945 евро - 0,1%. \r\n\r\n Според кабинета целта на механизма била да облекчи мигрантския натиск на границата на България и на ЕС с Турция, като с предвидения финансов ресурс се посрещат спешните нужди от хуманитарна помощ на бежанците и приемните общности в Турция. \r\n \n\t\t\t\t\t\t", "date": "2018.06.27", "title": "Тайпи си получава каквото иска, а ние да..."}
{"url": "http://www.bnews.bg/article/244294-bnt_otstrani_mariya_cherneva_ot_resora_y_tya_napuska", "text": "\n Една от най-известните журналистки в новините на БНТ - Мария Чернева, обяви, че е решила да подаде едномесечно предизвестие за напускане. Повод за решението ѝ е \"публична екзекуция пред цялата редакция на новините\", съобщи Чернева в профила си във фейсбук. \r\n\r\n \"Когато директорът на информация посегна на най-ценния ми капитал - доброто име и доверие, градено 25 години. С недопустими внушения за недостойно поведение като представител на БНТ в Обществения съвет на Фонда за лечение на деца, с изразена погнуса към мен. Единствено по твърдения в някакво писмо към генералния директор. Писмо, за което шефката на информация не допусна и грам съмнение, че съдържа неистини\", пише Чернева. \r\n\r\n Източници на Клуб Z потвърдиха за случая. Всеки понеделник директорът на информацията в БНТ Уляна Пръмова събира екипа на редакционно събрание. Този понеделник тя е започнала изказването си директно срещу Мария Чернева. Цитирала писмо, което е получила от Българската асоциация за закрила на пациентите, съдържащо обвинения срещу работата на журналистката като член на Обществения съвет от името на БНТ. Пръмова обявила, че отнема от Чернева ресор \"здравеопазване\", в който тя има дългогодишен опит. Репортерката не е била информирана предварително за писмото, нито е била попитана дали информацията отговаря на истината. \r\n\r\n \"Това ръководство на БНТ се разграничи от мен. \r\n\r\n Аз се разграничавам от това ръководство на БНТ.  \r\n\r\n Професионалната ми чест го изисква\", пише Чернева. \r\n\r\n \"Беше много грубо. Всички го приехме като послание: Не критикувайте министерствата, които отразявате\", сподели пред Клуб Z присъствал на събранието. \r\n\r\n Директорката на информацията в БНТ Уляна Пръмова също потвърди за случая пред Клуб Z. \r\n\r\n \"Да, на планьорка в понеделник обявих, че има такова писмо, че случаят се проверява, и че до изясняването му отстранявам Мария Чернева от ресора й. Повторих няколко пъти - до приключването на проверката\". \r\n\r\n По думите на Пръмова, случаят е \"много сериозен\". Според описаното в писмото, Чернева е гласувала против лечението на деца в чужбина, защото било \"експериментално\". Всички останали представители на медиите са гласували \"за\". \r\n\r\n \"Мария е журналист, а не лекар, тя няма експертизата да прецени експериментално ли е едно лечение или не. Това решение е било оспорено в съда и съдът го е отменил, както твърди авторът на писмото. То не е анонимно, подадена е жалба до телевизията, надлежно е входирана и ние сме длъжни да проверим твърдението\". \r\n\r\n Уляна Пръмова допълни, че Чернева е в този фонд не в лично качество, а като представител на БНТ. Била два мандата представител на БНТ във фонда, започнала е трети мандат, а има право само на два. \r\n\r\n Генералният директор Константин Каменаров е разпоредил да се направи проверка, отправил е запитване към фонда, очаква обяснения от Чернева до петък, за да се прецени какъв е случаят. \r\n\r\n \"Не ми е ясно защо предварително се прави от това проблем. А аз съм в пълното си право да я отстраня от ресора й, в случая временно, тъй като това може да навреди на репутацията й като журналист. Решението ми не е заплашило по никакъв начин нейната работа в телевизията, пак повтарям - това е временно отстраняване на ресора до изясняване на спорния случай\". \r\n\r\n Преди месец БНТ уволни главния си продуцент Роберт Ковачев с обвинения, че е организирал протеста на журналистите от \"Денят започва с култура\". \r\n\r\n В началото на годината бе свалена от ефир продуцентката на \"Денят започва с култура\" Весела Петрова. Тя и колегите ѝ излязоха пред БНТ, когато пред сградата имаше протест срещу опитите на програмния директор на БНТ1 Емил Кошлуков да се намесва в редакционните решения. \r\n\r\n Ето целия текст, който Мария Чернева публикува във фейсбук. \r\n\r\n \"Днес смятам да подам едномесечно предизвестие за напускане.  \r\n\r\n Извинявайте! На всички, които ми се обадиха да ме подкрепят и ме убеждаваха да остана. Повярвайте ми - НЯМАМ ИЗБОР. Особено след моята публична екзекуция пред цялата редакция на новините. Когато директорът на информация посегна на най-ценния ми капитал - доброто име и доверие, градено 25 години. С недопустими внушения за недостойно поведение като представител на БНТ в Обществения съвет на Фонда за лечение на деца, с изразена погнуса към мен. Единствено по твърдения в някакво писмо към генералния директор. Писмо, за което шефката на информация не допусна и грам съмнение, че съдържа неистини. С думи, които ме възпламениха от възмущение, с думи, които предизвикаха нападките на някои колеги - как съм могла да отказвам лечение на деца.  \r\n\r\n Писмо, заради което публично ми беше отнет ресор здравеопазване, защото имали право да ми го вземат. Там, където съм най-силна и независима, там, където мога твърдо да отстоявам обществения интерес и лесно различавам чуждо влияние. Отстранена съм без никакъв професионален аргумент, публично, като знак към всичките ми колеги - каква \"подкрепа\" биха имали всеки път, ако настъпят нечии интереси и потекат жалби към тях.  \r\n\r\n Трябва да давам обяснения, генералният директор ги поискал писмено. Така каза Уляна Пръмова. Два дена чакам да получа и искането и писмото, за да се защитя. Докато разбера, че на генералния директор не му трябват моите обяснения. Той вече е изпратил писмото си до министъра на здравеопазването с искане да бъда сменена като член на ОС на фонда. Повярвал е явно на някакви чужди твърдения. В писмото, което така и не получих, на Пламен Таушанов от Българската асоциация за закрила на пациентите (БАЗП) с настояване да бъда сменена от ОС. Защо генералният директор трябва да вярва на мен, като може да приеме без съмнения твърденията на човека, чийто представител в ОС на фонда гласува заявления на родители в явен конфликт на интереси. Конфликт на интереси, тъй като той в качеството си на председател на УС на БАЗП, чрез представителството си в ОС на Фонда има пряк достъп до личните данни и контакти на родителите и децата с отказано лечение в Германия, оспорвано от наши експерти. Конфликт на интереси, защото същата асоциация инициира съдебни дела срещу фонда и представлява, и защитава родителите на децата вероятно не безкористно.  \r\n\r\n Това ръководство на БНТ се разграничи от мен. \r\n\r\n Аз се разграничавам от това ръководство на БНТ.  \r\n\r\n Професионалната ми чест го изисква.\" \r\n\r\n \r\n\r\n   \r\n \n\t\t\t\t\t\t", "date": "2018.06.27", "title": "БНТ отстрани Мария Чернева от ресора й! Тя напуска "}
{"url": "http://www.bnews.bg/article/244300-mrs_lady_of_the_year_2018_dima_atanasova_razkriva_taynata_za_kadifena_mekota_na_platineno_rusata_kosa", "text": "\n След голямото отличие Mrs Lady of the year 2018 в категория „Красота и здраве“ – Дима Атанасова, се впусна в още горещи летни проекти. \r\n\r\n Позната ни със своята дейност като консултатнт по европейски структурни фондове и в енергетиката, печелила множество проекти по Програма за развитие на селските райони, красивата блондинка планира няколко летни почивки, за които активно се подготвя. Скоро ще стегне куфарите за перлата на италианската ривиера Порто Черво.  Както всяка дама която държи на външния си вид Дима не пропуска да се поглези с най-новите и луксозни продукти на пазара. \r\n\r\n Здравето и красивия вид на косата й са от първостепенно значение. Бизнес дама като нея, която няма много свободно време в деловия си график, се насочва към бързи и лесни техники за разкрасяване. Не е тайна за никой че за да имате красива дълга платинено руса коса трябва да полагате особени грижи. Наскоро Дима в компанията на предишна носителка на отличието Mrs Lady of the year  Вили Боршукова, собственик на Салони за красота Магама, се докосна до луксозната боя и грижа за коса Kadiffe. \r\n\r\n Dark wood background brown color. Close up of wall made of wooden planks \r\n\r\n Брандът е собственост на г-жа Боршукова и въпреки че е само от година на българския пазар, вече спечели Балканснските бизненс награди в категория нов продукт. Линията, разработена по немска формула съдържа безценното арганово масло, което дарява косата с нов живот. Косата, особено платинено русата има нужда от допълнителна хидратация, подхранване и преди всичко UV защита през летните месеци. Благодарение на комбинираното действие на дълбокоподхранващия шампоан Kadiffe и терапията за коса с арганово масло, които подхранват и заздравяват косъма от вътре, добавят допълнителна хидратация, блясък и мекота на косата. За предстоящата лятна почивка на Канарските острови с мъжа до нея Дима Атанасова се доверява на освежаващия шампоан Kadiffe Ice-cool, който има ментов елемент и действа охлаждащо на скалпа. Както тя самата споделя „Внимавам много когато ходя на басейн или влизам в морето. Косата ми задължително е прибрана на кок или плитка, защото в контакт с хлорираната вода платинено русата коса придобива зеленикав отенък”. Всички продукти от линиятя Kadiffe съдържат UV защита срещу вредните слънчеви лъчи, които увреждат косъма. \r\n\r\n Русокоската полага допълнителни грижи за кожата на лицето и тялото. През летните месеци използва задължително гримове с минимум SPF 30+ , като нанася от кремовете за лице и на китките, които доста често се окават пренебрегнати и без слънцезащита. \r\n\r\n Само преди няколко седмици Дима бе лице на лятно парти организирано от Академията за Мода. На ревю-спектакъла Summer Chic Дима Атанасова се появи преобразена, с дълга красива руса коса и елегантен черен тоалет. Всички гости на събитието бяха впечатлени от драстичната разлика в дължината на косата. Тайната която Дима използва са висококачествените удължения за коса Great Lengths. Новото поколение удължения, които предлага марката са малки и незабележими стикери, с помощта на които за минути може да имате плътна, красива дълга коса. За лятното парти Дима бе комбинирала няколко дължини руси стикери на Great Lengths, които правилно поставени от специалистите в удълженията от салони Магама, придават на цялостната визия на косата едно елегантно преливане. Great Lengths са водещ бранд в удълженията за коса в цял свят, в изработването на кичури и стикери за удължаване на коса използват най-високо качество индийска коса. Специфичната обработка и модерно производство правят удълженията на Great Lengths най-добрия бранд в цял свят. Марката гарантира 100% съдържание на естествена коса без примеси във всеки един кичур или стикер. Вечерта на партито Дима се появи с прическа оформена в красиви леки букли, в които хитовите стикери на Great Lengths неможеха да се различат. Залепването за естествената коса е толкова незабележимо че ви позволява да носите косата си на високо вдигната на опашка или в елегантен вечерен кок, дори да си сложите няколко стикера за бретон. Разнообразието от цветове е огромно от натурални до пекрасни златисти и пепелно руси цветове, включително и най-модерните пастелни цветове за годината. \r\n \n\t\t\t\t\t\t", "date": "2018.06.27", "title": "Mrs Lady of the year 2018 Дима Атанасова разкрива тайната за кадифена мекота на платинено русата коса"}
{"url": "http://www.bnews.bg/article/244304-biser_petkov_ostavkata_poryaza_maykite_nay_rano_pari_shte_ima_v_byudzheta_za_2019_g", "text": "\n Новата тема на бащицата е дали има остров в Гърция или не, кой пише такива неща и да се спират предавания по темата, но той с широко сърце има разрешава да си пишат каквото си искат. На кого ги говори, хората не са чак толкова лош материал да не могат да вържат две и две. \r\n\r\n Майки, протестиращи търговци на гориво, майната им, да му се махат от главата, такива международни и лични проблеми има, с тях ще се занимава! \r\n\r\n И министърът му с оставка в джоба, че и на бюрото на Борисов  - Бисер Петков демонстрира, че от него нищо не зависи и е поредната кукла на конци за шефа си. \r\n\r\n Да стои на пост, за да не занимава никой Бойко с личните си драми. \r\n\r\n В рамките на тази финансова година трудно може да се осигури ресурс за лична помощ за хората с увреждания. Най-рано парите могат да бъдат отделени за следващия бюджет за 2019 година. Това обяви министърът на труда и социалната политика Бисер Петков пред журналисти след заседанието на Министерския съвет. \r\n\r\n \"За мое съжаление протестите, мълчаливите протести, както те ги определят, продължават вероятно и сега навън, като това, което министерството прави, и аз лично като министър, е да водим един интензивен диалог с представители на майките на деца и на лица с увреждания, за да постигнем съгласие\", коментира социалният министър. \r\n\r\n Петков потвърди, че има няколко варианта за финансовата стойност на мерките за лична помощ, поискани от майките. Най-евтиният вариант ще изисква 100 милиона лева допълнително. Финансовите разчети са предоставени на министър Владислав Горанов и на премиера. \r\n\r\n \"Много е трудно да се направи точен разчет. Всички, с които коментирах, изразиха мнение, че трябва някакъв пилотиращ етап, за да може да се установи наистина колко хора с увреждания ще ползват тази лична помощ, какъв ще бъде разходът, но това е ясно, че този разход, обвързан с минималната работна заплата, при заложените темпове на нарастване на минималната работна заплата, ще расте чувствително\", Бисер Петков. \r\n \n\t\t\t\t\t\t", "date": "2018.06.27", "title": "Бисер Петков-Оставката поряза майките: Най-рано пари ще има в бюджета за 2019 г."}
{"url": "http://www.bnews.bg/article/244254-bivshata_na_krisko_zahapa_tita", "text": "\n \r\n\r\n Явно подразнена от успеха на последния хит на певицата, в който дейно участие има Криско, плеймейтката сподели пародийно клипче на песента \"Фотошоп\" на Тита, в която изпълнителят е мъж, накичен с руса перука и набола брада. Като коментар миньончето пише с насмешка - \"Приликата с действителни лица е случайна\". Десетки фенове на Тита интерпретираха думите на Ася като поредния скандал, който моделката иска да създаде. \r\n\r\n Защитници на Капчикова пък изригнаха гневно в нейна защита. \"България Днес\" се свърза с моделката за коментар относно отношенията си с певицата. \"Не тая лоши чувства към Тита. Просто съм споделила клип и съм написала нещо. Това не означава нищо\", каза красавицата пред вестника, като опита да потуши разразилата се кавга. За да коментира разногласията помежду им, вестникът се свърза и с говорителят на Тита. \"Много сме изненадани, досега не сме имали проблеми с Ася Капчикова. Мисля, че Тита се развива перфектно, и това, че има недоброжелатели, е само знак за успеха й\", заявиха от екипа на привлекателната дива. \r\n  \r\n \n\t\t\t\t\t\t", "date": "2018.06.27", "title": "Бившата на Криско захапа Тита"}
{"url": "http://www.bnews.bg/article/244297-borisov_si_e_vzel_tsyala_balgariya_a_dali_ima_ostrov_v_gartsiya", "text": "\n Премиерът Бойко Борисов си е взел цяла България, а дали си е купил остров или архипелаг, трябва да разследват специализираните служби, заяви говорителят на ПГ на \"БСП за България\" Елена Йончева на брифинг в Народното събрание във връзка със , в което е щяло да се коментара новината, публикувана в гръцки медии, че премиерът си е купил остров. \r\n\r\n Това се случи и след като Борисов се закани, а кого ли пък уплаши, че   \r\n\r\n \"Големият проблем в България е къде изчезват милиардите\", каза Йончева. \r\n\r\n По думите й в България се говори за корупция по високите етажи на властта и прилагане на сложна схема за присвояване на пари. \r\n\r\n \"Става дума за милиарди, милиарди. Само от пробитата система на Агенция \"Митници\", както в доклада на ДАНС, така и в констатацията на главния прокурор, изчезват действително милиарди. В тази система служителите от агенцията са можели да заличават стоки, които минават през България\", коментира още Йончева, цитирана от \"Фокус\". \r\n\r\n Депутатката от левицата подчерта, че само от скрити акцизи България е загубила 1 млрд. евро. \r\n\r\n \"Въпросът не е какъв остров ще си купи или си е купил г-н Борисов\", добави тя. \r\n\r\n   \r\n \n\t\t\t\t\t\t", "date": "2018.06.27", "title": "Борисов си е взел цяла България, а дали има остров в Гърция..."}
{"url": "http://www.bnews.bg/article/244295-izborite_idvat_karakachanov_predlozhi_oligarh_ot_moreto_za_orden_stara_planina", "text": "\n Вонният министър Красимир Каракачанов предлага бизнесмена от Свети Влас Йордан Динев за най- високото държавно отличие- орден “Стара планина” първа степен. \r\n\r\n Това става ясно от публикувания дневен ред на днешното заседание на Министерския съвет. \r\n\r\n Предложението на вицепремиера Каракачанов е под точка 2. \r\n\r\n Правителството трябва да гласува предложение до президента Румен Радев, който да вземе окончателно решение дали да бъде връчен орден на бизнесмена от Свети Влас. \r\n\r\n Преди няколко месеца инициативен комитет номинира Йордан Динев за високото отличие, изтъквайки приноса му за развитието на българския туризъм и изгрраждането на модерна България. \r\n \n\t\t\t\t\t\t", "date": "2018.06.27", "title": "Изборите идват! Каракачанов предложи олигарх от морето за орден \"Стара планина\""}
{"url": "http://www.bnews.bg/article/244308-valentin_radev_kato_shefa_si_prazni_prikazki_i_to_po_mnogo_tendentsiite_bili_da_hvashtat_izbyagalite_zatvornitsi", "text": "\n „Съществен пропуск на полицаите, веднага спряхме отпуската на шефа на Районното управление. Възползвал се е от нарушение на правилата. Директорът на Областната дирекция на МВР в Пловдив ще реши каква отговорност да бъде понесена“. Това каза вътрешният министър Валентин Радев пред БНТ по повод вчерашното бягство на мъж от ареста. По думите му той е пуснат до тоалетна, която не е била с по-засилени мерки за сигурност. \r\n  \r\n„Избягалият в Ловеч го хванахме за 52 часа, аз се опитвам като министър да гледам тенденциите“, допълни Радев и каза, че повечето избягали затворници биват хванати. \r\n  \r\nМинистърът коментира и акциите от последните дни в Ботевград: \r\n  \r\n„В Ботевград има задържани - , не мога да разказвам, внимаваме винаги какво разказваме, господар на досъдебното производство е Прокуратурата“. \r\n  \r\n„Нашата грешка е, че не успяхме да опазим Пелов, пазим всички граждани, стъпка ни трябваше, за да предотвратим две жертви. Продължаваме да получаваме сигнали за другия избягал затворник - Радослав Колев“, допълни той. \r\n„Всички искаме разкриваемостта да е по-голяма. При срещите си с кметовете, не чух един да стане и да критикува. Купуваме автомобили, пристигнаха около 500 нови. Нека кажат какво искат, аз казах, че ще отида в парламента и ще се бия за тези искания. Платихме униформите - 17.5 млн. лева. Вдигнахме заплатите 15-20 процента“, допълни още Валентин Радев. \r\n \n\t\t\t\t\t\t", "date": "2018.06.27", "title": "Валентин Радев като шефа си - празни приказки и то по много: Тенденциите били да хващат избягалите затворници"}
{"url": "http://www.bnews.bg/article/244301-oskadno_no_potvardeno_sinat_na_pelov_e_v_aresta", "text": "\n Непотвърдената официално вчера информация днес вече е факт - днес, 27.06.2018 г., Софийска окръжна прокуратура привлече в качеството на обвиняеми В. С. -  Владимир Пелов - младши, чиято бащина фамилия е Стефанов, Борис Ерменков и Т.М. за извършено престъпление против личността. \r\n\r\n Обвиняемите лица са задържани за срок до 72 часа. \r\n\r\n Към момента се провеждат интензивни процесуално-следствени действия, поради което не е в интерес на разследването да бъде оповестена каквато и да било допълнителна информация, съобщиха от държавното обвинение. \r\n \n\t\t\t\t\t\t", "date": "2018.06.27", "title": "Оскъдно, но потвърдено: Синът на Пелов е в ареста!"}
{"url": "http://www.bnews.bg/article/244288-perata_progovori_ot_bolnitsata_dvama_me_strelyaha_kreshtyaha_che_sa_politsai", "text": "\n Ловецът на мигранти Петър Низамов-Перата проговори първо пред ПИК за среднощната стрелба в Бургас. \r\n\r\n \"Бяха двама души, въоражени с пистолети. Причакали са ме в храстите пред дома ми. Като ме видяха изкрещяха: \"Стой на място! Полиция!\" и откриха огън. Целиха се в крака ми, за да ме повалят, защото започнах да бягам.\", разказва Низамов. \r\n\r\n По думите му, общо 8 са били куршумите, които са преминали през тялото му, а два са все още там. В момента Перата е в бургаската болница, където го подготвят за операция. Забранен му е приемът на течности и храна. \r\n\r\n По време на стрелбата на метли от инцидента е имало патрулиращ полицейски автомобил, но намеса не е имало, допълва Низамов. \r\n\r\n При него в болницата е бургаският журналист Стоян Тончев. Пред ПИК той заяви,  че има заповед от шефа на местната полиция, която ограничава достъпа му до стаята на Перата. По думите му, това е с цел да не се огласяват подробности около случая. \r\n \n\t\t\t\t\t\t", "date": "2018.06.27", "title": "Перата проговори от болницата: Двама ме стреляха, крещяха, че са полицаи!"}
{"url": "http://www.bnews.bg/article/244289-ekskluzivno_barekov_organizira_i_provede_istoricheska_diskusiya_s_uchastieto_na_premiera_vizhte_temite", "text": "\n Ето какво написа в своя личен Фейсбук профил евродепутатът Николай Бареков: \r\n\r\n \r\n\"Тази сутрин. Работна среща, прераснала в истинска дискусия, организирана от мен, между ръководителите на консерваторите и реформистите в Европарламента и премиера Бойко Борисов. Присъства и моят екип от парламента. Както виждате и Мария Календерска е тук по моя покана. В продължение на час и половина в МС дискутирахме важните за Европа и България теми: Брекзит, мигрантската криза, Шенген и Еврозоната. Моята позиция е, че бъдещето на Европа е в силна консервативна коалиция в следващия ЕП между център-дясното и истинските консерватори. Британските колеги поискаха подкрепа от България за завършване на Брекзит изгодно и за двете страни. Според Борисов решенията в Европа днес се взимат изключително трудно, въпреки диктата на Германия, Франция и Холандия. Позицията ни за мигрантите е обща - затваряне на границите на Италия, Гърция, България, Испания. Инвестиции на ЕС в Африка за подобряване на качеството на живот и построяване на бежански центрове извън пределите на Европа. Положението в Европа изглежда доста песимистично към днешна дата и според двете страни. На прага сме на интересни времена....\" \r\n  \r\n \n\t\t\t\t\t\t", "date": "2018.06.27", "title": "ЕКСКЛУЗИВНО! Бареков организира и проведе историческа дискусия с участието на премиера! Вижте темите!"}
{"url": "http://www.bnews.bg/article/244229-nora_nedkova_pokaza_yak_tselulit_foto", "text": "\n Плеймейтката Нора Недкова втрещи столичани с вида си. Краката на русото миньонче са зверски нацепени от целулит, с какъвто не може да се похвали и най-мазната домакиня. \r\n\r\n Странно е, че Недкова не се притеснява от този дефект и портокаловата си кожа, нашарена от целулитни буци. Блондинката е обула къси панталонки, които подчертават грозната гледка. \r\nПреди дни тя бе засечена от папараци да паркира колата си. От кадрите се вижда, че плеймейтката не просто хвърчи по шосетата, а и нееднократно е попадала в пътно-транспортни произшествия. Доказателство за това са многобройните драскотини по колата, с която Нора се придвижва. Бронята на возилото виси застрашително и е на косъм да падне. Автомобилът е смачкан на няколко места, където ясно си личат съприкосновенията с други коли. \r\nОсвен изброените поражения боята на колата е бая олюпена. Вероятно това не притеснява Недкова, която, докато говори по телефона, паркира несръчно и се запъти за поредната разкрасителна процедура в столицата, пише „България днес“. Снимката вижте  \r\n \n\t\t\t\t\t\t", "date": "2018.06.27", "title": "Нора Недкова показа як целулит (Фото)"}
{"url": "http://www.bnews.bg/article/244290-uzhasyavashta_burya_pomete_plazha_v_kraymorie_spasiteli_i_meditsi_vardyat_turistite_reshili_da_satvoryat_idiotiya_na_fona_na_apokalipsisa", "text": "\n Силната буря удари плажа в Крайморие снощи. Мощният вятър е бил с над 100 км/час. Стихията е съсипала цялата плажна ивица, разкъсани са шапките на над 80 чадъра, разпорени са и паната на шатрите, съобщава БЛИЦ. \r\n\r\n „Има около 40 счупени шезлонга  и 30 чадъра. Над 150 чадъра пък са съборени от вятъра. Още тази сутрин сме започнали работа по възстановяването на щетите“, каза концесионерът на плажа в Крайморие Николай Димитров. \r\n\r\n Той добави още, че снощи се е наложило двама спасители и медицинският екип да останат на плажната алея до 19:30 часа, тъй като по ивицата все още имало туристи, които си правели селфи снимки на фона на черните облаци. \r\n  \r\n \n\t\t\t\t\t\t", "date": "2018.06.27", "title": "Ужасяваща буря помете плажа в Крайморие! Спасители и медици вардят туристите, решили да сътворят идиотия на фона на апокалипсиса\r\n\r\n"}
{"url": "http://www.bnews.bg/article/244287-grisho_triumfira_pobedi_tsitsipas_v_stouk_park", "text": "\n \"Що се отнася до Уимбълдън през следващата седмица, готвя са много сериозно, както за всеки друг турнир\", каза Димитров \r\n\r\n Григор Димитров стартира с победа на демонстративния турнир на трева \"The Boodles 2018\" в \"Стоук Парк\" край Лондон, съобщава БГНЕС. \r\n\r\n Димитров реализира 8 аса и се наложи над Стефанос Циципас (Гърция) със 7-6(4), 6-1. Григор започна колебливо и допусна ранен пасив от 1-4 гейма. Постепенно Димитров стабилизира играта си, с което успя да изравни за 4-4, а след това се стигна до тайбрек. В него Циципас поведе с мини пробив за 4-3 точки, но след това българинът направи серия от четири поредни точки, с което взе първия сет. \r\n\r\n Във втората част Димитров показа страхотен тенис и след поредица от пет последователни гейма спечели мача. \"Почти всяка година съм тук, така че е страхотно, че отново имам възможността да играя в \"Стоук Парк\". Що се отнася до Уимбълдън през следващата седмица, готвя са много сериозно, както за всеки друг турнир. Тревата е много близо до сърцето ми. Опитвам се да играя възможно най-много, защото сезонът на трева е твърде кратък\", коментира Димитров след двубоя.  \r\n \n\t\t\t\t\t\t", "date": "2018.06.27", "title": "ГРИШО ТРИУМФИРА: Победи Циципас в \"Стоук Парк\""}
{"url": "http://www.bnews.bg/article/244264-bremennata_milyankova_pokaza_sestra_si", "text": "\n Многодетната майка Ирена Милянкова честити емоционално рождения ден на сестра си си Елица, която стана на 35 години. Звездата от „Под прикритие” поздрави родителите си и съпруга на рожденичката, която изглежда на не повече от 20 години. Елица, подобно на известната си роднина е многодетна майка. Тя има три деца, а Милянкова очаква шестото си дете, като бременността й вече е доста напреднала. Иера е в осмия месец, но въпреки това продължава да работи. В момента Ирена е в бизнеса с недвижими имоти, който е доста доходоносен. Милянкова се грижи и за всичките си деца. Освен сегашния й съпруг Никола Ирена има и помощничка, тъй като не е лесно да се оправиш с пет деца. \r\n  \r\n \n\t\t\t\t\t\t", "date": "2018.06.27", "title": "Бременната Милянкова показа сестра си"}
{"url": "http://www.bnews.bg/article/244291-edin_chovek_zagina_a_shestima_sa_raneni_pri_katastrofa_mezhdu_tir_i_bus_kray_gabrovo", "text": "\n Мъж загина, а шестима са ранени при сблъсък между ТИР и бус край Габрово, съобщи МВР. \r\n  \r\nИнцидентът е станал около 17:00 ч. вчера на разклона за село Рязковци. \r\n\r\n По първоначални данни при излизане от кръстовище товарният автомобил „Мерцедес” ударил отдясно движещия се с предимство бус „Пежо”. \r\n  \r\nБусът е фирмен и в него пътували жена и 7 мъже работници. Те са откарани в болницата в Габрово, където по-късно един от мъжете, на 57 години, е починал. Тежко е състоянието и на 52-годишната жена. \r\n\r\n Шофьорът на камиона е 50-годишен от с. Крушево. Взетата му алкохолна проба е отрицателна. \r\n  \r\nПричините за катастрофата все още не са установени, съобщава Дарик. \r\n \n\t\t\t\t\t\t", "date": "2018.06.27", "title": "Един човек загина, а шестима са ранени при катастрофа между ТИР и бус край Габрово"}
{"url": "http://www.bnews.bg/article/244282-ot_poslednite_minuti_maradona_v_bolnitsa_sled_golemiya_triumf", "text": "\n Големия Диего Амрандо Марадона е бил откаран в болница след аржентинския триумф тази вечер.  \r\n\r\n Малко след мача, той се почувствал много зле и се наложила лекарска намеса. \r\n\r\n Марадона преживя мача в свой стил - вилня в официалната ложа, танцува с нигерийка, изглеждаше заспал по едно време, а накрая изригна със средни пръсти при победния гол на Маркос Рохо. \r\n\r\n Bnews ще продължи да следи случая. Очаквайте продължение! \r\n \n\t\t\t\t\t\t", "date": "2018.06.27", "title": "ОТ ПОСЛЕДНИТЕ МИНУТИ: Марадона в болница след големия триумф!"}
{"url": "http://www.bnews.bg/article/244281-izvanredno_prestrelka_v_burgas_petar_nizamov_perata_bere_dusha_v_bolnitsata", "text": "\n Стрелба е станала преди минути в бургаския ж.к. „Изгрев“, съобщават очевидци. Екшънът се е разиграл пред блок 41А в комплекса. В момента в районът ври и кипи от полиция, която е отцепила местопроизшествието с ленти. На място има и пожарна. \r\n\r\n По неофициална информация Петър Низамов-Перата е ранен. Негови близки съобщават, че е в тежко състояние в операционната на бургаската болница.  \r\n\r\n Очаквайте подробности! \r\n \n\t\t\t\t\t\t", "date": "2018.06.27", "title": "ИЗВЪНРЕДНО! Престрелка в Бургас! Петър Низамов-Перата бере душа в болницата!"}
{"url": "http://www.bnews.bg/article/244314-rusenski_lekari_si_pishat_pregledi_patsientite_izobshto_ne_sa_lekuvani", "text": "\n Пациент от Русе е подал сигнал до Изпълнителна агенция „Медицински одит“, прокуратурата и Здравната каса. \r\n\r\n Сигналът е за поставяне на фалшиви диагнози и отчитане на неизвършени прегледи. \r\n\r\n В здравното досие на русенеца фигурират медицински прегледи от уролог и хирург, които не са му извършвани. За злоупотребите мъжът разбира от електронния архив, където са нанесени два прегледа през месец май, на които нито се е записвал, нито е ходил, пише вестник \"Утро\". \r\n\r\n В случая двама медици са си разменили незаконни къси пасове. Уролог на индивидуална практика му бил поставил диагноза за проблем с простата, за която дори не е подозирал и освен нея отчел и несъществуващ вторичен преглед. След това препратил направление за пациента на хирург, пак на индивидуална практика, без знанието на „болния“. Той пък вписал в амбулаторния лист на пациента, без да е виждал очите му, диагноза остър гастрит. \r\n\r\n Не съм подписвал тези амбулаторни листи, ако под тях има подписи, те не са мои и прокуратурата трябва да се намеси, пише в сигнала до здравните власти. \r\n\r\n До двамата специалисти мъжът достига чрез направление от кардиолог, който го праща на ендокринолог. Специалистът обаче преценил, че пациентът не е за него и го пратил при уролог, който му извършил първичен преглед, а след това дописал в досието му и несвършена работа. Така се стига до хирурга, който прави същото нарушение и  случаят стига до здравната каса. \r\n\r\n \"Извършихме проверки по случая и установихме, че урологът и хирургът са извършили фиктивни вторични прегледи на пациента за лична облага, поради което в момента тече процедура за прекратяване на договорите им със здравната каса\", каза вчера за „Утро“ директорът на касата Калоян Копчев. \r\n\r\n Дали поставената диагноза от кардиолога е правилна Копчев не се нае да коментира, защото не е специалист в тази област, но посочи, че вероятно от ИАМО ще извършат проверка и ще се произнесат по нея. \r\n\r\n Вървят проверки на джипита и специалисти за неизвършени, но отчетени прегледи, за да може тази порочна практика да се прекрати. До излизане на резултатите обаче не съм съгласен да се поддържат недоказани твърдения, които да втълпяват в обществото негативизъм към съсловието, което ни лекува, заави Калоян Копчев. \r\n \n\t\t\t\t\t\t", "date": "2018.06.27", "title": "Русенски лекари си пишат прегледи, пациентите изобщо не са лекувани!"}
{"url": "http://www.bnews.bg/article/244224-preslava_se_skri_za_chrd", "text": "\n Фолк певицата Преслава се скри на рождения си ден. Изпълнителката е на морето, откъдето пуска селфита, но 34-я си рожден ден изкара само с любимия си Павел. Изпълнителката е в очакване на първото си бебе, като се е отдала на пълна почивка. Последните дни Преслава се скри в Гърция, където вероятно е отпразнувала празника си в романтична обстановка, пише „България днес”. \r\n„Различен е празникът ми днес. Имам два щастливи повода, но те ще си останат само за мен, няма да ги споделям още с другите”, сподели Преслава, която съвсем скоро ще стане майка за първи път. Приготовленията за предстоящото раждане са вече на път, като дори стаята за малкия палавник, който трябва да се появи съвсем скоро, е готова. \r\n  \r\n \n\t\t\t\t\t\t", "date": "2018.06.27", "title": "Преслава се скри за ЧРД"}
{"url": "http://www.bnews.bg/article/244286-nagletsi_obraha_avtomobil_vapreki_videonablyudenieto_v_rayona", "text": "\n Крадец се опитва да открадне автомобил пред камера в Бургас. Накрая той си тръгва с акумулатора на автомобила, съобщава NOVA. \r\n\r\n „Аз не го разпознавам. Вчера сутринта органите на реда бяха самосезирани. Отидох, дадох показания и подадох жалба по тяхно настояване, тъй като става въпрос за един акумулатор. Останах учудена, след като снощи към 17:30 ми се обадиха от полицията, за да ми кажат, че е разпознат и задържан, а акумулаторът ми е при тях”, разказа собственичката на автомобила. \r\n\r\n От полицията са казали, че лицето няма 18 годишна възраст. \r\n \n\t\t\t\t\t\t", "date": "2018.06.27", "title": "Наглеци обраха автомобил, въпреки видеонаблюдението в района!"}
{"url": "http://www.bnews.bg/article/244267-mariela_nordel_izbuhna_shte_sadya_luna", "text": "\n „Ще съдя Луна за уронване на престижа и неверни твърдения по мой адрес. Смятам, че тя прекали в предаването „Черешката на тортата” и ако нямаше камери, биха я изгонили още първия ден”. Това заяви Мариела Нордел по повод отношенията с певицата след „Черешката на тортата”. \r\n\r\n Двете се скарали като за световно, след като фолк звездата унижи жестоко гостите в поредицата, които бяха поканени да готвят заедно с нея. Особено унизително Луна се държа с Нордел, с която се познават от „ВИП Брадър” 2017. \r\n\r\n Певицата и кулинарката бяха приятелки в предаването, но след него отношенията им пропаднаха в девета глуха. Мариела с възмущение коментира случилото се между тях в \"Черешката на тортата\", пише „Телеграф”. \r\n\r\n „Не предполагах, че Луна ще се държи толкова непрофесионално и ще ръси плоски лъжи и селски обиди към колегите си”, обяснява учудена Нордел. \r\nОтговорът на певицата не закъсня. \r\n\r\n „Оооо, моля ви! Мариела по-скоро трябва да се притеснява от това, което тя е казала за мен, но аз не съм много запозната, защото в момента не съм в България и нито съм чувала, нито знам за думите, които е казала. Тази личност не ме интересува”, заяви изпълнителката. \r\n\r\n Според Луна, Нордел просто я използва за ракетоносител, за да си направи реклама на неин гръб. „Едно са забавните предавания, друго е да използваш медиите недобросъвестно. Нямам комуникация с Нордел. И не ме притеснява дали тя иска да ме съди или не, защото това са безпочвени неща”, коментира изпълнителката. \r\nТя допълни, че си е изградила образ на уравновесен и разумен човек, за разлика от останалите участници в предаването. „Аз нямам приятели. Съжалявам за такива объркани хора като въпросната жена, но аз нямам добро отношение към нея още от „ВИП Брадър” 2017, където участвахме заедно. А това да бъде на моя страна в предаването, за да успее, е странно, защото накрая се видя кой от двете успя”, разкрива още Луна. \r\nМариела също сподели, че с Луна не са приятелки. Участието й на страната на певицата във „ВИП Брадър” миналата година било само стратегия за шоуто. \r\n  \r\n \n\t\t\t\t\t\t", "date": "2018.06.27", "title": "Мариела Нордел избухна: Ще съдя Луна! "}
{"url": "http://www.bnews.bg/article/244233-dzhoni_dep_e_pred_proseshka_toyaga_uspya_da_profuka_650_mln_dolara", "text": "\n Един от най-добре платените актьори на Холивуд Джони Деп е разорен. Звездата разказа в обширно интервю пред списанието Rolling Stone как е изгубил 650 млн. долара. А може би Джак Спароу е заровил парите на някой остров? Деп действително има остров и то не един, а с цял хребет на Бахамите, купен от актьора през 2004 година. На него има 6 плажа, всеки от които е кръстен лично от актьора на името на скъпи за него хора. Звездата разполагаше с 14 резиденции, едно шато, 45 луксозни автомобила, 200 произведения на изкуството. Ако се вярва на мениджърите, той харчел по 30 000 долара месечно за червено вино. \r\n\r\n Около 3 млн. е пръснал, за да изпрати в космоса праха на добрия си приятел - журналиста Хънтър Томпсън, който почина през 2005 година. С две думи - актьорът водеше наистина „грандиозен” начин на живот. В началото на интервюто, провело се в луксозното му имение в Лондон, Джони Деп е обещал да разкаже историята на предателството, а малко по-късно е признава, че е разорен. Най-вероятно заради финансистите, които са движели нещата му. По думите на Деп, компанията, която е наел, за да умножи 650-милионното си състояние, е правела необмислени инвестиции, които не са носели печалби. Друга част от парите пък била присвоена от роднини на актьора. „Когато ми носеха нещо, аз подписвах, без да гледам. Дори не исках да поглеждам тези дяволски хартии”, признава той. \r\n\r\n Съмнения, че със звездата от „Карибски пирати” нещо не е наред, се появиха отдавна. Преди 5 години актьорът заяви, че слага край на кариерата си в киното. След това бе обвинен в домашно насилие от бившата си съпруга Амбър Хърд. След като получи 7 млн., тя свали обвиненията и даде парите за благотворителност. Феновете на актьора все по-често констатират, че той изглежда ужасяващо. А по време на посещението си в Москва 55-годишният секс символ направо изплаши почитателите с външния си вид. Финансистите на Деп вече са подали ответен иск срещу него. Той е обвинен в психично разстройство, следствие на което са и неразумните му харчове. \r\n  \r\n \n\t\t\t\t\t\t", "date": "2018.06.27", "title": "Джони Деп е пред просешка тояга, успя да профука 650 млн. долара"}
{"url": "http://www.bnews.bg/article/244283-barekov_s_bezuslovna_pozitsiya_dablinskoto_sporazumenie_tryabva_da_se_prerazgleda_bogatite_darzhavi_da_plashtat_za_migrantite", "text": "\n Смятам, че мигрантският въпрос е въпрос на целия Европейски съюз. Аз съм „За“ пълното преразглеждане на това споразумение, защото е абсурдно три държави да плащат цялата цена на съюз от 28 такива. Няма как Гърция, Италия, България, в някакъв смисъл и Малта, да плащат цената на целия Европейски съюз. Това е категорична и безусловна позиция. \r\n\r\n Това заяви евродепутатът Николай Бареков по време на първата пресконференция от програмата на годишната среща на Европейските консерватори и реформисти в София, на която той е съдомакин. \r\n\r\n „Според мен г-н Борисов ще трябва да води една тежка битка, за която аз и колегите логично като патриоти трябва да подкрепим. Границите трябва да се пазят отвън, мигрантски лагери – да, извън Еворпейския съюз, а кой ще ги плаща – да ги плащат богатите, Германия и Франция. Защото малките държави са предимно пазар в Европейския съюз. Но не в България или Албания, най-добре в Турция, защо не и в Сирия“, каза Бареков. \r\n\r\n Участие в събитието взе и вицепремиерът и министър на отбраната Красимир Каракачанов, който застана зад позицията на Николай Бареков и допълни: „Господин Бареков е прав - хем да приемем мигранти, хем да купим нова техника. Само, че ние смятаме да последваме примера на Полша – бойната техника да бъде ремонтирана и поддържана. Аз не споделям идеята, че ние трябва да отваряме широко вратите, за да се получи ефектът, който се случи в Западна Европа“. \r\n\r\n „Съгласен съм, че г-на Макрон олицетворява едно ново крило в Европейския съюз, което най-вероятно той ще присъства в следващия европарламент ляво-либерално. Консервативните сили остават в дясно, а ние ще окажем пълна съпротива на тези политически явления, които са претоплени – стари манджи. Европа ще бъде разделена по тяхната схема – на две скорости най-малко и според вижданията на Макрон и на Меркел България трябва да бъде в перооферията, нещо което нито нашата група би приела, нито аз ще го приема в лично качество“, продължи анализа си Бареков.   \r\nТой е на мнение, че сделката, която Меркел се опитва да предложи – милиарди инвестиции срещу 60 или 100 000 мигранти, също не е актуалнa, защото сме малка, бедна, но държава със самочувствие и държава достатъчно обременена от своята история. „Ще цитирам покойния Чърчил, който казва, че ние балканците сме обременени с повече история, отколкото бихме могли да понесем, така че да гледаме напред в бъдещето и нека Европа да помисли за тези нови страни членки, които сме на по 10 години, които допринасят освен с всичко друго, и с работна ръка“, обясни Бареков. \r\n\r\n  По мнение на лидера на „ББЦ – Презареди България“, зад позицията по преразглеждане на Дъблинското споразумение стоят още Ангел Джамбазки от ВМРО, както и повечето български евродепутати, но с малки изключения. „Защитаваме предимно българските национални интереси. Работим добре като екип (бел. ред. Бареков и Джамбазки), ние сме най-малката група български евродепутати в парламента, но скромно ще се оценя като една от най-ползотворните и една от най-влиятелните групи в Европейския парламент“, добави европейският депутат.  \r\n\r\n По отношение на мигрантите, българският военен министър Красимир Каракачанов допълни още, че няма как да искаш да те приемат, а да не се съобразяваш с правилата. „Политиката на повечето европейски страни по темата с нелегалната миграция е изключително погрешна. Не мога да намеря каквато и да е допирна точка между проблема с нелегалната миграция, която залива Европа и още повече голяма част от тези хора, които дойдоха в последните 3-4 години, не желаят нито да работят, нито да учат езика, нито да се интегрират, нито да се съобразяват с местното законодателство, особености, традиции и култура“, посочи Каракачанов.  \r\n\r\n Николай Бареков отбеляза, че от позицията си на евродепутат защитава изцяло и единствено българските интереси. „Никога няма да чуете от мен лоша дума за България в Европейския парламент или пред чужди политици, но в България критикувам управляващите. В момента те са тук с нас на тази маса, което означава, че са готови да понасят своята критика. Относно работата с българската общност: Не са много европдепутатите, които организират регулярни срещи с нашите сънародници в чужбина, сега ми предстоят срещи с българската общност в Ню Йорк и в Чикаго и ще разговарям с тях. В Англия провеждам такива срещи почти всеки  месец“, каза Бареков.  \r\n\r\n И в духа на консерватизма, европейският депутат Бареков посочи, че вижда доста „интересни“ коментари у нас. „Забелязвам как по телевизиите често се появяват политици, които говорят от името на консерваторите, а това са хора, които не са прочели една книга за консерватизма и нямат нищо общо нито с партията ВМРО, нито с ББЦ. Според мен нашата обща битка трябва да бъде разпознаването на истинския консерватизъм на следващите европейски избор, защото едно е консерватор, друго е националпопулист, трето е популист, чествърто е обикновен шмекер, който ще се облече в доспехите на консерватор и ще прилъже аудиторията в държавата. Въросът е сериозен, защото в следващия парламент за първи път ще имаме две огромни политически сили, които ще се сблъскат на терен и те няма да бъдат разделени само географски, но и ценностно – ще има огромна група либерали, към която спадат доста партии членки на ЕНП, а от другата страна ще бъдат консерваторите, част от Европейската народна партия и едни други хора, които ще бъдат по-крайно десни от нас“, посочи лидерът на ББЦ-Презареди България, която е и единствената партия член на Алианса на Консерваторите и реформистите в Европа. \r\n\r\n По програма годишната среща на Европейските консерватори и реформисти е белязана от множество събития и срещи в страната. Едно от тях е в 14:00 часа в БТА, където участие в пресконференция ще вземат Николай Бареков - член на ЕП и председател на ПП \"Презареди България\", Джефри ван Орден - зам.-председател на ЕКР и член на ЕП от Великобритания, Ян Захрадил - президент на АКРЕ и член на ЕП от Чешка република, Ханс-Олаф Хенкел - зам.-председател на ЕКР и член на ЕП от Германия, Ричард Милсъм - изпълнителен директор на АКРЕ. \r\n \n\t\t\t\t\t\t", "date": "2018.06.27", "title": "Бареков с БЕЗУСЛОВНА позиция: Дъблинското споразумение трябва да се преразгледа! Богатите държави да плащат за мигрантите! \r\n"}
{"url": "http://www.bnews.bg/article/244293-ot_poslednite_minuti_lineyka_predizvika_verizhna_katastrofa", "text": "\n Линейка предизвика верижна катастрофа на пътя Банско-Гоце Делчев в района на село Кремен. Инцидентът е станал около 10.30 в сряда. \r\n\r\n Линейката се движила бързо и в опит да изпревари ударила насрещно движещ се автомобил. Друга лека кола също се ударила в тях. \r\n\r\n В автомобила на Бърза помощ бил само шофьорът. Леко пострадал е пътуващ в една от леките коли. \r\n\r\n Това е втора катастрофа на този път за денонощие. Във вторник следобед се сблъскаха бус и автобус. Петима пострадаха, за щастие, леко, съобщава NOVA. \r\n \n\t\t\t\t\t\t", "date": "2018.06.27", "title": "ОТ ПОСЛЕДНИТЕ МИНУТИ! Линейка предизвика верижна катастрофа!"}
{"url": "http://www.bnews.bg/article/244292-obeshtano_borisov_podava_ostavka_ako_se_dokazhe_che_si_e_kupil_gratski_ostrov", "text": "\n В поредния си ден навлезе скандалът с анонимната информация, че премиерът Бойко Борисов е станал притежател на остров в Гърция. Сюжетът тръгна от сайт с неясна собственост, като по-късно беше подет от други издания, а предаване по темата в частна национална телевизия така и не видя ефир. \r\n\r\n Днес министър-председателят говори по въпроса в началото на правителственото заседание. \r\n\r\n „Умолявам Ви – дали се цензурирате, дали се автоцензурирате, но моля ви не ми забърквайте името. Всичко, което има фалшиво, да го пуснат - все ми е тая. Защото рано или късно истината излиза. Имате прекрасни разследващи журналисти, пуснете ги да отидат да проверят и ако е истина, ще дойда и ще си оставя там оставката. Но не издевателствайте така върху мен”, заяви Борисов на снимащия протоколни кадри оператор на телевизията. \r\n\r\n Той коментира темата с острова и преди – на 24 юни в Брюксел. Тогава той беше по-краен: „Гръмнали гръцките медии, че съм купил остров в Гърция – просто нещастни, долни лъжци жълти. Мръсници.”, съобщава бТВ. \r\n\r\n Случая няма да бъде оставен така и можем само да гадаем, ако слухът се окаже истина, ще се оттегли ли Борисов от пост. \r\n\r\n Коментарите на потребители в социалните мрежи показват скептицизъм.  \r\n \n\t\t\t\t\t\t", "date": "2018.06.27", "title": "ОБЕЩАНО! Борисов подава оставка, ако се докаже, че си е купил гръцки остров!"}
{"url": "http://www.bnews.bg/article/244285-momicheto_udareno_ot_patrulka_v_dryanovo_vse_oshte_e_v_koma", "text": "\n 14-годишното момиче, ударено от патрулка в Дряново, все още е в кома и има опасност за живота ѝ. \r\n\r\n Инцидентът е станал в понеделник към 17 ч. По първоначална информация полицаите са гонили нарушител, момичето пък е било със слушалки. Свидетели няма. \r\n\r\n От полицията потвърдиха за преследването. Твърдят, че патрулката е била с включени светлини и сирени. \r\n\r\n Водачът на полицейската кола е на 24 години, от Габрово. В системата на МВР е от няколко години. \r\n\r\n Инцидентът предизвика разгорещени спорове в Дряново чия е вината, информира бТВ. \r\n \n\t\t\t\t\t\t", "date": "2018.06.27", "title": "Момичето ударено от патрулка в Дряново все още е в кома"}
{"url": "http://www.bnews.bg/article/244284-shefat_na_politsiyata_v_plovdiv_ima_dopusnati_narusheniya_za_arestanta_beglets", "text": "\n Все още няма следа от арестанта, който избяга от ареста на Tрето РПУ в Пловдив. Мъжът е бил задържан зад решетките за 24 часа за притежание на наркотици. Полицията е претърсила повече от 10 адреса, включително такива на негови приятели.  \r\n\r\n Преди да изтече този срок обаче, 25-годишният Петър Петров е успял да избяга, скачайки от втория етаж на сградата. Под претекст, че има болки в корема, той помолил разследващия полицай да го пусне до тоалетната. Той е отишъл в санитарното помещение, предназначено за полицаи и граждани, а не в това за арестанти.  \r\n\r\n Криминално проявеният е избягал два часа преди да изтече мярката му за неотклонение. Смята се, че след като е скочил през прозореца, той е побягнал надолу по улицата и после е хванал такси, с което е напуснал града. \r\n\r\n Предстои полицаите да изземат записите от охранителните камери, за да установят в каква посока е поел Петров, съобщава NOVA. \r\n\r\n \"За да се стигне до този неприятен инцидент, има допуснати нарушения. Тепърва проверката ще установи всички онези допуснати нарушения от всички онези длъжностни лица, към които ще бъда безкомпромисен\", категоричен беше старши комисар Атанас Илков, директор на ОДМВР-Пловдив. \r\n \n\t\t\t\t\t\t", "date": "2018.06.27", "title": "Шефът на полицията в Пловдив: Има допуснати нарушения за арестанта-беглец"}
