{"url": "http://www.bnews.bg/article/257404-leydi_gaga_i_madona_se_sdobriha", "text": "\n \r\nДългогодишна вражда, която датира още от началото на века, загърбиха Лейди Гага и Мадона. Двете неведнъж се обвиняваха в плагиатство, а изпълнителката с по-дълъг стаж сподели още в началото на музикалната кариера на Гага, че явно колежката й се опитва да я имитира. Тя директно я обвини, че по този начин по-лесно и по-бързо се опитва да се сдобие със славата, за която Мадона се е борила в продължение на години. От своя страна партньорката на Брадли Купър отсече, че за разлика от Мадона тя сама си пише песните и се счита за творец, който е доста различен от материалното момиче. Критици наливаха масло в огъня като откриваха доста прилики между песента на Гага Born This Way и Express Yourself на Мадона. Днес обаче враждата изглежда е в миналото, след като двете пуснаха своя снимка в социалните мрежи, на която позират прегърнати. Попкралиците са били заедно на едно от многобройните партита след раздаването на наградите Оскар. Фотото веднага събра стотици харесвания, а една от първите които го сподели, бе българката Дарина Павлова. Вдовицата на Илия Павлов, която е завършила актьорско майсторство, отблизо следи случващото се в Холивуд. \r\n  \r\n \n\t\t\t\t\t\t", "date": "2019.02.26", "title": " Лейди Гага и Мадона се сдобриха"}
{"url": "http://www.bnews.bg/article/257408-hitat_despasito_postavi_nov_rekord_po_gledaemost", "text": "\n Хитовата песен \"Деспасито\" на пуерториканската регетон звезда Луис Фонси, записана в сътрудничество с Деди Янки, постави нов рекорд по гледаемост, съобщават \"Форбс\" и ЮПИ, цитирани от БТА. \r\n\r\n Бавно, но сигурно, хитът продължава да \"пише\" история. На 24-ти февруари клипът към \"Деспасито\" е преминал границата от 6 милиарда гледания в популярната платформа за видеосподеляне. През следващите няколко дни клипът е гледан още 4,3 милиона пъти. \r\n\r\n Малко над две години бяха необходими на хитовия сингъл, за да отбележи знаковото постижение. Оригиналното видео към \"Деспасито\" беше качено в Ютюб през януари 2017 г. Впоследствие клипът стана първият в историята на платформата, отбелязал 3 милиарда, 4 милиарда и 5 милиарда гледания. \r\n\r\n \"Деспасито\" намери място и в Книгата на рекордите на Гинес през 2018 г., когато Луис Фонси беше почетен със седем титли за хитовата си песен. \r\n\r\n С новото си постижение хитът \"Деспасито\" изглежда недостижим сред клиповете с милиарди гледания в Ютюб. Най-близките му конкуренти са \"Shape of You\" на Ед Шийран с 4,09 милиарда гледания и \"See You Again\" на Уиз Калифа в сътрудничество с Чарли Пут с 4,02 милиарда гледания. \r\n\r\n В пика си хитът \"Деспасито\" отбелязваше до 25,7 милиона гледания на ден. \r\n \n\t\t\t\t\t\t", "date": "2019.02.26", "title": "Хитът \"Деспасито\" постави нов рекорд по гледаемост"}
{"url": "http://www.bnews.bg/article/257405-kim_kardashiyan_smeni_viziyata", "text": "\n Риалити сензацията Ким Кардашиян може да се похвали с нова визия. Звездата пусна кратък клип в социалните мрежи, на който се вижда, че е боядисала косата си в червен цвят и е с прическа „боб“. \r\n\r\n На видеото тя позира с блуза, грим и близалка, които съответстват на цвета на косата й. \r\n\r\n Феновете на половинката на рапъра Кание Уест се разделиха на две – за и против новата визия на 38-годишната красавица. Част от тях са на мнение, че този нюанс изобщо не й подхожда. \r\n\r\n Преди дни пък почитателите й стартираха и дебат на тема оперирала ли си е носа Ким. Тогава тя за пореден път отрече да е лягала под ножа за ринопластика, но дори и част от върлите й фенове не вярват на това твърдение. \r\n\r\n „Никога не съм си оперирала носа. Всички мислят, че съм, и аз преди им казвах –чакайте да имам деца и ще видите, че имат нос като моя“, заяви тя по време на мастърклас на гримьора Марио Дедиванович в Лос Анджелис. \r\n\r\n Докато оправя макиажа й по време на публичната лекция, Дедиванович заяви, че Ким има малка гърбица на носа, но той я скривал с техника за контуриране. \r\n \n\t\t\t\t\t\t", "date": "2019.02.26", "title": "Ким Кардашиян смени визията"}
{"url": "http://www.bnews.bg/article/257413-hasan_rohani_ne_prie_ostavkata_na_vanshniya_ministar", "text": "\n Оставката на иранския външен министър Мохамед Джавад Зариф не е била приета от президента на страната Хасан Рохани. Това обяви говорителят на иранското външно министерство, цитиран от местни медии. \r\n\r\n \"Всички интерпретации и анализи около причините зад оставката на външния министър Мохамед Джавад Зариф, извън това, което той публикува в своя профил в \"Инстаграм\", не са точни и, както каза днес началникът на канцеларията на президента, оставката не е приета\", изтъкна говорителят Бахрам Касеми. \r\n\r\n Зариф обяви, че подава оставка в публикация в \"Инстаграм\" вчера. \r\n\r\n \"Извинявам ви се за всички недостатъци ... през последните години по време на мандата ми като външен министър... Благодаря на иранския народ и власти\", написа той. \r\n\r\n По-рано мнозинството от иранските депутати подписаха писмо до иранския президент Хасан Рохани с искане Зариф да продължи мандата си като първи дипломат на Ислямската република. \r\n\r\n Коментарите на Зариф показаха, че той може да е подал оставка заради натиска от твърдолинейни елементи, противопоставящи се на ролята му в договарянето на историческото ядрено споразумение със световните сили през 2015 година. \r\n\r\n \"Първо трябва да прочистим нашата външна политика от проблема с партийните и фракционни борби\", настоя Зариф. \r\n\r\n \"Смъртоносната отрова за външната политика е външната политика да стане въпрос на партийни и фракционни борби\", добави той. \r\n \n\t\t\t\t\t\t", "date": "2019.02.26", "title": "Хасан Рохани не прие оставката на външния министър"}
{"url": "http://www.bnews.bg/article/257414-sadat_v_solun_nakaza_s_dozhivotna_prisada_balgarin_za_trafik_na_heroin_i_kokain", "text": "\n Тричленния апелативен съд в Солун осъди вчера 56-годишния българин Огнян Атанасов на доживотен затвор и допълнително на още 10 години лишаване от свобода за трафик на хероин и кокаин в периода август 1998 - май 1999 г., съобщи гръцкият информационен сайт news.gr., цитиран от БТА. \r\n\r\n Атанасов е осъден и на глоба от 130 хиляди евро. Срещу него се водят и други дела да трафик на наркотици. \r\n\r\n Атанасов беше екстрадиран от България в Гърция през януари тази година, след като през август 2010 г. българските власти дадоха положителен отговор на гръцките заповеди за задържането му с условието Атанасов първо да излежи присъдите, наложени в България. \r\n\r\n Защитата на Атанасов твърди, че той е в тежко здравословно състояние и настоява за медицинска експертиза, за да бъде установена способността му да отговаря за действията си. \r\n \n\t\t\t\t\t\t", "date": "2019.02.26", "title": "Съдът в Солун наказа с доживотна присъда българин за трафик на хероин и кокаин"}
{"url": "http://www.bnews.bg/article/257407-grisho_pozira_s_oskar_v_raka_do_bivshata_si_serina_uilyams", "text": "\n Най-добрият български тенисист, който се впусна в афтърпартитата на Оскарите, публикува стори в профила си в Инстаграм, на което позира с бившата си приятелка Серина Уилямс и златистата статуетка в ръце. \r\n\r\n Григор присъства на партито на списание Vanity Fair в елегантен черен костюм Dior, а феновете му в социалните мрежи изпаднаха във възторг от визията му. Серина също бе сред гостите на бляскавото събитие. Междувременно приятелката на Гришо Никол Шерцингер, за която се носят упорити слухове, че са разделени, купонясваше на събитието на Елтън Джон в шармантен бял тоалет. \r\n\r\n Серина и Гришо изглеждат в страхотно настроение, а по всичко личи, че Уилям се е вмъкнала в последния момент в кадъра. Към сторито Григор в написал: \"Моите приятели Оскар и Серина Уилямс\". \r\n\r\n Снимка: Официален профил в Instagram \r\n\r\n Тенис звездите бяха двойка през далечната 2012 година, след това Гришо имаше връзка с колежката си Мария Шарапова, а след раздялата им той започна любов с Никол Шерцингер. През септември 2017 г. Серина стана майка за първи път, а само два месеца по-късно мина под венчилото с основателя на Reddit Алексис Оханян. \r\n \n\t\t\t\t\t\t", "date": "2019.02.26", "title": "Гришо позира с Оскар в ръка до бившата си Серина Уилямс"}
{"url": "http://www.bnews.bg/article/257402-zabarkaha_gimnastichki_v_shema_za_prostitutsiya_publikuvaha_i_tarifite_im", "text": "\n Страшен скандал се развихри в Русия, а в него  са замесени не една и две красавици с отношение към спорта. Местният телевизионен канал REN TV разпространи списък с имена и тарифи на момичета, за които се твърди, че предлагат компания срещу заплащане.  \r\n\r\n Сред тях са една от музите на Мондала в Русия Анастасия Квитко, гимнастичките Каролина Севасянова и Александра Солдатова. \r\n\r\n Сред компаньонките има много модели, а цените варират от 10 до 50 хиляди евро на вечер. \r\n \n\t\t\t\t\t\t", "date": "2019.02.26", "title": " Забъркаха гимнастички в схема за проституция, публикуваха и тарифите им  "}
{"url": "http://www.bnews.bg/article/257415-sled_mesetsi_obedineni_patrioti_se_sabraha_i_se_raztutiha_sled_5_minuti", "text": "\nСлед месеци опити да проведат коалиционен съвет \"Обединените патриоти\" най-накрая успяха да го организират. \r\n За съжаление обаче срещата продължи не по-дълго от 5 минути, тъй като от \"Атака\" напуснаха залата. \r\n\r\nНа самата среща се очакваше партиите да обсъдят под каква форма ще се явят на изборите за Европейски парламент. От партийните лидери в малката коалиция обаче присъстваше само лидерът на ВМРО Красимир Каракачанов. \r\n\r\n\"Колегите от НФСБ предложиха на коалиционния съвет промени в ръководството на парламентарната група на \"Обединените патриоти\" (в момента начело на групата е Волен Сидеров, бел. ред.) и от \"Атака\" си тръгнаха\", заяви Каракачанов пред агенция \"Фокус\".  \r\n\r\n\"След тази среща е като преди тази среща – нищо ново\", допълни той. \r\n\r\nКаракачанов все още смята, че най-добрият вариант за евровота е от коалицията да се явят с обща листа, но допълни, че ако не се стигне до съгласие, от ВМРО ще се регистрират самостоятелно. \r\n\r\n\"Има коалиция \"Обединени патриоти\" и тя подкрепя мнозинството в парламента, а дали ще има за евроизборите – иншaллах\", допълни Каракачанов. \r\n\r\nСпоред него трябва да бъдат проведени вътрешни избори за водач на листата в \"Обединени патриоти\", но лидерът на ВМРО всъщност не знае дали изобщо това е проблемът, тъй като не е имало време за разговори.  \r\n\r\n\"Не можахме да разискваме и този въпрос. Не сме си говорили за нищо, защото обсъждахме дневният ред какъв да бъде. Едните настояваха за едно, другите - за друго\", обобщи Каракачанов. \r\n\r\nЗам.-председателят на \"Атака\" Десислав Чуколов заяви, че от партията са напуснали залата, защото от ВМРО са предложили Петър Москов за водач на листата.  \r\nКаракачанов обаче отрече твърдението. \n\t\t\t\t\t\t", "date": "2019.02.26", "title": "След месеци “обединени” Патриоти се събраха и се разтутиха след 5 минути\r\n"}
{"url": "http://www.bnews.bg/article/257409-farmatsevtite_nedovolni_ot_sreshtata_s_vlastta_v_stachna_gotovnost", "text": "\n Без резултат приключи срещата, поискана от представители на Националната аптечна камара във връзка с новите изисквания към аптеките.  \r\n\r\n От камарата запознаха заместник-министъра на здравеопазването Бойко Пенков с исканията си и предстои те да бъдат разгледани.  \r\n\r\n След срещата председателят на аптечната камара Антон Вълев заяви, че те остават в стачна готовност: \r\n\r\n \"Не мога да кажа, че към текущия момент имаме някакъв съществен диалог. Мога да кажа, че към този момент имаме размяна на мнения. Затова казвам, че ние запазваме правото си (да протестираме б.р), ако не получим някакъв смислен отговор и нормален срок, в който трябва да имаме някаква покана за дискусия - в рамките на една седмица. Оттам нагоре не знам какво правим\". \r\n\r\n Миналата седмица в знак на недоволство над 700 аптеки в цялата страна спряха работа, съобщи БНР.  \r\n \n\t\t\t\t\t\t", "date": "2019.02.26", "title": "Фармацевтите недоволни от срещата с властта, в стачна готовност"}
{"url": "http://www.bnews.bg/article/257393-aleksandra_i_daniel_petkanovi_sledyat_bebeto_si_s_kamera", "text": "\n Александра и Даниел Петканови следят бебето си с камера. \r\n\r\n Това стана ясно от профила на малчугана, който е поддържан от родителите му в Инстаграм. Освен, че наблюдава мъника, камерата заснема и всяко негово движение, по-смешните от които Алекс споделя в официалната страница на наследника си. Към момента най-известното бебе в България има около 80 000 последователи, които ежедневно следят и коментират публикациите му, пише „Телеграф“. \r\n \n\t\t\t\t\t\t", "date": "2019.02.26", "title": "Александра и Даниел Петканови следят бебето си с камера"}
{"url": "http://www.bnews.bg/article/257400-predlagat_pleymeytkata_gentiana_haliti_za_troyka", "text": "\n Вече всеки желаещ може да си поръча плеймейтката Гентиана Халити за тройка. \r\nОтскоро нейна „приятелка“ я предлага в социалните мрежи без дори миската да подозира за това. Самата Гентиана сподели чат, в който се вижда, че въпросната девойка я пуска за групови забавления. \r\n„Здравей, имам предложение за теб, свързано е с Гентиана. Не я познаваш лично, но харесваш ли я? Не знам как по-недиректно да ти го кажа, но би ли искала да участваш в тройка с нея“, пише момиче с ник „nevideneva”, до своя последователка в мрежата. \r\nПо всяка вероятност става въпрос за близка до плеймейтката, която иска да я злепостави по този начин. Самата Гентиана сподели чата на стената си във фейсбук и написа: „Дори нямам мнение по въпроса. Стига ми, че някой го разяждам отвътре“. \r\nСтранни отношения! \r\n\r\n   \r\n \n\t\t\t\t\t\t", "date": "2019.02.26", "title": "Предлагат плеймейтката Гентиана Халити за тройка! "}
{"url": "http://www.bnews.bg/article/257401-bfs_globi_levski_tsska_i_botev_vratsa", "text": "\n Сините и червените са предупредени с лишаване от домакинство, заради действия на привържениците на двата клуба.  \r\nОтделно от това са наложени и парични глоби. Левски ще плати общо 5000 лева за хвърлени предмети, обидни и нецензурни скандирания. ЦСКА ще даде повече от 9300 лева за хвърлени факли и димки на пистата, за бомбички, за хвърлени предмети и за нецензурни скандирания. От клуба ще трябва и да възстановят щетите на Националния стадион „Васил Левски“, нанесени от техните фенове. На Лудогорец и Етър също бяха наложени санкции след 23-ия кръг. \r\nМного сурова е глобата на Ботев Враца. Клубът трябва да плати 10 000 за мача със Славия. Причина са обидите към длъжностни лица от ръководители на домакините, нецензурните скандирания и хвърлени предмети. \r\n\r\n   \r\n \n\t\t\t\t\t\t", "date": "2019.02.26", "title": "БФС глоби Левски, ЦСКА и Ботев Враца"}
{"url": "http://www.bnews.bg/article/257397-veche_46_sa_zarazenite_s_morbili_noviyat_sluchay_e_vav_varna", "text": "\n До момента в страната са регистрирани 46 случая на заболели от морбили, съобщава Министерството на здравеопазването. \r\n  \r\nОт тях 36 случая са съобщени от РЗИ-Благоевград, седем - от Столична РЗИ и 3 - от РЗИ-София област.  \r\n\r\n Регистриран е първият случай на морбили във Варна, съобщи за БТА д-р Янка Драганова, началник на дирекция \"Надзор на заразните болести\" в РЗИ в крайморския град. \r\n\r\n Заболялата е 40-годишна жена, която е настанена в инфекциозна клиника. За момента няма усложнения на състоянието ѝ. \r\n\r\n Има две възможности жената да се е заразила, обяснява д-р Драганова. По думите ѝ единият вариант е това да е станало, докато е била на ски почивка в Добринище. Драганова уточни, че вече са информирани лекарите от РЗИ – Благоевград, които трябва да изследват хората, които са били в контакт с варненката. \r\n\r\n Медиците от крайморския град проследяват и другата възможност за заразяването на жената и са изпратили в лаборатория в София проби, взети от приятеля ѝ, който пък наскоро се е завърнал от Украйна. \r\n\r\n Единственото сигурно средство за предпазване от морбили е поставянето на ваксина, припомни Драганова. Тя призова родителите да обърнат внимание на имунизационния статус на децата си и ако е необходимо, да ги ваксинират или реваксинират. \r\n\r\n Хората над 18 г., който не са наясно със своя имунизационен статус, могат да си направят изследване за титър на антителата срещу морбили. \r\n\r\n От министерството припомнят, че още на 14 февруари на всички регионални здравни инспекции в страната е разпоредено чрез общопрактикуващите лекари да бъдат издирени и установени всички лица от 13-месечна до 18-годишна възраст без данни за имунизация и с пропуск в имунизационната схема и незабавното им обхващане с една доза ваксина срещу морбили, паротит и рубеола. \r\n  \r\nСъгласно Имунизационния календар на България, на децата безплатно се прави имунизация с комбинирана ваксина срещу морбили, паротит и рубеола след навършване на 13-месечна възраст и реимунизация на 12-годишна възраст. \r\n  \r\nМинистерството на здравеопазването е осигурило достатъчни количества ваксина срещу морбили, паротит и рубеола и се обръща към родителите с апел при установен пропуск в имунизационния статус на детето си, сами да потърсят общопрактикуващия си лекар, се посочва още в съобщението. \r\n \n\t\t\t\t\t\t", "date": "2019.02.26", "title": "Вече 46 са заразените с морбили, новият случай е във Варна"}
{"url": "http://www.bnews.bg/article/257410-poroshenko_pak_vizhda_voyna_s_rusiya", "text": "\n Президентът на Украйна Петро Порошенко обвини Русия в подготовката на пълномащабна военна инвазия. Той заяви това на среща с ръководството на украинските въоръжени сили. Войнствената му реч идва на фона на обвиненията към него за огромна корупция във въоръжените сили, които днес му отправи Юлия Тимошенко. \r\n\r\n Според Порошенко Русия в момента разполага военни части в близост до границите с Украйна. „Подготвят се близо до границата, в Смоленск, Воронеж, Белгород, Ростовска област и на територията на анексирания Крим“, уточни той. Порошенко вече обяви началото на война, а Турчинов се зарече пред ВВС да...  Порошенко изброи „етапите на руската подготовка“. \r\n\r\n Така, според него, в западната посока Русия разполага две армии с комбинирано въоръжение – танкове, пехота и военновъздушни сили. В югозападната посока - два армейски корпуса са дислоцирани на територията на Донбас. Порошенко в паника: 80 000 руски войници, танкове, самолети и бойни машини са струпани по границата ни  Украинският държавен глава също отбеляза милитаризацията на Черно море и Крим. По думите на Порошенко, Москва възнамерява да промени политическия пейзаж на цяла Европа, а не само на Украйна. \r\n\r\n Пред военните Порошенко обяви, че по протежение на границата с Русия са разположени повече от 87 000 руски войници и „пълномащабната война“ между двете държави става все по-реална. „Мисля, че заплахата от пълномащабна война не е просто декларация, тя е съвсем реална, особено в светлината на настоящата военна подготовка на врага“, каза украинският президент на срещата с висшите офицери на въоръжените сили на Украйна в Киев. Москва многократно е отхвърляла участието на руската армия в конфликта в Донбас и отрича присъствието в региона на руски военни, пище БЛИЦ. \r\n  \r\n \n\t\t\t\t\t\t", "date": "2019.02.26", "title": "Порошенко пак вижда война с Русия"}
{"url": "http://www.bnews.bg/article/257403-zadarzhaha_psihichno_bolen_buystval_s_chasove_v_kv_banishora", "text": "\n Психично болен мъж от София беше отведен в ареста на Второ РПУ, след като буйства в продължение на часове в квартал \"Банишора\". На място са били изпратени екипи на \"Спешна помощ\" и няколко патрулни автомобила. За да бъде задържан, са били използвани и помощни средства от служителите, обясни министър Младен Маринов. \r\n\r\n \"Лицето е настанено в полицейско подразделение. Осигурена му е лекарска грижа. Лицето е било в неадекватно състояние, агресивен. Наложило се е използване на помощни средства от полицейските служители, но случаят е решен\", обясни Маринов. \r\n\r\n По информация на \"Хоризонт\", психично болният мъж е настанен в ареста на полицейското управление след отказ да бъде изпратен в лечебно заведение. \r\n \n\t\t\t\t\t\t", "date": "2019.02.26", "title": "Задържаха психично болен, буйствал с часове в кв.\"Банишора\""}
{"url": "http://www.bnews.bg/article/257392-uchitelite_tryabva_da_izgrazhdat_po_tesni_kontakti_s_uchenitsite_v_borbata_sreshtu_agresiyata", "text": "\n Защитата на човешките права и агресията в училище обсъди вицепрезидентът Илияна Йотова на традиционната си среща на „Дондуков“ 2 с дами посланици в България. Разговорите се проведоха в деня, в който заседава 40-ата сесия на Съвета на ООН по правата на човека в Женева. \r\nТревожна е тенденцията за задълбочаване на неравенствата в света и суспендирането на човешките права. „Нерешените социални въпроси раждат озлобление сред хората. От 2008 г. насам политиците са склонни да управляват със страховете на хората, а не с реални решения“, посочи вицепрезидентът и допълни, че е най-лесно да се посочват уязвимите групи като виновни за всички проблеми. \r\nИлияна Йотова представи пред дамите посланици приетите от българския парламент промени в Наказателния кодекс, свързани с домашното насилие. „Насилниците често не осъзнават, че са извършили престъпление“, отбеляза вицепрезидентът. Общо беше мнението, че е необходимо да се търсят корените на агресията, както и да се работи много с насилниците. \r\nАгресията в училище беше сред основните обсъждани теми. На срещата присъства и представителят на УНИЦЕФ в България д-р Джейн Муита. В момента се провежда кампанията на Детския фонд на ООН „Заедно срещу насилието в училище“. Дамите посланици споделиха опита на държавите, които представляват, за борбата с тормоза в училище и агресията сред децата. Обсъдени бяха ролята и отговорността на социалните мрежи. Илияна Йотова настоя за повече инициативи в училищата, фокусирани върху различните форми на насилие. Общо бе мнението, че учителите трябва да изграждат по-тесни контакти с учениците, да бъдат част от техния живот. Семейната среда е сред основните фактори при възпитаването на децата в добро отношение към другите. Образованието е ключ към решаването на много от тези проблеми – около тази теза се обединиха вицепрезидентът и дамите посланици. \r\nВ срещата участва и Моника Митова от Благоевград – избраната от Илияна Йотова победителка в организираната от британското посолство инициатива „Посланик за един ден“. 17-годишната Моника отбеляза, че образованието не се изчерпва само в получаването на знания, но и във възпитаването в човешки ценности. „Младите хора трябва да повярват, че гласът им има значение, че те са промяната, към която се стремим“, подчерта Моника. \r\nСрещата завърши с обещание за следваща, посветена на епидемията от език на омразата. \r\n \n\t\t\t\t\t\t", "date": "2019.02.26", "title": "Учителите трябва да изграждат по-тесни контакти с учениците в борбата срещу агресията"}
{"url": "http://www.bnews.bg/article/257399-chuzhdite_sluzhbi_ni_razkriha_poredna_mashtabna_finansova_izmama_s_uchastieto_na_balgari", "text": "\n Австрийската полиция съобщи днес, че е разкрила онлайн финансова търговска измама, чиито жертви в Европа по първоначална оценка са ощетени с около 100 милиона евро. \r\n\r\n Операцията е използвала мошенически платформи в интернет, претендиращи, че търгуват с чуждестранна и криптовалута, както и с високорискови финансови инструменти, известни като бинарни опции. \r\n\r\n Смята се, че жертвите са няколко хиляди европейци, уточни австрийската Федерална криминална полиция, цитирана от АФП и БТА. \r\n\r\n Схемата е била обект на разследване от средата на 2017 година и се смята, че е използвала имейли, социални медии и дори собствени кол центрове, за да достигне до жертвите си. \r\n\r\n Австрийските власти са първите, които разкриват уебсайтовете, а голяма част от инфраструктурата, използвана от мрежата, е в България и в Чехия. \r\n\r\n Международен съвместен разследващ екип е координирал разследването с българската и чешката полиция. В края на януари и началото на този месец в България е имало няколко спецакции, в които бе задържан \"основен заподозрян\" и са конфискувани 6-цифрена сума и няколко терабайта данни. \r\n\r\n Засега няма повече подробности за измамната схема, нито за българската следа. \r\n \n\t\t\t\t\t\t", "date": "2019.02.26", "title": "Чуждите служби ни разкриха поредна мащабна финансова измама с участието на българи"}
{"url": "http://www.bnews.bg/article/257394-vizhte_koya_e_opasnata_igra_koyato_kara_detsata_da_se_naranyavat_i_ubivat", "text": "\n Нова опасна онлайн игра, заплашва да се превърне в следващия \"Син кит\". Предизвикателството е наречено \"Момо\". То се цели в приложения за общуване на телефоните, наречени \"WhatsApp\". \r\n\r\n Неизвестни пишат на малки деца през приложението и когато те им отговорят, изпращат заплашителна снимка и започват да ги предизвикват да се самонараняват и дори да отнемат живота си, а ако не го направят, заплашват да прокълнат тях и семействата им. \"Играта\" много напомня на нашумялото преди година предизвикателство \"Син кит\", заради което над 130 деца в Русия починаха.  \r\n\r\n \"Момо\" започва с анонимен човек, който се крие зад зловеща снимка. Когато бъде прието съобщението, децата започват да получават множество изображения на убийства и изнасилвания, като биват заплашени, че ако не сложат сами край на живота си, ще бъдат обладани. Лицето на \"Момо\" представлява жена с лицеви аномалии, взета от известна картина на японския художник Мидори Хаяши, който обаче няма нищо общо с играта.  \r\n\r\n За момента няма починали деца в следствие на опасната игра, но има множество ранени. От полицията призовават родителите да наблюдават децата си и тяхното онлайн сърфиране, както и да следят на кого и как дават паролите си и в какви сайтове влизат, предаде Канал 3. \r\n \n\t\t\t\t\t\t", "date": "2019.02.26", "title": "Вижте коя е опасната игра, която кара децата да се нараняват и убиват!"}
{"url": "http://www.bnews.bg/article/257396-spipaha_71_godishna_kradla_iztochila_pari_ot_zemedelskata_kooperatsiya_vav_veliko_tarnovo", "text": "\n 71-годишна жена от Велико Търново присвоила неправомерно над 100 000 лева. Това станало в периода от 2008 до 2006 година, информират от Областната дирекция на МВР в града. \r\n\r\n Жената е обвинена от прокуратурата в длъжностно присвояване на суми в големи размери. \r\n\r\n Според събраните данни в посочения период тя е била председател на земеделска кооперация в село Миндя.  \r\nКато такава тя е присвоила сумата от 102 750 лева. \r\n\r\n Парите били теглени, без основание от сметките на кооперацията. \r\n \n\t\t\t\t\t\t", "date": "2019.02.26", "title": "Спипаха 71-годишна крадла - източила пари от земеделската кооперация във Велико Търново!"}
{"url": "http://www.bnews.bg/article/257389-ne_mozhe_da_bade_i_dvata_mosta_v_cherven_bryag_veche_sa_pusnati_v_eksploatatsiya", "text": "\n Двата моста над река Искър в община Червен бряг, които създаваха проблеми, вече са пуснати в експлоатация. Това съобщи инж. Данаил Вълов - кмет на община Червен бряг. \r\nТой уточни, че мостът при Горник предстои да бъде приет от държавна комисия, но е с подписани документи от изпълнителите и техническия надзор и пропуска трафика еднопосочно, със светофар. Товароносимостта му е до 5 тона. \r\n\r\n Изграденият временен мост при Чомаковци има товароносимост до 20 тона и също е отворен за превозните средства, като община Червен бряг е поела ангажимент да го поддържа при зимни условия, добави инж. Вълов. \r\n\r\n Предстои до дни Общината да докара от Панагюрище специализиран кран за този мост, защото, ако реката има високи води, той трябва да бъде отворен с помощта на крана, поясни той, цитиран от БТА. \r\n\r\n За да не се допускат нарушения, на двата моста е въведено денонощно видеонаблюдение, което се следи в сградата на Общината и в Районното управление на МВР. Вече са засечени нарушители. \r\n\r\n Три ТИР-а са нарушили правилата на моста при Чомаковци, а при Горник има няколко случая, когато видеокамерите са регистрирали преминаване на коли на червен светофар. \r\n\r\n Кметът на Червен бряг изрази притеснение за хода на строително-монтажните работи за изграждане на постоянния мост при Чомаковци, за което са отговорни от АПИ. Срокът за изпълнение е бил удължаван веднъж, но според инж. Вълов и новият срок няма да бъде спазен. \r\n \n\t\t\t\t\t\t", "date": "2019.02.26", "title": "Не може да бъде! И двата моста в Червен бряг вече са пуснати в експлоатация!"}
{"url": "http://www.bnews.bg/article/257395-yana_sredkova_i_anna_stefanova_sabraha_nad_3000_leva_za_fondatsiya_nashite_nedonoseni_detsa_na_blagotvoritelen_kontsert", "text": "\n Мисис България 2018 World Яна Средкова и Анна Стефанова Мисис България 2017 Europe, събраха над 3000 лева на благотворителен концерт. Средствата ще бъдат дарени на Фондация \"Нашите недоносени деца“. \r\n\r\n Над 300 гости присъстваха на благотворителния концерт, който се проведе снощи в столичния клуб Планет. Събраните средства ще бъдат предоставени за нуждите на преждевременно родени деца и техните родители, обявиха организаторките на събитието –Яна Средкова и Анна Стефанова. \r\n\r\n Присъстващите станаха свидетели на зрелищен  спектакъл, по време на който се разигра и търг. В програмата взеха участие Кристина Димитрова, Христина Дънкова, Цвети Радойчева, Симона Загорова, Магда, Диона, Жоро, Благо Борисов, Дани Моллов, Паскал, дует Експоуз Никол Тодорва, Артур Надосян, Начо Паскал, Сандра Александрова. Водещи на събитието бяха  Гергана Малкоданска и Дони Чачова. \r\n\r\n Освен, че се забавляваха, гостите изразиха задоволството си, че са имали възможността да се включат в благотворителното събитие и да дадат своята лепта за благородната кауза.  Сред тях се откроиха адв. Биляна Тончева, Меги Савова, София Паскалева, Руслана Канева, Евгени Минчев, Виолета Милушева, Кристина Петросян, Ники Кънчев, Aнета Паскалева, Анелия Иванова, Нели Пандилова, Нели Иванова и   много други приятели, които подкрепиха Яна Средкова и Анна Стефанова в благородното им начинание. \r\n\r\n \r\n\r\n Снимки: Теодор Атанасов – „Качество, дизайн и точност“. \r\n\r\n Яна и Анна благодарят и на спонсорите на събитието: \r\n\r\n Fethian cosmetic.  Lock the moment,  Бюти студио ТЕРМИНАЛ 3, Elegant, Makri Design, Екатерина Ташева или г-жа Череша- детска фотография, Десислава Щебетовска – рисувани шалове от коприна, Хотел Кемпински гр. Банско, Body Talk, One meter chocolate,  Премиум Хелт продуктс,  Хотел Elate Plaza,  Model your body, ФЕМ КЛИНИК, Estrella Couture, INSTINCT Store. \r\n \n\t\t\t\t\t\t", "date": "2019.02.26", "title": "Яна Средкова и Анна Стефанова събраха над 3000 лева за Фондация \"Нашите недоносени деца“ на благотворителен концерт "}
{"url": "http://www.bnews.bg/article/257387-severozapadna_balgariya_e_s_nay_nisak_bvp_v_evrosayuza", "text": "\n През 2017-а година регионалният Брутен вътрешен продукт (БВП) на човек от населението, изразен в стандарти на покупателната способност, варира от едва 31% от средния за Европейския съюз в Северозападния район на България до 626 % в региона Вътрешен Лондон-запад в Обединеното кралство, показват най-нови данни на Европейската статистика. \r\n\r\n Цели пет от седемте европейски региона с най-нисък жизнен стандарт се намират в България, отчита Евростат. \r\n\r\n Водещи от всичките 281 европейски региона според икономическата дейност, отразена в покупателната способност на населението през 2017-а година, са Вътрешен Лондон-запад в Обединеното кралство (626% от средноевропейския БВП), Люксембург (253%), Южна Ирландия (220%), региона Хамбург в Германия (202%), региона на Брюксел в Белгия (196%), Източна и Централна Ирландия (189%) и региона на Прага в Чешката република (187%). \r\n\r\n В 21 европейски региона БВП на глава от населението през 2017-а година е бил с 50 или повече процентни пункта над средното ниво за ЕС: пет региона в Германия, два в Република Ирландия, в Нидерландия и във Великобритания и по един в Белгия, Чешката република, Дания, Франция, Словакия, Полша, Швеция и в Люксембург, като населението на тези 21 региона е 52,3 милиона. \r\n\r\n На другия полюс са 20 европейски региона, в които БВП на глава от населението е бил през 2017-а година под 50% от средноевропейския, като в тази негативна класация цели пет региона са от България (при това сред седемте области с най-нисък жизнен стандарт), по четири от Гърция и от Унгария, три от Полша и по два от Франция от Румъния. Населението на тези 20 най-бедни европейски региони е 22,9 милиона. \r\n\r\n Северозападния район на  България е регионът през 2017-а година с най-нисък жизнен стандарт, равняващ се на едва 31% от средноевропейския, следван от друг български регион - Южен-централен (с 34%) и френския Майот (също с 34%). Следват българския Североизточен регион (с БВП на глава от население, равняващ се на 39% от средния за ЕС), румънския Североизточен регион (също с 39%), българския Югозападен регион (с БВП на глава от население, равняващ се на 39% от средноевропейския) и българския Югоизточен регион (с 43%). \r\n\r\n Евростат отбелязва, че в някои региони стойностите на БВП на човек от населението биха могли значително да се влияят от потоците ежедневно мигрираща работна сила. Нетните миграционни потоци от ежедневно приходяща работна сила в тези региони увеличава продукцията до равнище, което не може да бъде достигнато от местното активно население в дадения регион, предаде БНР. \r\n\r\n В Северозападния район на България БВП на глава от населението за 2017-а е бил едва 4600 евро и в размер общо на 3,486 млрд. евро, или 6,7% от националния БВП. В същото време в Югозападния регион на България БВП на глава от населението е бил 11 700 евро и в общ размер от 24,742 млрд. евро, или цели 47,9% от националния БВП. \r\n \n\t\t\t\t\t\t", "date": "2019.02.26", "title": "Северозападна България е с най-нисък БВП в Евросъюза!"}
{"url": "http://www.bnews.bg/article/257386-gazprom_izbra_koy_da_stroi_turski_potok_prez_balgariya", "text": "\n Руската \"Трубная металлургическая компания\" (ТМК) на Дмитрий Пумпянски е избрана от \"Газпром\" за строител на продължението на газопровода Турски поток през България. \r\n\r\n Това твърди икономическото издание РБК. Медията се позовава на информация от два независими източника. \r\n\r\n Целта на \"Газпром\" била да намали политическите рискове да не бъде построено нищо в България, както се случи със спрения от Русия през декември 2014 г. \"Южен поток\", който донесъл щети на компанията от около 800 млн. евро. \r\n\r\n Според РБК \"Трубная металлургическая компания\" (ТМК) ще достави в България около 300 хиляди тона тръби и преговаря и за участие в строителството. Целият проект засега е оценен на 1.4 млрд. евро. \r\n\r\n От компанията твърдят, че не участват в българския проект, но обмислят да кандидатстват в търга на \"Булгартрансгаз\", когато той бъде подновен. Преди дни свързваната с Христо Ковачки компания \"Атоменергоремонт\" оттегли жалбата си срещу обществената поръчка и тя може да бъде продължена с удължен заради замразяването ѝ срок. \r\n\r\n Председател на Съвета на директорите на ТМК е 55-годишният Дмитрий Пумпянски. За миналата година той е бил 62-и по богатство в Русия с лично състояние от 1.6 млрд. долара. \r\n\r\n Той държи контролния пакет в компанията за тръби, в която обаче съсобственик с 13.44-процентов дял е и руската банка ВТБ. \r\n \n\t\t\t\t\t\t", "date": "2019.02.26", "title": "\"Газпром\" избра кой да строи Турски поток през България?"}
{"url": "http://www.bnews.bg/article/257376-svekarvata_na_miskata_s_nosa_kupi_grivna_za_6_bona", "text": "\n Cвeĸъpвaтa нa Mиc Бългapия Taмapa Гeopгиeвa дaдe близo 6 бoнa зa гpивнa изpaбoтeнa oт злaтo, диaмaнти, пepли и caпфиpи. Kaтя Poyз нaддaвaшe зa ювeлиpнoтo чyдo пo вpeмe нa блaгoтвopитeлния тъpг нa eжeгoдни виeнcĸи бaл в Coфия. Cвeĸъpвaтa нa Taмapa нaддaвaшe cpeщy Mapиaнa Bълĸaнoвa, дoĸaтo нe ce cдoби c бижyтo cpeщy 5500 лeвa. Tя нe издaдe дaли щe зaдъpжи гpивнaтa зa ceбe cи или щe я дaдe нa cнaxa cи. \r\n\r\n Eжeгoдният Bиeнcĸи бaл cъбpa нaд 350 гocти. Πoд пaтpoнaжa нa ĸмeтa Йopдaнĸa Фaндъĸoвa opгaнизaтopитe пpoф. Pyмeн Heйĸoв и cъпpyгaтa мy Mapия cъбpaxa eлитa нa cтoлицaтa и Bиeнa. Kмeтът дapи плacтиĸa oт cвoe имe зa yчacтиe в тъpгa, ĸoятo бe пpoдaдeнa ĸaтo втopaтa нaй-cĸъпa вeщ зa 3500 лeвa, Фpyĸтиepa зa 2500 лeвa взe тpeтoтo мяcтo, пишe вecтниĸ „Бългapия Днec“. \r\n\r\n Opгaнизaтopитe ce пoxвaлиxa, чe тaзи гoдинa тъpгът и тoмбoлaтa ca cъбpaли cyмaтa oт 23 000 лeвa в пoмoщ нa дeцaтa c ayтизъм и бoлницaтa пo opтoпeдия в Coфия. Meждyвpeмeннo caмaтa Taмapa Гeopгиeвa вeчe ce движи вce пo-нaпepeнo ĸaтo нямa и пoмeн oт пpeдишнoтo нeyдoбcтвo. Πpипoмнямe, чe тя ĸopигиpa тoвa, зa ĸoeтo цялa Бългapия я oбиждaшe – a имeннo нoca cи. Ceгa oбoнятeлният opгaн нa Taмapa e дaлeч пo-ĸpacив и cтoи дoбpe нa лицeтo й. Koeтo пъĸ ceĸнa oбидитe и пoдигpaвĸитe зa нeя в мpeжaтa. \r\n  \r\n \n\t\t\t\t\t\t", "date": "2019.02.26", "title": "Свекървата на миската с носа купи гривна за 6 бона "}
{"url": "http://www.bnews.bg/article/257379-ofitsialno_registriranite_zarazeni_s_morbili_u_nas_sa_45", "text": "\n Към момента общият брой на официално регистрираните заразени с морбили е 45. Това съобщи директорът на Националния център по заразни и паразитни болести и епидемиолог проф. д-р Тодор Кантарджиев. \r\n„Към 25 февруари в референтната лаборатория има три нови потвърдени случая на заразени с морбили - две са на бебета от София, във възраст преди ваксинация, и едно дете от град Самоков“, посочи проф. Кантарджиев, като посочи, че всички те са хоспитализирани в софийски болници. \r\n  \r\n„Към момента официално регистрираните са 45 случая на заразени с морбили. От тях потвърдени в Националната референтна лаборатория на центъра са 27. Като 17 от болните са от област Благоевград, 7 са от град София и трима от София област“, обобщи директорът на Националния център по заразни и паразитни болести. \r\n\r\n По думите му към момента не може да се говори за епидемия, защото това са отделни епидемични случаи на взривове. „За епидемия може да се говори, когато е засегната област и когато се разпространява в различни области. Ако всички подлежащи и неимунизирани деца до 8-годишна възраст се ваксинират, няма да допуснем епидемия в нашата страна“, заяви епидемиологът. \r\n„По данните на Центъра за анализи и обществено здраве над 90% са ваксинирани против морбили през 2018 г.“, каза още той. \r\n \n\t\t\t\t\t\t", "date": "2019.02.26", "title": "Официално регистрираните заразени с морбили у нас са 45"}
{"url": "http://www.bnews.bg/article/257398-tereza_mey_s_novo_predlozhenie_izlizane_bez_sdelka_ili_otlagane_na_brekzit", "text": "\n Британската министър-председателка Тереза Мей предлага парламентът да гласува дали страната да излезе от ЕС без сделка или да се отложи Брекзит, ако нейното споразумение не получи одобрението на депутатите, съобщи журналист от в. \"Дейли телеграф\" в Туитър, цитиран от Ройтерс. \r\n\"Министър-председателката каза, че утре ще има задължително присъствие в зала на депутатите и гласуване по внесено предложение, което ще доведе до две гласувания на 12 март, ако нейното споразумение се провали\", написа Стивън Суингфорд, като цитира подробности от продължаващо министерско заседание. \r\n\"Едното ще бъде, ако няма сделка, а другото ще е за удължаване на действието на член 50\", уточнява журналистът. \r\nЕС би могъл да помогне на Великобритания да произведе втори референдум за Брекзит, като й позволи да определи евродепутати, които да работят за много кратко, каза днес външният министър на Люксембург Жан Аселборн. \r\n \n\t\t\t\t\t\t", "date": "2019.02.26", "title": "Тереза Мей с ново предложение - излизане без сделка или отлагане на Брекзит"}
{"url": "http://www.bnews.bg/article/257378-chetiri_detsa_izpotroshiha_nadgrobni_pametnitsi_v_lom", "text": "\n Две момчета на по 9 години и други две - на 10 и на 12 години - са нанесли истински погром в гробищния парк в Лом. Това съобщиха от Областната дирекция на МВР във Враца. Децата са повредили общо 11 паметни плочи. \r\nТе са си признали за вандализма при снемане на обяснения в присъствието на инспектор от Детска педагогическа стая. Сигнал за поругаването на гробните места подала 41-годишна жена от Лом, която посетила гроба на покойния си съпруг. \r\nТя разказала на полицаите, че е повредена надгробната плоча на мъжа й и е повален и счупен надгробния му паметник. Материалите по случая са докладвани в Районната прокуратура в Лом. \r\n \n\t\t\t\t\t\t", "date": "2019.02.26", "title": "Четири деца изпотрошиха надгробни паметници в Лом"}
{"url": "http://www.bnews.bg/article/257375-mariana_popova_bila_gadzhe_na_lyubo_kirov", "text": "\n Мариана Попова била гадже с колегата си Любо Киров, научи HotArena. Новината издадоха самите те в предаването „Мармалад”.  Любовните искри между двамата прехвърчат по времето, когато са още студенти. Мариана и Любо се познават от музикалната консерватория, а връзката им е приключила доста бързо, пише „България днес”. \r\nДвамата обаче остават приятели и дори често пеят заедно на една сцена. Но рядко говорят за старата любов помежду си. \r\n„Не е тайна, че сме били гаджета. Просто през годините сме виждали причина да го споделяме”, разкрива Попова. \r\n  \r\n \n\t\t\t\t\t\t", "date": "2019.02.26", "title": "Мариана Попова била гадже на Любо Киров"}
{"url": "http://www.bnews.bg/article/257388-popilyaha_blatechki_zaradi_dupeto_na_leydi_gaga_kleto_mazhkarche_koeto_zaryaza_zhena_si_zaradi_manekenka", "text": "\n Любимецът и секссимвол  в очите на хиляди български жени Асен Блатечки си навлече гнева на многобройните си последователи. \r\nПовод за недоволството им стана изказването на актьора, че „Лейди Гага не е никаква актриса и е избрана за главната роля във филма „Роди се звезда“ заради дебелия си гъз и големия нос“. \r\nРеакциите в социалните мрежи не закъсняха и буквално хиляди дами се почувстваха засегнати от думите му. \r\n„Какво очаквате от мъж, който заряза жена си и детето си заради манекенка. Не може всички жени по света да са кожа и кости като Дилянчето Попова, Асене.  Дължиш извинение на всички, които не сме моделки и не сме минали през пластичен хирург“, гласи коментар на разгневена потребителка във Фейсбук, забеляза „България Днес“. \r\n„Горкият, откъде да знае, като е зает да си въобразява, че да се показваш от хладилник и да ходиш по потник с цигара в ръка е върхът на актьорското майсторство (и може би в НАТФИЗ наистина Е). Клет Асен, клет потник, клет „секссимвол“. Клет селски маниер да обсъждаш външния вид на хора, чиито талант и успех никога няма да достигнем. Клето мъжкарче,  дето най-големият му аргумент срещу някоя жена е да каже, че гъзът и е дебел. Дайте му там една награда за най –хубаво олицетворение на кренвирш и да се куртулиса момчето“, пише Красимира Хаджииванова, визирайки една от известните реклами с актьора. \r\n \n\t\t\t\t\t\t", "date": "2019.02.26", "title": "Попиляха Блатечки заради дупето на Лейди Гага: Клето мъжкарче , което заряза жена си заради манекенка! "}
{"url": "http://www.bnews.bg/article/257390-balgari_masovo_sabaryat_vilite_si_v_gartsiya_zaradi_soleni_globi", "text": "\n Българи си премахват сами вилите в Гърция в районите на Миродато, Мандра и Авдира заради акция с непосилни глоби за незаконно строителство от гръцките власти от последните месеци на миналата година. В трите крайморски селища, които са в района на Ксанти, има около 200 имоти на българи, които са купили земеделска земя, върху която са поставили каравани и вили, съобщава \"Марица\". \r\n\r\n Властите налагат глоби от 15 000 до 150 000 евро в зависимост от големината на обекта и строителните материали. Затова нашенците започнали да бутат сами вилите си, което сваля глобите до поносимите 500 евро. Прагматичен смолянчанин дори развъртял резачката си и прибрал дървения материал от постройката си обратно в Смолян. \"Това не е нещо избирателно към българите, налагат се и на гърци\", обясни пред \"Марица\" обясни бизнесменът от Златоград Величко Сидеров, който също има имоти в съседна Гърция. \"Това е процес, който тече в последно време в Гърция, след пожара в Атина. Има много голямо увеличение на глобите, преди бяха 30% от 600 евро на кв. м, сега е 100% от 600 евро/кв. м. \r\n\r\n И всяка година след това плащаш 300 евро на кв. м глоба, защото продължава да ти седи на мястото незаконната къща, тъй като нямаш право на земеделската земя да сложиш и преместваем обект, само каравана или кемпер.\" Той заяви, че заедно с други собственици на такива обекти търсят съдействие чрез кметовете на общини в Смолянско от държавата ни за решаване на проблема с гръцките власти.  \r\n\r\n \"Запознат съм с проблемите на собствениците на имоти в района на Северна Гърция\", заяви кметът на община Смолян Николай Мелемов. Той посочи, че има промяна в гръцкото законодателство. \"Когато са строени обектите условията са били други и не е имало проблем. Разговарял съм с кмета на Ксанти и проблемът е поставен на ниво заместник министри. Редно е да се каже, че строителните власти не делят обектите на \"български\" и \"гръцки\" и критериите са еднакви.\" Има подозрения, че напрежението се провокира от местни политици, които всявали съмнения, че българите ползвали имотите и правата върху тях незаконно. Българите започват да си купуват имоти край морето след отварянето на пунктовете през границата при Златоград и Маказа. Хора от Смолян, Мадан, Златоград, Рудозем, Момчилград, Кирково, Пловдив купуват парцели от по 300-400 кв. м и върху тях слагат каравани и преместваеми бунгала. Вложенията им варират от 15 до 50 000 евро в обектите. В тях много от тях започнаха през годините успешно да развиват туризъм, като отдават цяло лято стаи за български туристи. Това обаче не се харесва на гръцките хотелиери, защото им се подбиват цените. Гърците негодували, че нашенци не плащат техните разходи за данъци и осигуровки на държавата им, за разлика от тях, а ползват морето за собствен бизнес. \r\n  \r\n \n\t\t\t\t\t\t", "date": "2019.02.26", "title": "Българи масово събарят вилите си в Гърция  заради солени глоби"}
{"url": "http://www.bnews.bg/article/257377-trima_postradali_pri_sblasak_na_leka_kola_s_kamion_kray_varna", "text": "\n Малко дете и двама възрастни пострадаха при сблъсък на лека кола с камион. Катастрофата е станала на пътя Аксаково-Кичево вчера, 25 февруари, към 16:25 часа, съобщиха от варненската полиция. 24-годишен водач на „Фолксваген” загубил контрол над леката кола и се блъснал странично в насрещно движещ се товарен автомобил \"Волво\". \r\nМъжът получил фрактура на кости на едното стъпало. Пострадали са и малко дете и 26-годишна жена, които са получили контузни наранявания. Тримата са прегледани и освободени за домашно лечение, без опасност за живота. \r\nПътник в специализиран автомобил пострада, след като водачът на колата с марка „Ивеко” направил рязка маневра, за да избегне сблъсък с неустановен към момента автомобил. Инцидентът е станал на варненския бул. ”Сливница” към 8.30 часа, на 25 февруари. \r\nРязката маневра станала причина 27-годишният пътник да получи контузии. Прегледан е и освободен за домашно лечение.  \r\n \n\t\t\t\t\t\t", "date": "2019.02.26", "title": "Трима пострадали при сблъсък на лека кола с камион край Варна"}
{"url": "http://www.bnews.bg/article/257411-maya_manolova_osadi_toplofikatsiya_sofiya_ead", "text": "\n Омбудсманът Мая Манолова осъди \"Топлофикация София“ ЕАД за отказа на изпълнителния директор на дружеството да предостави информация по ЗДОИ. \r\n\r\n Съдебната сага на омбудсмана с \"Топлофикация София“ продължи близо три години, тъй като ръководството отказваше да даде исканата информация за какво са похарчени събраните през 2015 г. юрисконсултски възнаграждения за близо 15 млн. лева чрез започнати дела срещу 21 хиляди столичани. В тези производства дружеството е поскало минимум 300 лева пред съда, 350 лева пред частен съдебен изпълнител и 300 лева по исково производство. \r\n\r\n С Решение № 1149 от 25 февруари 2019 г. Административен съд София –град отмени отказа и изпрати преписката на изпълнителния директор за предоставяне на информацията, изрично и изчерпателно посочена в заявлението на омбудсмана. Решението е окончателно и не подлежи на обжалване. (Решението на съда тук) \r\n\r\n През 2018 г. съдът отмени \"мълчаливия отказ“ на изпълнителния директор на \"Топлофикация София“ ЕАД, като преписката бе върната за произнасяне. Последва решение на столичното топлофикационно дружество, в което отново изпълнителния директор отказа да предостави исканата обществена информация. \r\n\r\n На 7 октомври 2016 г. общественият защитник поиска отговор на десет въпроса по Закона за достъп до обществена информация. \r\n\r\n В рамките на 14-дневния срок омбудсманът не получи изрично решение съгласно законовите изисквания. Вместо това, от \"Топлофикация София“ ЕАД изразиха писмено становище, в което се твърди, че поисканата информация и субекти не попадат в приложното поле на ЗДОИ. \r\n\r\n В жалбата си до Административния съд Мая Манолова подчерта, че \"топлофикационното дружество е в кръга на задължените субекти съгласно  ЗДОИ, тъй като представлява публичноправна организация по смисъла на закона“. Освен това тя е категорична, че „исканата информация е „обществена“ по смисъла на ЗДОИ;  не са спазени изискванията за форма на отказа; исканата информация не съдържа търговска тайна; налице е надделяващ обществен интерес“.           \r\n\r\n Омбудсманът поиска от монополното дружество информация по ЗДОИ след като Конституционният съд отхвърли искането за противоконституционност на разпоредби в Гражданския процесуален кодекс и Данъчно-осигурителния процесуален кодекс. Става дума именно за т.нар. \"юрисконсултски възнаграждения“, които „Топлофикация“ прибира от своите длъжници, въпреки че заплатите на юристите й са включени в цената на топлинната енергия, одобрена от КЕВР. \r\n \n\t\t\t\t\t\t", "date": "2019.02.26", "title": "Мая Манолова осъди \"Топлофикация София\" ЕАД"}
{"url": "http://www.bnews.bg/article/257384-borisov_iskal_biznes_na_svetlo_a_pak_to_imalo_yarostna_saprotiva", "text": "\n Рекорден спад на цигарената контрабанда от 4,4%, отчете бизнесът по време на кръгла маса с участието на премиера, финансовия министър, главния прокурор и вътрешния министър. \r\n\r\n Все още най-голям е ръстът на продажбата на незаконни цигари в Хасково, намаляла е контрабандата в района на Сандански, Благоевград и Димитровград. Намалението през последното тримесечие на 2018 г. е с 0,9 на сто спрямо предпоследното, сочат данните. \r\n\r\n Това е най-ниската контрабанда досега с оглед на данните в ЕС, коментира след представянето на проучването главният прокурор Сотир Цацаров. \r\n\r\n По думите му това е и резултат от добрата работа на прокуратурата и законодателя, който се е вслушал в нейните предложения за промени в Наказателния кодекс. Промените позволиха да бъде криминализирано и разпространението на нелегални цигари. \r\n\r\n \"Това са стотици милиони повече в бюджета. Приходите в бюджета дават възможност след това да се увеличават доходите, а не да богатеят един кръг лица\", заключи и Борисов, след като изслуша подробно данните. \r\n\r\n Точно заради битката на държавата със сивия сектор не само при контрабандата на цигари и горива, съпротивата е голяма, констатира Борисов. \r\n\r\n И даде пример с отпора на фирмите заради смяната на софтуера за връзка с НАП. \"Моят най-колегиален съвет към всички - да си приведат бизнеса бял!\", препоръча Борисов. \"Софтуерът се манипулира, всички ходите на ресторанти и знаете\", намекна той за касовите апарати. \"Съпротивата е голяма, но щом искаме бяла икономика...\", негодува премиерът само три часа след срещата с БСК в Министерския съвет именно заради съображенията на търговците за новия софтуер за връзка с НАП и смяната му в касовите апарати. \r\n\r\n Борисов се възмути, че бизнесът не иска да излезе на светло, а после пък има изисквания към държавата. \"Огромна съпротива, а в същото време излизат и казват - държавата да ми направи осветлението и канализацията. На приказки е лесно\", заключи той. \r\nПремиерът продължи да коментира и сутрешната си среща с бизнеса за проблема с касовите апарати. \r\n\r\n \"Срока за касовите апарати удължихме го още веднъж със седем месеца, въпросът е при тези ниски данъци, трябва ли и ДДС да крадат и тази съпротива да е толкова яростна?\",  \r\n\r\n \"Искаме сървърът да не ходи в Макао или да не си купува от регистрирани вънка фирми лицензи. И всички пари да излизат от България, а ние да сме лошите. Тези пари ще се генерират в бюджета за всичко, което е необходимо\", изрази отношението си към протеста им Борисов. \r\n\r\n Той апелира към асоциациите на търговците на горива по примера на цигарения бизнес да се свържат с НПО-та и да направят подобно проучване на сивия сектор. Приканвам и вас, говорете, първия месец ще седим, ще се червим, на третия месец ще има резултат, обърна се към бранша премиерът. \"Тези пари ще се генерират в бюджета за всичко, което е необходимо\", допълни той.Борисов се върна назад във времето, когато на борбата с контрабандата пречело съперничеството между различните служби и институции, а \"всичките известни имена на контрабандисти бяха агентура\". \"Доста от тях не са между живите\", допълни Борисов. \r\n\r\n И направи сравнението, че сега, заради мерките на държавата срещу сивия сектор, \"и мафията излиза и вика - махайте се!\" \"Точно тия, които крадат\", каза Борисов, предаде Канал 3. \r\n\r\n И отново се обърна към онези, които трябва да дебнат нередностите при горивата: \"Така че, колеги, действайте. С ръчна камера да снимате всяко едно движение на кораби и танкери, за всяка претенция искам да имам видео. Това искам и това се прави\", заключи Борисов. \r\n\r\n По повод изискванията на премиера за мерките при горивата и наблюдението на бензиностанциите, вътрешният министър коментира, че вече три години ежедневно полицията проверява масово бензиностанции. \r\n\r\n Има сигнали в МВР за съмнителни бензиностанции, но все още се работи по тези случаи, каза Младен Маринов. Той си направи устата и служителите, които работят по темата, да получават бонуси като стимул за работата си, а и като бариера срещу подкупност. Той обаче призна, че тук думата има \"законодателната воля\". \r\n \n\t\t\t\t\t\t", "date": "2019.02.26", "title": "Борисов искал бизнес на светло, а пък то имало яростна съпротива"}
{"url": "http://www.bnews.bg/article/257385-kat_burgas_prodalzhava_da_ima_problem_s_obsluzhvaneto_na_grazhdani", "text": "\n \r\nНа 27 февруари т.г. от 15.00 ч. до края на работния ден звено „Регистрация на МПС” към сектор „Пътна полиция” при ОДМВР – Бургас няма да предоставя услуги на граждани, поради извършване на промени в софтуерното приложение на компютърните системи. ОДМВР – Бургас се извинява на \r\nгражданите за причиненото неудобство, съобщиха оттам. \r\n\r\n Тази невъзможност се случва след като преди седмица стана ясно, че поради профилактика на системата  \r\n \n\t\t\t\t\t\t", "date": "2019.02.26", "title": "КАТ-Бургас продължава да има проблем с обслужването на граждани!"}
{"url": "http://www.bnews.bg/article/257373-gala_natiska_stefan_za_svatba", "text": "\n „Чакам си пръстена, Стефане!”, закачи дългогодишния си партньор тв водещата Гала. Звездата на „Нова телевизия” даде знак, че все още й се иска да се види още веднъж като булка, въпреки че веднъж мина под венчило. \r\nБлондинката, която вече е на 52 години, от десетилетия живее с мъжа си Стефан на семейни начала. В тв игра в „На кафе” обаче, водещата се сдоби с ефектно бижу, докато забавляваше гостите в студиото си. \r\nИ се пошегува, че очаква ново предложение за брак. Коментарът й прозвуча уж на шега, но игривият й поглед провокира съмнения, че не е само майтап. Гала неведнъж е споделяла, че си живее прекрасно и без брак със Стефан, пише \"България днес\". \r\nГостите в студиото й изтананикаха Менделсон, а цялата случка бързо бе забравена. Гала вече има един развод зад гърба си и пораснала дъщеря. \r\nНо нищо чудно, сега, когато Мари е голяма, тя да се е размечтала пак да се види в бяло. \r\n  \r\n \n\t\t\t\t\t\t", "date": "2019.02.26", "title": "Гала натиска Стефан за сватба "}
{"url": "http://www.bnews.bg/article/257412-orban_prashta_pismo_do_vseki_ungarets_za_imigratsionnata_kriza", "text": "\n Унгарското правителство засилва кампанията си срещу лидерите на ЕС, повтаряйки обвиненията, че ЕС се стреми да насърчава масовата имиграция на континента, съобщава \"Вашингтон топ нюз\", цитирайки АП. \r\n\r\n Говорителят на правителството Золтан Ковач заявява, че гражданите ще получат писмо от премиера Виктор Орбан, в което обяснява усилията на ЕС за имиграция. \r\n\r\n В писмото си Орбан заявява, че иска да информира унгарците \"за тревожните развития на имиграционната криза\". \r\n\r\n \"Брюксел не е научил нищо от ужасните терористични нападения от последните години. Иска да доведе още повече мигранти в Европа. Сега бюрократите се готвят да насърчават миграцията с нови мерки\", пише Орбан. \r\n\r\n В писмото на премиера е включен и лист със седем предполагаеми политики на ЕС, за които той твърди, че насърчават миграцията: отслабване на правата на държавите-членки за защита на границите; даване на повече средства на \"политически активистки групи\", които подкрепят миграцията; намаляване на финансовата помощ за страните, противопоставящи се на миграцията; и даване на предплатени банкови карти на мигранти. \r\n\r\n \"Ние искаме да защитим нашата сигурност и нашата християнска култура, за да постигнат целта си, брюкселските бюрократи искат да прекършат съпротивата на страните, противопоставящи се на имиграцията\", пише той. \r\n\r\n Унгарската служба на Европейската комисия излезе с подробно опровержение на твърденията на Орбан, отричайки, че иска да намали финансовата помощ за страните, противопоставящи се на миграцията, и отбеляза, че предплатените банкови карти се използват само в Гърция за подкрепа на интеграцията на бежанците и търсещите убежище, а не да насърчават имиграцията. \r\n\r\n Освен лидерите на ЕС, германският канцлер Ангела Меркел и други политици разкритикуваха кампанията на правителството на Орбан и защитиха председателя на Европейската комисия Жан-Клод Юнкер. \r\n\r\n Кампанията за защита на ЕС получава вътрешна подкрепа в самата Унгария. \r\n\r\n Опозиционната партия \"Импулс\" стартира \"кампания за реалност\", като поставя стикери на някои правителствени плакати, за да замени обвиненията срещу ЕС с лозунги, които подчертават проблемите у дома. \r\n\r\n Те включват: \"Всяко шесто унгарско дете е родено в чужбина\", позовавайки се на стотиците хиляди унгарци, които са емигрирали през последните години, или \"Няма семейни лекари в над 400 области\" и \"Над 4000 учители липсват в училищата.\" \r\n \n\t\t\t\t\t\t", "date": "2019.02.26", "title": "Орбан праща писмо до всеки унгарец за имиграционната криза"}
{"url": "http://www.bnews.bg/article/257382-shofyor_blasna_vazrasten_mazh_i_izbyaga", "text": "\n Възрастен пешеходец е с опасност за живота, шофьорът се издирва. Инцидентът е станал снощи около 22.40 ч. в Плевен. \r\nНа ул. \"Петко Каравелов\" неустановен към момента лек автомобил при движение в посока кръстовището с ул. \"Сан Стефано\" блъска движещ се по пътното платно пешеходец 81-годишен плевенчанин. \r\nСлед което водачът на лекия автомобил напуска произшествието. Пострадалият пешеходец е транспортиран до Центъра за Спешна помощ при УМБАЛ-Плевен, където е прегледан и е установено, че има фрактура на черепа с тежка черепно-мозъчна травма. Настанен е за лечение в сектор по анестезиология, реанимация и интензивно лечение (САРИЛ), с опасност за живота. Взета му е кръвна проба за изследване. \r\nПродължава работата по установяване на лекия автомобил и водачът му. \r\n \n\t\t\t\t\t\t", "date": "2019.02.26", "title": "Шофьор блъсна възрастен мъж и избяга"}
{"url": "http://www.bnews.bg/article/257391-naglost_bnt_prizna_za_komandirovkata_na_kamenarov_po_vreme_na_bolnichen_bila_samo_za_den_i_planirana_po_rano", "text": "\n Гeнepaлният диpeĸтop нa БHT Koнcтaнтин Kaмeнapoв нaиcтинa e бил в бoлнични зa пepиoдa 14-20 фeвpyapи, a ĸoмaндиpoвĸaтa мy в Бpюĸceл зa ĸoнфepeнция зa пpeдизвиĸaтeлcтвaтa пpeд ayдиo-визyaлнитe мeдии e билa плaниpaнa oтдaвнa и билa пo личнa пoĸaнa нa пpeдceдaтeля нa EK Aнтoниo Taяни. Зaтoвa ce нaлoжилo шeфът нa БHT дa oтпътyвa дoтaм, нo caмo нa 19 фeвpyapи. \r\n\r\n Toвa oтгoвapят oт БHT нa питaнe нa Coфийcĸия гpaдcĸи cъд дaли гeнepaлният диpeĸтop ce e явявaл нa paбoтa oт 14 дo 20 фeвpyapи, вĸлючитeлнo дaли e бил ĸoмaндиpoвaн cлyжeбнo в Бpюĸceл, зa ĸaĸъв пepиoд и пo ĸaĸъв пoвoд. Сайтът \"Дe фaĸтo\" публиква oтгoвopa, пратен до CГC. \r\n\r\n Дoтyĸ ce cтигнa, cлeд ĸaтo нa 18 фeвpyapи Kaмeнapoв ce oĸaзa зaбoлял (отново) и в невъзможност да се яви на вoдeнoтo cpeщy нeгo дeлo зa шoфиpaнe пиян в CГC. Затова пък с молба от същия ден генералният директор на БНТ нacтoяваше, чe иcĸa личнo дa пpиcъcтвa и пpoцecът зa пopeдeн път бe oтлoжeн. На дрyгия дeн – 19 фeвpyapи обаче подопечната БНТ показа гeнepaлния си диpeĸтop нa... ĸoнфepeнция в Бpюĸceл и дaвaшe изявлeния oттaм. \r\n\r\n Ha тoзи фoн cъдът ce caмoceзиpa, нapeди пpoвepĸa нa бoлничния от страна на Столичната регионална здравна инспекция, дали са спазени Законът за здравето и Наредбата за медицинската експертиз, както и пoиcĸa oтгoвop oт БHT. \r\n\r\n В получения отговор се казва: \r\n\r\n \"Ha 14.02 в ĸpaя нa зaceдaниe нa Упpaвитeлния cъвeт нa тeлeвизиятa Kaмeнapoв ce e пoчyвcтвaл злe и e нaпycнaл cгpaдaтa. Ha 18.02 e yвeдoмил пo тeлeфoнa, чe e бoлeн и мy e издaдeн бoлничeн лиcт. Toгaвa e пoдгoтвeнa и зaпoвeд зa зaмecтвaнe, ĸaтo e oпpeдeлeн Baлepи Зaпpянoв зa зaмecтниĸ. Koмaндиpoвĸaтa нa Kaмeнapoв в Бpюĸceл e плaниpaнa мнoгo пo-paнo и e билa пo личнa пoĸaнa нa пpeдceдaтeля нa Eвpoпeйcĸия пapлaмeнт Aнтoниo Taяни. \r\n\r\n Πopaди нeвъзмoжнocт дa бъдe oтлoжeнo пътyвaнeтo, Kaмeнapoв e зaминaл, нo caмo зa 19.02. Зaпoвeдтa зa ĸoмaндиpoвaнe e издaдeнa нa 12.02 и e зa двa дни. Ha 20.02 зaпoвeдтa зa ĸoмaндиpoвaнe e видoизмeнeнa и e caмo зa 1 дeн – 19 февруари.\" \r\n \n\t\t\t\t\t\t", "date": "2019.02.26", "title": "НАГЛОСТ: БНТ призна за командировката на Каменаров по време на болничен, била само за ден и планирана по-рано!"}
{"url": "http://www.bnews.bg/article/257383-novoto_megaletishte_v_istanbul_shte_bade_pusnato_v_palna_eksploatatsiya_do_april", "text": "\n Новото летище на Истанбул, което има за цел да бъде сред най-натоварените в света, ще влезе в пълна експлоатация до 7 април, съобщава ДПА, като се позовава на в. \"Хюриет\". \r\nАеропортът на стойност 12 милиарда долара бе открит официално през октомври от президента Реджеп Тайип Ердоган, но от тогава само малка част от полетите бяха прехвърлени на него. Пълното му пускане в експлоатация бе отложено първо за януари, а след това за март, за съжаление на правителството, което го представи като черешката на тортата на строителния бум, довел до силен икономически растеж по време на 15-годишното управление на Ердоган. \r\nПрехвърлянето на дейността от летище Ататюрк към новата аерогара ще започне на 5 април в 3,00 ч. сутринта и ще продължи 45 часа, пише \"Хюриет\". \r\nНовото летище ще бъде в състояние да обслужва 90 милиона пътници годишно и може да бъде разширено за до 200 милиона пасажери, заяви Ердоган на церемонията по откриване през октомври. \r\n \n\t\t\t\t\t\t", "date": "2019.02.26", "title": "Новото мегалетище в Истанбул ще бъде пуснато в пълна експлоатация до април"}
{"url": "http://www.bnews.bg/article/257381-kosovo_otnovo_podade_molba_za_chlenstvo_v_interpol", "text": "\n Косово отново подаде молба за членство в Интерпол, съобщи Танюг, като се позова на косовския заместник министър на вътрешните работи Изми Зека. \r\nМолбата е подадена на 31 януари тази година, казал Зека за Радио Свободна Европа на албански език. \r\nИнтерпол също потвърди, че е получил молбата на Косово. \r\nСръбският външен министър Ивица Дачич каза миналата седмица, че Косово е подало молба за членство в Интерпол и добави, че не разбира \"необходимостта от такива самоубийствени ходове\". \r\nДачич изрази увереност, че Косово отново няма да бъде прието и то с още по-лош резултат в сравнение с миналата година. Може да се кандидатират и за ЮНЕСКО. Ние се подготвяме и за тази борба, заяви сръбският външен министър. \r\n \n\t\t\t\t\t\t", "date": "2019.02.26", "title": "Косово отново подаде молба за членство в Интерпол"}
{"url": "http://www.bnews.bg/article/257364-bafet_bogatite_amerikantsi_ne_plashtame_dostatachno_danatsi", "text": "\n Милиардерът инвеститор Уорън Бъфет каза, че богатите американци, включително той, не плащат достатъчно данъци, предаде Ройтерс. \r\n\r\n Богатите определено не са достатъчно облагани с данъци в сравнение с обикновените хора, каза председателят на инвестиционния холдинг Бъркшър Хатауей (Berkshire Hathaway) пред телевизия Си Ен Би Си. \r\n\r\n Колкото повече се специализираме, богатите стават все по-богати, отбеляза той. \r\n\r\n Според него най-добрият начин да се помогне на по-бедните е облекчения при подоходния данък. \r\n\r\n Това вероятно означава повече данъци за хора като мен, аз съм съгласен, допълни той. \r\n\r\n След като си върнаха контрола в Камарата на представителите на частичните избори през 2018 година някои представители на демократите призовават за по-високи данъци за богатите. \r\n\r\n Сред тях е представителката от щата Ню Йорк Александрия Окасио-Кортес, която предлага подоходен данък до 70 процента при доходи над 10 милиона долара, за да се преодолее все по-голямото разделение между бедни и богати. \r\n\r\n   \r\n \n\t\t\t\t\t\t", "date": "2019.02.26", "title": "Бъфет: Богатите американци не плащаме достатъчно данъци"}
{"url": "http://www.bnews.bg/article/257370-puskat_na_targ_58_magazina_v_podlezite_v_plovdiv", "text": "\n Магазините в четирите подлеза в центъра на Пловдив ще бъдат отдадени под наем от ОП \"Общински пазари\". Местният парламент трябва да вземе решението този четвъртък, като общият брой на организираните търгове ще бъде 58. Това е новата политика на градските власти, след като прекратиха концесиите на подлезите, съобщава Тrafficnews.bg \r\n\r\n Вместо целите съоръжения да се пускат през процедура по концесия, градските власти сами ще стопанисват обектите. Те ще прибират всеки месец наемите от въпросните магазини. \r\n\r\n От проектното решение става ясно, че помещенията в подлезите на \"Тримонциум\", ПУ-то, аптека \"Марица\" и площад \"Съединение\" ще се разиграят на търг. \r\n\r\n Най-скъпият подлез се оказва този подлеза на аптека \"Марица\". Там началните цени на 14-те обекта са от 300 до 1500 лева според квадратурата. Следващият подлез, чиито цени са високи, е този на хотел \"Тримонциум\". Там цените на 24-те помещения варират от 216 до 716 лева на месец. \r\n\r\n Двата най-непривлекателни подлеза са този до площад \"Съединение\" и на ПУ-то. Първият предлага 14 помещения с цени от 47 до 200 лева, а цените на 6-те магазина до университета са от 25 до 108 лева месечно. \r\n\r\n Междувременно стана ясно, че нито една оферта не е подадена за изграждане на подлеза \"Модър - Царевец\", който трябва да свърже директно районите \"Южен\" и \"Западен\", съобщава в. \"Марица\". Наддаването беше насрочено за днес, но няма никакви кандидати. От комисията обясниха, че ще удължат срока за офертите с още един месец. В общината са учудени, че няма мераклии за подлеза, тъй като обществената поръчка е за 12 млн. лева. \r\n \n\t\t\t\t\t\t", "date": "2019.02.26", "title": "Пускат на търг 58 магазина в подлезите в Пловдив"}
{"url": "http://www.bnews.bg/article/257363-notariusite_iskat_speshni_merki_sled_kato_izmamnitsi_otneha_zhilishte_na_10_godishno_sirache", "text": "\n Нотариуси искат законови промени, с които да се ограничат имотните измами. Поводът е разследване на Нова телевизия, в което беше показано как с фалшиво завещание измамници са отнели апартамент на 10-годишно сираче. \r\n\r\n Според председателя на дисциплинарната комисия към Нотариалната камара Димитър Танев сега всеки може да напише завещание от чуждо име, а законът не осигурява достатъчен механизъм, по който измамата да бъде установена при нотариуса. Затова били необходими нови правила. \r\n\r\n \"В конкретния случай имаме съставено самолично завещание, което е депозирано при нотариус. Всяко лице може да го напише и, след като почине лицето, някой да го занесе\", обясни той. \r\n\r\n По думите му нотариусът не може да извършва експертизи относно автентичността на смъртния акт. Той допълни, че съгласно Закона за наследство завещанието може да бъде депозирано в запечатан плик и нотариусът не знае какво има вътре. \r\n\r\n Измамата е извършена, след като 10-годишното момиченце получава в наследство имущество за милиони - четири апартамента в София - един на морето, земи в Бистрица и магазини. \r\n\r\n \"Дядото, по професия доктор-травматолог, притежаваше много имоти, които впоследствие тя наследи - апартаменти в София и в провинцията\", каза лелята на детето Елеонора Савова, която сега е настойник на малката Александра. \r\n\r\n Достъп до нотариалните актове на апартамента имала само една жена, която някога се грижила за десетгодишното момиче и за богатия й дядо преди да почине. Така един от тях изчезва и едно от жилищата е продадено, а после и препродадено. \r\n \n\t\t\t\t\t\t", "date": "2019.02.26", "title": "Нотариусите искат спешни мерки, след като измамници отнеха жилище на 10-годишно сираче"}
{"url": "http://www.bnews.bg/article/257357-germantsite_iskat_palna_zabrana_na_reklamite_na_tsigari", "text": "\n Повечето германци са за пълна забрана на рекламите на тютюневи продукти, сочат резултатите от проучване, цитирани ДПА. \r\n  \r\nШейсет и девет процента от респондентите в допитването, направено по поръчка на Германската асоциация на застрахователите, са заявили, че одобряват забраната, а само 27 процента са против. \r\n  \r\nПо-малко мнозинство - 58%, одобрява забраната за рекламиране на алкохола, а 36% са против. \r\n  \r\nСедемдесет и пет процента приветстват въвеждането на по-висок данък върху тютюневите изделия, а 59% настояват за същото увеличение при алкохолните продукти. \r\n  \r\nПроучването е проведено сред 1003 души на възраст над 18 години, интервюирани от института \"Форса\" за проучване на общественото мнение в периода 4-8 февруари. \r\n \n\t\t\t\t\t\t", "date": "2019.02.26", "title": "Германците искат пълна забрана на рекламите на цигари"}
{"url": "http://www.bnews.bg/article/257361-zhoro_i_diona_se_sabraha_video", "text": "\n Поп изпълнителят Жоро и дуетната му половинка Диона се включиха в благотворителен концерт в помощ на „Фондация \"Нашите недоносени деца“, който се проведе снощи в столичен клуб. \r\n\r\n Двамата изпълниха общото си парче „Подводница“ и успяха да взривят залата, доказвайки, че са изключително успешен тандем. Освен дуетната песен с Диона, Жоро представи и мега хитовите песни „Дреме ми“ и „Ти ли си“. \r\n\r\n „Щастлив съм, че получих покана и имах възможността да пея благотворително за каузата в помощ на недоносени бебета и техните родители. Радвам се, че публиката ни посрещна толкова топло и се забавлява на нашите изпълнения с Диона“, споделя Жоро. \r\n\r\n \r\n\r\n   \r\n \n\t\t\t\t\t\t", "date": "2019.02.26", "title": "Жоро и Диона се събраха (ВИДЕО)"}
{"url": "http://www.bnews.bg/article/257371-iranskiyat_vanshen_ministar_iznenadvashto_podade_ostavka", "text": "\n Външният министър на Иран Мохамад Джавад Зариф обяви в социалната мрежа Инстаграм късно вечерта вчера, че подава оставка, предаде Ройтерс. \r\n\r\n \"Искам дълбоко да благодаря на народа на Иран и на уважаемите служители на държавата за изминалите 67 месеца. Искрено се извинявам, че не мога да продължа работа и моля извинение за всички свои пропуски през последните години, докато бях външен министър\", писа Зариф на страницата си в Инстаграм, цитиран от ТАСС. \r\n\r\n Ройтерс припомня, че Зариф изигра важна роля в постигането през 2015 г. на ядреното споразумение между Иран и шестте световни сили. \r\n\r\n Зариф бе подложен на остри критики от антизападните хардлайнери в Иран, след като САЩ се оттеглиха от споразумението през май м.г. и подновиха санкциите си, отменени след подписването на споразумението. \r\n\r\n Канцеларията на иранския прeзидент Хасан Рохани потвърди тази сутрин, че Мохамад Джавад Зариф е подал оставка, но каза, че тя няма да бъде приета, предаде ДПА. \r\n\r\n Зариф вършеше работата си смело и ще продължи да го прави, съобщи президентската канцелария на страницата си в Инстаграм. \"Зариф няма да бъде сам и всички ние (правителството) ще го подкрепим\", се казва в поста. \r\n\r\n Местни наблюдатели изразиха изненада от времето, избрано за съобщение за оставката от страна на Зариф. В социалните медии веднага се развихри гореща дискусия за причините за оставката му, като някои участници стигаха до извода, че му е дошло до гуша от постоянните критики на хардлайнерите срещу ядреното споразумение със световните сили от 2015 г., договорено от него, и срещу правителствената политика на затопляне на отношенията със Запада. \r\n\r\n Други пък предположиха, че е бил ядосан от изключването му от срещата със сирийския президент Башар Асад, посетил Иран вчера. \r\n\r\n Всички бяха единодушни, че оставката на Зариф ще означава скоропостижен край на ядреното споразумение, което доведе до отмяна на санкциите срещу Иран в замяна на ограничаването на възможностите му да произвежда ядрени оръжия. Споразумението вече понесе тежък удар от решението на САЩ да излязат от него м.г. \r\n\r\n Оттеглянето на САЩ и подновените от тях санкции отприщиха нова вълна от вътрешни критики срещу Зариф в Иран. \r\n\r\n Държавният секретар на САЩ Майк Помпейо каза, че САЩ следят новините около оставката на Зариф. \r\n\r\n \"Нека видим, дали тя ще бъде приета. Каквото и да стане, той и Хасан Рохани са само подставени лица на една корумпирана религиозна мафия. Ние знаем, че всички окончателни решения се вземат от (аятолах Али Хаменей). Нашата политика остава непроменена - режимът трябва да се държи като нормална страна и да уважава своя народ\", писа Помпейо в Туитър. \r\n\r\n Наблюдатели в Техеран смятат, че Рохани не е в състояние да замени Зариф с човек със същата величина и авторитет. \r\n \n\t\t\t\t\t\t", "date": "2019.02.26", "title": "Иранският външен министър изненадващо подаде оставка"}
{"url": "http://www.bnews.bg/article/257355-kim_chen_un_pristigna_vav_vietnam_sled_kato_prekosi_tsyal_kitay_s_broniraniya_si_vlak", "text": "\n Севернокорейският лидер Ким Чен-ун пристигна във Виетнам рано тази сутрин за втората сисреща на върха с президента на САЩ Доналд Тръмп, на която двамата ще продължат диалога, започнат в Сингапур през юни м.г., и ще се опитат да постигнат споразумение за отказ на Пхенян от ядрената му оръжейна програма, предаде Ройтерс. \r\n\r\n Бронираният влак на Ким, потеглил преди два дни от Пхенян и прекосил цял Китай по 4000-километровия маршрут към Ханой, пристигна на граничната виетнамска гара Дон Дан. Според АП не е ясно дали влакът на Ким е спирал и дали той е имал някакви посещения и срещи по време на пътуването през Китай. \r\nПрекосявайки виетнамската граница, севернокорейският президент слезе от влака и премина по червен килим, за да поздрави виетнамския почетен караул, строен на гарата, край който се вееха знамената на двете страни. \r\n\r\n После той седна в очакващия го мерцедес и се отправи на 170-километрово пътуване по шосе към виетнамската столица Ханой, където ще се състои срещата му с Тръмп. \r\n\r\n Oт колата Ким приветства с ръкомахане събралото се множество от млади виетнамци, развяващи виетнамски и севернокорейски знаменца. Десетина бодигардове бягаха около мерцедеса при потеглянето. Очевидци, цитирани от Ройтерс, съобщават за мощна охрана и строги мерки за сигурност покрай магистралата, свързваща границата с Ханой. \r\n\r\n По-рано днес в Ханой пристигна държавният секретар на САЩ Майк Помпейо. Президентът Тръмп отлетя със своя \"Еър форс 1\" от Вашингтон вчера около обед и се очаква да пристигне в Ханой тази вечер местно време. \r\n\r\n Говорителката на Белия дом Сара Сандърс съобщи пред журналисти на борда на президентския самолет, че Тръмп и Ким ще имат първа среща насаме в сряда вечерта, след което ще вечерят заедно, придружени само от по двама души от своите делегации и от двама преводачи. Тръмп ще бъде на вечерята с държавния секретар Помпейо и с началника на кабинета си Мик Мълвейни. \r\n\r\n По-рано в сряда Тръмп ще се срещне с президента и премиера на Виетнам - страната домакин на съмита. Говорейки пред репортери преди да отпътува от Вашингтон, Тръмп каза, че очаква \"забележителна среща\" с Ким и добави, че двамата са установили \"много, много добри взаимоотношения\". \r\n\r\n Той обаче се опита да разсее очакванията за голям пробив от диалога в Ханой, като отбеляза, че ще бъде доволен, ако Северна Корея продължи да се въздържа от нови опити с ракетно-ядрени оръжия. \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.02.26", "title": "Ким Чен-ун пристигна във Виетнам, след като прекоси цял Китай с бронирания си влак"}
{"url": "http://www.bnews.bg/article/257369-obshtinski_savetnik_na_vmro_prilapa_zlaten_darzhaven_imot_v_kranevo_na_beztsenitsa", "text": "\n Общинският съветник от ВМРО Балчик Ивелин Ройдев е закупил имот в Кранево, частна държавна собственост на цена десет пъти по-ниска от пазарната, съобщава сайта informiran.net Това се случва след търг, обявен от Областния управител на Добрич Красимир Кирилов, също от ВМРО. \r\n\r\n Цената за която е обявен апетитния имот от близо декар на централната улица на Кранево е 8 045 лв. В крайна сметка спечелилият търга общински съветник го е придобил за 11 999лв или около 13 лв/м2. Справка на ОВарна.бг за пазарните цени на подобен имот показват, че реалната цена е между 70 и 90лв/м2. Или г-н Ройдев би следвало да плати поне 70 000лв. Но да се плащат такива пари за държавен имот не е по ,,воеводски“! \r\n\r\n Търгът сам по себе си е съмнителен , твърдят пред ОВарна запознати със сделката. \r\n\r\n Имотът бил апетитен и ежедневно било проверявано в сайта на Областна администрация Добрич, дали бил обявен търг за него. Според тях, на сайта информация за такъв търг не е имало. Според тях, е възможно обява за такъв търг да е качена на сайта на областна администрация Добрич, разпечатана и после свалена. Така, хем има търг, хем никой не знае за него и държавната земя отива при общинския съветник от ВМРО на цена в пъти по-ниска от пазарната. Сделката минава тихо, заповедта на областния е подписана забележете между Коледа и Нова Година -27.12.2018г. \r\n\r\n Добро време за …сделки. За същото вече бил подаден сигнал и в прокуратурата. Запознати със случая твърдят, че роля в съмнителната сделка с държавна земя има и друг общински съветник от ВМРО -Атанас Атанасов. който ползвайки близостта си по партийна линия с областния управител Красимир Кирилов е съдействал за ,,изгодната сделка“. Същият е собственик на охранителна фирма, която години наред охраняваше редица общински обекти в Балчик при явен конфликт на интереси а настоящия кмет прекрати тази порочна практика. \r\n\r\n Атанас Атанасов, познат и като Наско Сота беше ,,нагласен“ и за областен управител на Добрич, но Министерски съвет не одобри кандидатурата му през 2017 г. Причина за неизбирането му е присъда за умишлени престъпления в недалечното минало според информационна агенция Дарик. Тогава дори подкрепата на забъркания със скандала с продажбата на българско гражданство Каракачанов, не успя да му помогне и моралът взе връх над политическото дебилство и дебелоочие.  \r\n\r\n Общинският съветник от ВМРО Балчик Ивелин Ройдев е местен търговец, с магазини за китайки стоки в ккАлбена. Същият е избран за общински съветник от листата на ВМРО , където е бил на трета позиция на местните избори. Дали военния министър и виден ,,воевода“ Красимир Каракачанов/който е и собственик на вила в курортното Кранево/ знае за местните схеми на своите съпартийци и дали те се извършват с неговата ,,благословия“? И дали след скандала с продажбата на български паспорти в които бяха замесени ВМРО и лидера и военен министър Каракачанов, воеводите не търсят други източници на финансиране на предстоящите си предизборни кампании. \r\n \n\t\t\t\t\t\t", "date": "2019.02.26", "title": "Общински съветник на ВМРО прилапа \"златен\" държавен имот в Кранево на безценица! "}
{"url": "http://www.bnews.bg/article/257365-tragva_deloto_za_sdelkata_za_evn_dyankov_traykov_i_prokopiev_sa_podsadimi", "text": "\n Делото за сделката за EVN, по което подсъдими са бившите министри Симеон Дянков, Трайчо Трайков, бизнесменът Иво Прокопиев, както и трима мениджъри от консултантската фирма \"Булброкърс\", ще тръгне от трети път в спецсъда. Предстои насрочване на дата, съобщава \"24 часа\". \r\n\r\n На 20 февруари трима апелативни спецсъдии сложиха точка на споровете, че обвиненията на подсъдимите, свързани с продажбата на държавния дял в EVN на занижени цени, са неясни и противоречиви \r\n\r\n Дянков е подсъдим за престъпление по служба. Според прокуратурата, подбуден от Прокопиев, той разпоредил на шефа на Агенцията за приватизация да възложи оценката на последните държавни 33% в EVN на \"Булброкърс\". Това било с цел инвестиционният посредник да се облагодетелства с над 1,2 млн. лв. \r\n\r\n Трайков е обвинен в умишлена безстопанственост с щети от над 20 млн. лева. Той дал съгласие продажбата на притежавания от \"Държавна консолидационна компания\" миноритарен дял акции в EVN да се извърши от агенцията за приватизация в нарушение на стратегия. Според нея продажбата трябвало да бъде на по-високи цени. \r\n \n\t\t\t\t\t\t", "date": "2019.02.26", "title": "Тръгва делото за сделката за EVN! Дянков, Трайков и Прокопиев са подсъдими! "}
{"url": "http://www.bnews.bg/article/257374-suzanita_prebi_momiche_v_plovdivska_diskoteka", "text": "\n Як кьотек спретна Сузанита в дискотека в Пловдив. Щерката на Орхан Мурад се сби с млада девойка. Вследствие на боя потърпевшата е приета в болница \r\n\r\n Това стана ясно от пост на щерката на Орхан Мурад в социалната мрежа. Младата певицата поясни, че е била провокирана и затова се стига до сериозното спречкване. Скандалът между Сузанита и девойката започва в малките часове на събота. Екстравагантната изпълнителка започва да налага с шамари момиче, което е било в същата дискотека. \r\nДвете девойки се разправят пред нощното заведение и изведнъж щерката на Орхан Мурад налита на як бой. Тя удря с все сила невинното момиче, разкриха присъствали на кьотека. Младата и татуирана певица вади от дискотеката момичето, дърпайки я за косата пред цялото заведение. \r\n\"Защо постъпи вчера така с момичето. Физическото насилие не е ок\", питат я дори фенки на блондинката, които са станали свидетели на случилото се. Сузанита излиза навън с цял антураж от приятелки и напада девойката. Щерката на Орхан Мурад нанася няколко удара на беззащитното момиче. Още с първия я вади от равновесие. Девойчето пада на земята и за късмет на Сузанита не си удря сериозно главата. \r\nРазпрата не продължава повече от минута. Само бързата намеса на присъстващи на боя спират Сузанита да не разкъса опонентката си. След няколкото удара, които получава, момичето е откарано в спешното отделение. Там то е шито и остава под наблюдение на лекарите. \r\n\"Против съм агресията и физическата разправа. Не съм лош човек. Който е бил свидетел на случилото се, трябва да знае защо й посегнах и сега тя лежи в болницата. За да ме провокира толкова много, значи е засегнало болна тема\", признава Сузанита. \r\nСпоред запознати щерката на Орхан Мурад е ядосана от факта, че момичето се опитва да сваля гаджето й. Това се случва в периода, в който Сузи и Александър, по-известен като Лудия, са разделени. Щом се засичат в нощното заведение, девойката се увърта около половинката на Сузанита. Младата певицата прави забележка на девойчето, но тя не спира с опитите да се докопа до Сашо. Това вбесява Сузанита и тя вади отвън момичето, след което я набива яката. \r\n\"България Днес\" потърси за коментар родителите на Сузанита - Орхан Мурад и майка й Шени, но те не отговаряха на мобилните си телефони цял ден. \r\n \n\t\t\t\t\t\t", "date": "2019.02.26", "title": "Сузанита преби момиче в пловдивска дискотека "}
{"url": "http://www.bnews.bg/article/257367-zashto_tsveta_karayancheva_razreshi_na_deputati_da_se_razhodyat_na_lovno_izlozhenie_v_avstriya", "text": "\n \r\nЗащо Цвета Караянчева разреши на депутати да се разходят на ловно изложение в Австрия? \r\n\r\n Този въпрос удобно не бе зададен от водещите на сутрешния блок по БТВ Антон Хекимян и Мария Цънцарова! Двамата изнесоха информация, че двама депутата от БСП са посетили ловно-рибарско изложение в Австрия, но удобно премълчаха, че това посещение е станало възможно с разрешението на Цвета Караянчева. \r\n\r\n Непрофесионалното поведение на двамата водещи продължи с невярна информация за това колко ще получи един депутат, който не ходи на работа. Според информацията изнесена от БТВ такъв депутат трябвало да получи възнаграждение от 69.70 лева, което също не е вярно! \r\n\r\n Верният отговор е даден в чл.13, ал.3 на Приложение към правилника - Финансови правила по бюджета на Народното събрание, където ясно е записано: \r\n\r\n \" \r\n\r\n Тоест народния представител за неходене на работа получава една трета от месечното му възнаграждение и до една трета от представителните му разходи, което може да формира сума от около 2000 лева на месец. \r\n\r\n Водещите на БТВ обслужиха и некомпетентността на Цвета Караянчева и не информираха зрителите какво се случва с неизплатените заплати, които според чл. 14 на същото приложение се отнасят в икономия на бюджета на Народното събрание, която отново може да се изплати в края на годината на народните представители, тоест парите отново да отидат в техните джобове!  \r\n  \r\n \n\t\t\t\t\t\t", "date": "2019.02.26", "title": "Защо Цвета Караянчева разреши на депутати да се разходят на ловно изложение в Австрия?"}
{"url": "http://www.bnews.bg/article/257356-mezhdunarodnata_sistema_za_kontrol_na_vaorazheniyata_se_sriva", "text": "\n Ключовите елементи от международната система за контрол на въоръженията се сриват, заяви генералният секретар на ООН Антониу Гутериш, който призова да се запази американско-руският Договор за ликвидиране на ракети със среден и малък обсег от 1987 г. и да се избегне нова надпревара в ядреното въоръжаване, предаде Франс прес. \r\n\"Основните елементи на международната структура за контрол на въоръженията рухват. Продължаващото напълно безнаказано използване на химически оръжия води до ново разпространение на оръжия, а хиляди цивилни продължават да умират от употребата на незаконно леко стрелково оръжие и използването в градски райони на експлозиви, които са предвидени за бойното поле\", каза Гутериш на Конференцията на ООН по разоръжаването в Женева. \r\nОсвен това \"новите оръжейни технологии усилват рисковете по начин, който още не разбираме, и дори не можем да си представим\", добави той. \r\n  \r\n\"Нужна ни е нова визия за контрола над въоръженията в настоящия сложен контекст на международната сигурност\", подчерта генералният секретар на ООН. \r\n\r\n Гутериш изрази съжаление, че държавите вече се стремят да постигнат сигурност не чрез дипломация, а чрез разработване и трупане на нови оръжия. \r\n  \r\n\"Положението е особено опасно по отношение на ядрените оръжия\", отбеляза той. \r\n  \r\nСАЩ се изтеглиха от ракетния им договор с Русия от 1987 г., след като обвиниха Москва, че го нарушава. В отговор Русия също се изтегли от договора и разкритикува \"измислените обвинения\" на САЩ, с които те според нея оправдават изтеглянето си. Ако позициите на двете страни не се променят, през август договорът ще престане да действа. \r\n  \r\n\"Без договора за ликвидирането на ракети със среден и малък обсег светът ще стане по-несигурен и по-нестабилен. Тази несигурност и нестабилност ще бъдат силно усетени тук, в Европа\", заяви Гутериш. \r\n \n\t\t\t\t\t\t", "date": "2019.02.26", "title": "Международната система за контрол на въоръженията се срива"}
{"url": "http://www.bnews.bg/article/257354-katafalka_katastrofira_v_blagoevgrad_na_vodacha_mu_priloshalo", "text": "\n Катафалка на благоевградска погребална агенция самокатастрофира тази сутрин, след като на 53-годишния ѝ водач му е прилошало \r\n\r\n Сигналът за пътния инцидент е подаден в 6:00 ч. от булевард \"П.К. Яворов\" от водач на лек автомобил, движещ се след катафалката „Мерцедес“. Тя идва по булевард „П.К. Яворов“ в посока жк „Струмско“. Преди „Т“-образното кръстовище на водача му прилошава, продължава направо, качва се на бордюра и къса мантинелата. \r\n\r\n Движещите се зад катафалката подават сигнал на тел. 112, 53-годишният ѝ водач е транспортиран за Спешно отделение на МБАЛ-Благоевград и след преглед от лекар е освободен. Обяснил, че просто му е причерняло и загубил контрол над возилото, в което пътувал сам. \r\n\r\n Същият пътувал за Враца по работа. На катафалката са нанесени материални щети, на място пристигна и патрул на КАТ-Пътна полиция. \r\n \n\t\t\t\t\t\t", "date": "2019.02.26", "title": "Катафалка катастрофира в Благоевград, на водача ѝ му прилошало"}
{"url": "http://www.bnews.bg/article/257368-mis_balgariya_marina_voykova_se_omazhi", "text": "\n Мис България 2015 Марина Войкова мина под венчило. Преди броени дни красавицата каза „Да” на приятеля си Давид Бонев. Двамата решиха да не правят пищна сватба, а вместо това си организираха малко тържество с приятелите,. Войкова споделя, че моделството вече е на заден план, а вместо това предпочита да се занимава с други дейности. \r\nМис България и съпругът й решиха да не правят пищни тържества и вместо това организираха скромно парти за приятели. Войкова признава още, че си мечтае за деца и за семейство, пише „България днес”. \r\nКрасавицата бе една от най-популярните носителки на титлата мис България. И спечели не един и два конкурса, докато носеше короната на кралица на красотата. \r\n \n\t\t\t\t\t\t", "date": "2019.02.26", "title": "Мис България Марина Войкова се омъжи"}
{"url": "http://www.bnews.bg/article/257345-izprashtame_zimniya_polah_za_da_sreshtnem_proletta", "text": "Изпращаме последния зимен студ и посрещаме пролетта. Това показват средносрочните модели за времето, представени в \"Дарик кафе\" тази сутрин. Зимата започва сериозно отстъпление от Балканите, не се вижда зараждане на дълбоки средиземноморски циклони, студът отстъпва на север, което означава, че започва бърз преход към пролетта. Цялата следваща седмица дневните температури ще са именно пролетни - между 15 и 20 градуса. Следващата сряда се очертава да е изключително топъл ден - с температури дори до 25 градуса. Тази седмица обаче ще се редуват затопляне и захлаждане. В нощта срещу сряда и в сряда ще е предимно облачно и на места на изток и в планинските райони ще превали дъжд и сняг. Валежите няма да са съществени. В четвъртък и особено в петък времето ще е хубаво и тихо, като в петък дневните температури ще са между 10 и 15 градуса. В събота от северозапад ще нахлуе по-хладен въздух и на места ще превали дъжд, в планините сняг. Националният празник на България на 3 март, неделя, ще посрещнем без валежи. Времето обаче ще е сравнително хладно, дневните температури ще са в интервал между 8-12 градуса. А още в първия ден на новата седмица, който според календара ще бъде и почивен, ще ни зарадва истинска пролет. Вероятност за валежи се очертава едва в петък - 8 март. Изпращаме последния зимен студ и посрещаме пролетта. Това показват средносрочните модели за времето, представени в \"Дарик кафе\" тази сутрин. ", "date": "2019.02.26", "title": "Изпращаме зимния полъх, за да срещнем пролетта"}
{"url": "http://www.bnews.bg/article/257349-kubintsite_masovo_podkrepiha_novata_konstitutsiya_na_stranata", "text": "\n Кубинците масово подкрепиха новата конституция на страната, съобщава АФП. На референдум за или против новия основен закон, 86,85% са гласували \"за\", 9% са били \"против\" и 4,5% са пуснали невалидни бюлетини. Избирателната активност е била 84,4%. \r\n  \r\nНа изборите в Куба няма международни наблюдатели, но гражданите могат да наблюдават броенето на гласовете в своя избирателен район. \r\n\r\n Новата конституция постановява, че еднопартийната, социалистическа система в Куба е неотменима. Тя включва и мерки, насочени към умерени икономически и социални промени. \r\nСпоменати са постановки като частна собственост, чуждестранни инвестиции, малък бизнес, интернет, право на адвокат при арест и полово самоопределяне. Реконструира се правителството, като вече ще има министър-председател и се въвежда ограничение на продължителността на мандата на президента. \r\n\r\n Новата конституция предизвика големи дебати в Куба и в кубинската диаспора извън пределите на островната държава. Според режима в Хавана, тя представлява едновременно продължение на делото на революционния лидер Фидел Кастро и отчитане на изискванията на новото време. \r\n\r\n Католическата църква се обяви против новата конституция, а дисиденти я определиха като още едно потвърждение, че управляващата Комунистическа партия потиска кубинския народ. \r\n\r\n Дебатите по основния закон започнаха на широка основа, но впоследствие управляващите упражниха пълния си монопол над медиите, за да проведат кампания за пълно одобрение на новата конституция. Анализатори определят новия основен закон като опит да се даде възможност на президента Мигел Диас-Канел по-добра основа за осъществяването на реформи в икономиката. \r\n \n\t\t\t\t\t\t", "date": "2019.02.26", "title": "Кубинците масово подкрепиха новата конституция на страната"}
{"url": "http://www.bnews.bg/article/257351-britanskoto_pravitelstvo_zabranyava_livanskoto_shiitsko_dvizhenie_hizbula", "text": "\n Великобритания обяви, че смята да забрани всички крила на организацията Хизбула заради дестабилизиращото й влияние в Близкия изток и ще я определи като терористична, предаде Ройтерс. Лондон вече постави извън закона структурата на Хизбула за външна сигурност през 2001 г. и военното й крило през 2008 г., но сега иска да обяви за незаконно и политическото й крило. \r\n\"Хизбула продължава опитите си да дестабилизира крехката ситуация в Близкия изток, а ние вече не сме в състояние да разграничим забраненото й въоръжено крило от политическата партия\", каза британският вътрешен министър Саджид Джавид. \"Поради това реших да обявя групировката за незаконна в нейната цялост\", добави Джавид в изявление. \r\nПодкрепяната от Иран шиитска групировка вече е смятана за терористична организация от САЩ, които миналата седмица изразиха загриженост от нарастващата й роля в ливанското правителство. Законодателите от партията Хизбула нарекоха това решение \"нарушаване на суверенитета\". Британската забрана, която ще влезе в сила в петък, след формално парламентарно одобрение, означава, че всеки, който членува в Хизбула или й предлага подкрепа, ще извършва престъпление, за което може да получи присъда до 10 години затвор. \r\n\r\n Мотивирайки решението си, британското правителство каза, че организацията продължава да трупа оръжия в разрез с резолюциите на Съвета за сигурност на ООН, а подкрепата й за сирийския президент Башар Асад е удължила \"конфликта и бруталните репресии на режима срещу сирийския народ\". \r\nИзраел, който е неин основен враг, благодари на министър Джавид и призова ЕС да последва британския пример. Понастоящем ЕС смята за терористично само въоръженото крило на Хизбула, уточнява АФП. През 2017 г. няколко арабски държави, най-вече от Персийския залив, определиха ливанската партия Хизбула за терористична организация. \r\n\r\n Хизбула, или Партията на Бога, е създадена през 1982 г. по инициатива на Корпуса на пазителите на иранската революция, след израелското нашествие в Ливан, припомня АФП. \r\nХизбула успя да се наложи в Ливан като важен политически фактор и през 2005 г. за пръв път влезе в правителството. С течение на времето тя стана ключов играч в Близкия изток. \r\n\r\n В момента Хизбула има 3 от общо 30 министерства в ливанския кабинет, най-голям брой отвсякога, и се смята, че регионалното й влияние също се е разширило, тъй като нейни бойци участват в няколко конфликта в Близкия изток, включително в съседна Сирия. \r\n\r\n Във Великобритания Хизбула стана тема за вътрешно политическо противопоставяне, след като лейбъристкият опозиционен лидер Джереми Корбин веднъж използва по отношение на групировката думата \"приятели\". По този повод миналата седмица британският министър-председател Тереза Мей каза в парламента: \"Какво виждаме да върши неговата Лейбъристка партия? Хамас и Хизбула са приятели, Израел и САЩ - врагове\", предаде Ройтерс. Общо 74 организации са забранени в момента в Обединеното кралство, съгласно законодателството за борба с тероризма, в допълнение на 14 групировки, свързани със Северна Ирландия, уточнява АФП. \r\nЛиванският външен министър Джубран Басил, цитиран от ДПА, каза снощи, че решението на британското правителство да прибави политическото крило на шиитското движение Хизбула към списъка на терористичните организации, няма да окаже негативно влияние върху Ливан. Той говори след среща с външнополитическата представителка на ЕС Федерика Могерини. \r\n\"Дори целият свят да каже, че Хизбула са терористи, движението няма да бъде терористична организация в очите на ливанците\", отбеляза Басил. \r\n  \r\n \n\t\t\t\t\t\t", "date": "2019.02.26", "title": "Британското правителство забранява ливанското шиитско движение Хизбула"}
{"url": "http://www.bnews.bg/article/257346-osadiha_za_pedofiliya_visokopostaven_kardinal", "text": "\n Австралийският кардинал Джордж Пел беше осъден за сексуални престъпления срещу деца, съобщава АФП. \r\nСъд в Австралия реши, че Пел е посегнал на две момчета от хора на катедралата Свети Патрик в Мелбърн през 90-те години на 20 в. Обвинението срещу 77-годишния Пел беше, че притиснал в ъгъла две момчета, на 12 и 13 години, и ги накарал да извършат сексуален акт с него. \r\n\r\n Джордж Пел отрича обвиненията, а първото дело срещу него завърши с разделено мнение на съдебните заседатели, което доведе до нова процедура. Пълна забрана за медийно отразяване на делото, наложено от съдията по него, забраняваше на медиите дори да съобщават, че Джордж Пел е съден. \r\nПел е известен кардинал в католическата църква, който е упражнявал влиянието си за избора на папа и е ръководил финансите на Ватикана. \r\n\r\n Размерът на присъдата ще бъде определен по-късно. \r\n \n\t\t\t\t\t\t", "date": "2019.02.26", "title": "Осъдиха за педофилия високопоставен кардинал"}
{"url": "http://www.bnews.bg/article/257347-shakira_shte_se_izpravi_pred_sada_v_ispaniya_na_12_yuni", "text": "\n Шакира ще се изправи пред съда в Испания на 12 юни, след като магистратите в градчето югозападно от Барселона, в което живее в певицата, приеха искането на прокуратурата за дело срещу нея. \r\n  \r\nШакира е заподозряна в укриване на данъци. Според прокуратурата, тя е укривала приходите си чрез 14 компании, регистрирани в офшорни зони на Каймановите острови, Вирджинските острови и Панама. Смята се, че е укрила 14,5 млн. евро. \r\n  \r\nОт 2010 г. Шакира има връзка с известния футболист Жерар Пике. От 2011 г. двамата живеят на семейни начала в Барселона. \r\n  \r\nВъпреки това едва през 2015 г. Шакира е обявила пред данъчните, че живее в града. Според обвинението поне четири години тя е живяла в Барселона през по-голямата част от годината, но не е плащала данъци в Испания. \r\n \n\t\t\t\t\t\t", "date": "2019.02.26", "title": "Шакира ще се изправи пред съда в Испания на 12 юни"}
{"url": "http://www.bnews.bg/article/257350-semeystvo_ochakvashto_tretoto_si_dete_ostana_bez_dom_sled_pozhar", "text": "\n Семейство, очакващо третото си дете, остана без дом, след като пожар изпепели дома им. Пламъците избухнали в имота в пловдивското село Брестник толкова бързо, че родителите едва успели да извадят двете си деца навън. Огънят най-вероятно е тръгнал от коминното тяло на втория етаж. \r\n  \r\nСъпругата Тина е бременна в деветия месец, а липсата на дом трудно може да бъде компенсирана. Къщата била строена дълго време и фамилията се нанесла да живее там през август м.г. \r\n  \r\nЗа да си позволи да я построи, семейството на Петър Димитров изтеглило кредит от над 240 000 лева, разказва NOVA. Имотът е застрахован, но средствата от застраховката ще покрият само част от щетите. \r\n  \r\nЛичната трагедия на младите родители за кратко време накара стотици хора в социалните мрежи да започнат организация в помощ на бедстващите. Съседи, приятели и колеги на Петър, който е пилот в база „Граф Игнатиево”, вече помагат на 4-членното семейство. \r\n  \r\n \n\t\t\t\t\t\t", "date": "2019.02.26", "title": "Семейство, очакващо третото си дете, остана без дом след пожар "}
{"url": "http://www.bnews.bg/article/257353-britanskite_leybaristi_podkrepyat_ideyata_za_vtori_referendum_po_brekzita", "text": "\n Британската основна опозиционна Лейбъристка партия ще подкрепи законодателна поправка, в която се предлага организиране на втори референдум за Брекзита, ако парламентът отхвърли нейния алтернативен план за напускане на Европейския съюз, предаде Ройтерс. Целта е да се избегне \"пагубен Брекзит\", към който водят страната консерваторите на премиера Тереза Мей, заяви снощи лидерът на партията Джереми Корбин, цитиран от АФП и ДПА. \r\nНа среща с депутатите от партията късно снощи се очакваше Корбин ще обяви, че Лейбъристката партия ще внесе поправка с искане Великобритания да остане в митническия съюз на ЕС и да запази тясната си връзка с единния пазар на общността и след Брекзита. Ако тази поправка, както се очаква, бъде отхвърлена, ще се внесе втора поправка с искане за втори референдум по Брекзита. \"По един или друг начин ще направим всичко по силите си да избегнем Брекзит без споразумение\", се казва в предварителния текст на речта на Корбин. \r\n\"Ако парламентът отхвърли нашия план, то тогава партията ще изпълни обещанието, дадено на нашата годишна конференция, и ще подкрепи провеждането на референдум\", каза говорителят на лейбъристите по въпросите на Брекзита Кейр Стармър, цитиран от Ройтерс. \r\n\r\n Парламентът трябва да дебатира и да гласува в сряда за следващите стъпки на страната по мъчителния развод с ЕС, като се очаква депутатите да внесат различни предложения и поправки, включително и искане споразумението за развода да бъде подложено на всенародно допитване. Лейбъристката партия не конкретизира какъв може да бъде въпросът в такъв нов референдум, но в предишни свои официални позиции е посочвала, че сред вариантите е и въпросът дали Великобритания да остане член на ЕС, отбелязва АП по този повод. \r\n\r\n Това решение на главната опозиционна партия е удар по усилията на премиерката Тереза Мей да спечели подкрепа за едно ревизирано споразумение с ЕС при гласуване, което тя обеща да се проведе до 12 март. Тя се надяваше при едно такова гласуване в самото навечерие на Брекзита, насрочен за 29 март, да привлече гласовете на онези депутати, които биха подкрепили това споразумение, за да се избегне Брекзит без споразумение, но които биха предпочели втори референдум. Сега лейбъристите подават ръка на тези депутати, предлагайки им алтернатива за нов референдум - нещо, което Мей категорично отхвърля, отбелязва Ройтерс. \r\n\r\n Ако Мей не успее да получи парламентарно одобрение за споразумение за Брекзит до 13 март, министри и депутати ще поискат тя да отложи датата на Брекзита 29 март и да изключи варианта за напускане на ЕС без споразумение, съобщи телевизия \"Скай нюз\", цитирайки неназован министър. \r\nПо-рано Мей обеща да внесе отново споразумението по Брекзита за гласуване в парламента до 12 март и повтори, че отлагането на Брекзита след 29 март няма да реши сегашната безизходица в парламента. \r\n\r\n   \r\n \n\t\t\t\t\t\t", "date": "2019.02.26", "title": "Британските лейбъристи подкрепят идеята за втори референдум по Брекзита"}
{"url": "http://www.bnews.bg/article/257360-spasi_sofiya_kade_e_obeshtaniyat_ot_fandakova_kontrol_na_kontrola_i_plateniyat_s_1_milion_leva_stroitelen_nadzor_koyto_neprestanno_e_na_obekta", "text": "\n Гражданското сдружение \"Спаси София\" сигнализира за нов абсурд в ремонта на емблематичната столична улица \"Граф Игнатиев\". Този път в центъра на града на очи се набива шахта, разположена по безумен начин  - в корените на дърво. \r\n\r\n Ето какво написаха от организацията във Фейсбук страницата си: \r\n\r\n \"Чудим се как да коментираме поредната глупост по ул. \"Граф Игнатиев\" - шахта в дърво! Освен че е наистина #HUBAVO, шахтата гарантира неговото скоропостижно изсъхване и стоварване върху главите на пешеходците. Не, няма да ни уморите и накарате да приемем този грандиозен провал, случващ се пред очите ни, в центъра на София, вече десети месец! Цялата некадърност, незаинтересованост и липса на капацитет на общината стана видима за всички. \r\n\r\n Въпреки огромното време и финансов ресурс, с които кметът и екипът ѝ разполагаха, успяха да постигнат такива #ВидимиРезултати, явно това им е максимумът. \r\n\r\n Това е поредният случай на подобно безхаберно отношение към градската зеленина, качеството, естетиката и детайлите на \"Джи Пи груп\", но вместо глоба те получиха отсрочка от 79 дни заради \"непредвидимо обстоятелство\" под формата на дъжд. Фирмата не беше глобена нито веднъж за \"съчетанията и красотите\" по ул. \"Граф Игнатиев\", с което всъщност кметът ясно доказа, че не защитава обществения интерес. \r\n\r\n Чудим се дали София изобщо има кмет, който да реагира и взима мерки за проблемите? Дали е допустимо ролята на Йорданка Фандъкова да се изчерпа с присъствието на лишени от смисъл \"проверки\" по обектите за пред медиите? Къде е обещаният от нея \"контрол на контрола\" и платеният с 1 милион лева строителен надзор, който \"непрестанно е на обекта\"? \r\n\r\n Йорданка Фандъкова - дължите сериозни отговори, защо не спира мърляващината по обект за 24 млн. лв., който трябваше да бъде напълно завършен на 3-ти Март? Докога ще допускате глупост след глупост и ще обяснявате, че #РемонтНаРемонта е за сметка на изпълнителя? Къде потъват парите ни!? Трябва да се срамувате от отношението към София и софиянци - те не заслужават това!\". \r\n \n\t\t\t\t\t\t", "date": "2019.02.26", "title": "\"Спаси София\": Къде е обещаният от Фандъкова \"контрол на контрола\" и платеният с 1 милион лева строителен надзор, който \"непрестанно е на обекта\"?"}
{"url": "http://www.bnews.bg/article/257362-novi_problemi_pred_elektromobilite_v_germaniya", "text": "\n Компаниите, управляващи станции за зареждане на електромобили в Германия, са изправени пред значителен проблем, тъй като от тях се изисква от 1 април да използват измервателни уреди, каквито още не съществуват, информира ДПА. \r\n\r\n Според новите изисквания станциите за зареждане, каквито има в почти всички германски градове, трябва да са снабдени с дисплей, показващ потреблението на киловати, така че шофьорите да знаят колко точно ще трябва да платят. \r\n\r\n В момента станциите показват на собствениците на електромобили колко минути ще могат да карат с едно зареждане, уточнява БТА. \r\n\r\n Към днешна дата все още няма налични измервателни устройства за станциите за бързо зареждане с постоянен ток, а обединението на Volkswagen, BMW, Daimler и Ford работи да инсталира именно такива устройства по германските магистрали. \r\n\r\n Ionity - мрежата, подкрепена от компаниите - посочва, че преговаря с германските власти и предполага, че необходимата технология ще стане достъпна през идните месеци. Вече инсталираните колонки за зареждане ще бъдат модернизирани, а не демонтирани, посочи говорител. \r\n\r\n В Германия е имало 16 100 станции за зареждане на електромобили към края на 2018 г. и 12% от тях са били за бързо зареждане, според данни на браншова организация. \r\n \n\t\t\t\t\t\t", "date": "2019.02.26", "title": "Нови проблеми пред електромобилите в Германия"}
{"url": "http://www.bnews.bg/article/257348-vandali_obezglavili_ostankite_na_800_godishen_krastonosets", "text": "\n Вандали обезглавиха останките на 800-годишен кръстоносец в крипта в Дъблин, пише Би Би Си. \r\n  \r\nПрестъплението било открито, след като туристически гид отворил църквата за посетители в понеделник следобед. \r\nТуристическите посещения в църквата бяха преустановени. Миналата година около 27 000 души са посетили храма и криптата. \r\n  \r\nВ обръщение Църквата на Ирландия каза, че вандалите са нанесли значителни повреди на останките в криптата, включително на 400-годишното тяло на монахиня. \r\n  \r\nПолицията е взела записите от охранителните камери и води разследване. \r\n \n\t\t\t\t\t\t", "date": "2019.02.26", "title": "Вандали обезглавили останките на 800-годишен кръстоносец"}
{"url": "http://www.bnews.bg/article/257359-paraskeva_dzhukelova_se_razdeli_s_mazha_si", "text": "\n 48-годишната актриса Параскева Джукелова отглежда сама дъщеричката си Калина, след като без много шум се е разделила с баща й - режисьора Виктор Божинов. Момиченцето е на близо 10 години и прилича много на майка си. \"Да, разделени сме от миналата година - потвърди Джукелова. - Бяхме заедно отдавна, повече от 15 години. Запознахме се между \"Сезонът на канарчетата\" и преди \"Суламид\", каза със смях Параскева, когато я помолихме да уточни. Както военните датират събитията в живота си \"по времето, когато бях лейтенант\", така очевидно артистите използват вместо календар филмите и ситуират събитията във времето според тях, пише \"България Днес\". \r\n\r\n Във всеки случай любовта им с Виктор избухва, след като Джукелова вече се е прочула с филма на режисьора Евгени Михайлов \"Сезонът на канарчетата\", където изигра ролята на главната героиня Лили. Това е една от първите кинотворби, разкриващи другото лице на социализма, и вдига голям шум. \r\n\r\n По времето, когато се срещат, Парашкева е завършила ВИТИЗ в първия клас на Стефан Данаилов, а Виктор, който е малко по-малък от нея, все още е студент по кинорежисура. Той много иска да се запознае с актрисата и го прави чрез общи познати. Младият режисьор не проявява излишна скромност пред звездата. Веднага я кани да се снима в негов учебен филм. Тя се съгласява. Някъде по това време стават гаджета. \"Дълго ми обясняваше, че не искал да има нищо общо с актрисите, с които работи. Аз не мислех така\" спомня си Параскева. Залюбват се малко преди да започнат филма. Паци и Виктор никога не са и мислили да минават под венчило. Не виждат смисъл. \"Зрели хора сме. Знаем какво искаме един от друг. С булчинска рокля съм се снимала в киното, така че съм се виждала. Не ми е голям мерак\", уточнява Джукелова. Актрисата никога не е крила, че детето й е дошло на бял свят след цели 10 години на ин витро процедури. Прави два опита - неуспешни, но на третия път чудото се случва, и то след като се доверява на колегите си актьори. Споделя им защо ще отсъства от работа и те я насърчават да продължи с опитите за ин витро. По това време Виктор е в Москва по работа и Джукелова му съобщава по телефона радостната новина. Калина идва на бял свят точно на Никулден. \r\n\r\n Разделените вече родители минават заедно през дългото чакане и затова и сега вземат всички решения за бъдещето на Калина заедно. Въпреки че не са двойка, те остават приятели и актрисата сверява с Божинов часовника си в работата. Една от последните й роли в киното е в копродукцията на БНТ \"Възвишение\". Зрителите ще могат да я видят в ролята на майката на Гичо в лентата, чиято премиера в национален ефир ще бъде на 3 март от 20,30 часа. Режисьор е бившият на Паци - Виктор Божинов. \r\n \n\t\t\t\t\t\t", "date": "2019.02.26", "title": "Параскева Джукелова се раздели с мъжа си"}
{"url": "http://www.bnews.bg/article/257372-bivsh_targovski_predstavitel_v_kuveyt_nyamame_tezhest_kato_partnyor_na_arabskiya_svyat", "text": "\n Лигата на арабските държави, която имаше среща с правителствени ръководители на ЕС в Египет, е организация, която стартира от преди 25 години. В нея няма единна политика между държавите - членове. ЕС също не беше последователен в поведението си към арабските държави, създаване на напрежение, последващ период на активна миграция към ЕС. Европейските страни трябва да разберат, че не може да се работи с арабските страни от позицията на външна намеса в управлението им. Това каза  Аспарух Карастоянов, бивш търговски съветник в Кувейт, в студиото на телевизия \"Блумбърг\". \r\n\r\n \"Тази първа среща се превръща в базов инструментариум за решаване на определени въпроси на базата на защита на икономически интереси. Три въпроса бяха поставени: първата тема беше свързана с екологията, втората с миграцията  и третата - с тероризма  и антитерористичните мерки\", уточни Карастоянов. \r\n\r\n Срещата дава нов ъгъл на погледа към арабските държави и може да коригира поведението на европейските страни, да се запознаят по-добре с условията в арабския свят. \r\n\r\n \"Всяка една европейска страна води собствена политика в арабските страни, що се касае до икономически отношения. Що се отнася до политическа стратегия, на база на рецептури, които идват отвъд океана, определени страни се включват към определени инициативи, за промяна на ръководството, оттук нататък има и негативно отношение на ЕС към отделни страни\", посочи бившияг търговски представител. \r\n\r\n Погледнато исторически, по думите на Карастоянов това са страни, създадени на основата на племена, а управляващото племе в един момент създава структура, която ангажира цялата родова общност в управлението на страната. В тази връзка Карастоянов посочи, че \"в арабския свят бизнесът се прави отгоре надолу\". Определени страни трябва да бъдат ухажвани, посещавани от премиера и бизнес делегации. Търговските палати на тези страни са държавен инструментариум за правене на бизнес и членовете на тези фамилии са със сериозно присъствие в тези структури. \r\n\r\n \"България няма политическа тежест като партньор на арабските държави. Ако се погледне обемът на търговските ни отношения след 90-та година, той бележи драматичен спад. България доброволно се оттегли от тези пазари, давайки възможност на други страни да влязат на позициите й. През външнотърговските си поделения страната ни имаше организация да доставя стоки и услуги в целия свят. Десетки пъти е намалението на търговския обем\", каза още Карастоянов и посочи единствения начин за възстановяване на отношенията: \"Последователно, агресивно присъствие на държавни бизнес делегации в тези държави. Ако се направи една статистика колко потенциални инвеститори са били спирани от бизнес у нас заради визи, аз лично познавам десетки случаи. Вече 2 години не е организирано посолство в Рияд\", уточни Карастоянов. \r\n \n\t\t\t\t\t\t", "date": "2019.02.26", "title": "Бивш търговски представител в Кувейт: Нямаме тежест като партньор на арабския свят"}
{"url": "http://www.bnews.bg/article/257380-pochina_vokalistat_na_talk_talk_mark_holis", "text": "\n Марк Холис, вокалистът на британската група \"Talk Talk\", почина на 64-годишна възраст, предаде Франс прес. Новината за кончината му бе оповестена от негови близки в социалните мрежи. \r\n  \r\n\"Шокиран съм и съм натъжен, че Марк Холис вече не е между живите“, написа бившият басист на групата Пол Уеб във Facebook. „Той бе музикален гений. За мен бе чест и привилегия да свиря заедно с него в бандата\". \r\n\r\n \"Почивай в мир, Марк Холис\", написа в Twitter неговият роднина Антъни Костело. \"Марк бе чудесен съпруг и баща, който остана верен на принципите си. Той се оттегли от музикалната сцена преди 20 години, но е музикална икона\". Причините за смъртта на музиканта не се съобщават. \r\n\r\n Групата \"Talk Talk\" е основана през 1981 г. в Лондон и се прочу с хитовете си \"It's My Life\" и \"Such a Shame\". Албумът ѝ \"The Colour of Spring\", излязъл през 1986 г., се отличава с повече импровизации в сравнение с предишните записи и бележи началото на пост-рока. Смята се, че групата \"Radiohead\" е била повлияна от „Talk Talk“. \r\n  \r\nПрез 1998 г. роденият в Лондон Марк Холис издаде соло албум, който носи неговото име. \r\n \n\t\t\t\t\t\t", "date": "2019.02.26", "title": "Почина вокалистът на „Talk Talk“ Марк Холис"}
{"url": "http://www.bnews.bg/article/257352-maduro_prekasna_intervyu_s_amerikanski_zhurnalisti_i_gi_zadarzha_za_dva_chasa", "text": "\n Aмериканският испаноезичен телевизионен канал \"Унивисион\" (Univision) съобщи снощи, че неговжурналистически екип начело с авторитетния водещ Хорхе Рамос е бил задържан вчера по време на интервю с венецуелския президент Николас Мадуро в президентския дворец \"Мирафлорес\" в Каракас, предадоха Ройтерс и АП. \r\n\"На държавния глава не се понравиха въпросите на интервюиращия и той нареди записът да бъде спрян, да се конфискува техническото оборудване на екипа и да бъдат задържани шестимата журналисти в двореца \"Мирафлорес\" в Каракас\", се казва в съобщението. \r\nРамос е един от най-влиятелните испаноезични журналисти в САЩ. Той каза снощи, че Мадуро е прекъснал интервюто след 17 минути, когато Рамос му показал на айпада си кадри, заснети ден по-рано, на които се вижда как млад венецуелец яде хранителни остатъци, изпаднали зад боклукчийски камион. \r\nВеднага след съобщението на тв канала Държавният департамент призова Мадуро незабавно да освободи журналистите, като посочи, че \"светът наблюдава ставащото\". Екипът на Рамос бил освободен два часа по-късно, но оборудването не му било върнато. \r\nВенецуелското правителство, цитирано от АП, отхвърли версията на Рамос и го обвини, че се опитва да инсценира международен инцидент. \r\n \n\t\t\t\t\t\t", "date": "2019.02.26", "title": "Мадуро прекъсна интервю с американски журналисти и ги задържа за два часа"}
