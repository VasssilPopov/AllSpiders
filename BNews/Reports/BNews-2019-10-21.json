{"url": "http://www.bnews.bg/article/263918-v_pamet_na_zhertvite_ot_katastrofata_kray_omurtag", "text": "\n Двудневен траур е обявен в община Смядово. В памет на жертвите от катастрофата край Омуртаг от вчера знамената на държавните институции ще бъдат свалени наполовина, предаде БТА. \r\n\r\n През двата траурни дни- днес и утре, на територията на общината няма да има публични тържества и ритуали. Разходите за погребението на загиналите Николай и Лидия Николови, родом от Смядово, и децата им Виктор и Петя ще бъдат за сметка на общинския бюджет, посочват от общинската администрация.  \r\n \n\t\t\t\t\t\t", "date": "2019.10.21", "title": "В памет на жертвите от катастрофата край Омуртаг"}
{"url": "http://www.bnews.bg/article/263922-sobstvenik_na_svinekompleks_sadi_babh", "text": "\n Собственикът на свинекомплекса в свищовското село Българско Сливово е завел дело срещу Българската агенция за безопасност на храните, с което оспорва размера на изплатеното обезщетение за унищожените 18 500 прасета, съобщи БНР. \r\n\r\n През август промишлената свинеферма беше засегната от заболяването африканска чума по свинете. \r\n\r\n Според собственика на свинекомплекса в Българско Сливово изплатената компенсация от държавата е с един милион лева по-малко. \r\n\r\n Според Лефтер Лефтеров причината за по-ниското обезщетение, заради което е заведено дело във Великотърновския административен съд срещу Агенцията по храните, е неправилно изчисляване на щетите: \r\n\r\n „Методиката, по която ни беше направена оценката, не е пазарна. В наредбата пише, че трябва да бъдем обезщетени по пазарни цени. На база на направени оценки на колеги и преизчисляване на нашите животни, които сме унищожили, разликата е някъде около един милион лева“, каза той, цитиран от. \r\n\r\n Промишлената свинеферма в Българско Сливово се очаква да възстанови дейността си напролет догодина. Животни ще бъдат доставени от чужбина. \r\n\r\n В края на август стана ясно, че правителството отпуска 28 милиона лева за борба със свинската чума, бяха предвидени както за обезщетения на свинефермите, така и за борба с разпространението на африканската чума. \r\n\r\n Още един милион бяха преведени на Министерството на земеделието за компенсациите по 300 лева за стопаните в цялата страна. \r\n\r\n У нас имаше общо 33 огнища на чума. В събота в Габровско бе намерено мъртво диво прасе с вируса. \r\n \n\t\t\t\t\t\t", "date": "2019.10.21", "title": "Собственик на свинекомплекс съди БАБХ"}
{"url": "http://www.bnews.bg/article/263919-madzho_kreditira_maya_bez_obezpechenie_za_ofis_a_apartamentat_y_kupen_pod_pazarna_otsenka_dokument", "text": "\n \r\n\r\n През 2007 г. дъщеря ѝ Ралица (б.р. тогава без доходи, както и майка й,  за гаранция да покрива разходите по 6-цифрен борч, които при тогавашните лихви са над 4 000 лв. на месец), купува офис на централната ул. Алабин 56, срещу хотел Рила, за 100 000 евро, а през 2012 г. Манолова се сдобива с апартамент от 98 кв. м. на ул. Русалийски проход 1 в кв. Хладилника за 110 000 лв при данъчна оценка 124 789,30 лв. И за двата имота има съмнения, че цената им не съответства на пазарните цени към момента на закупуване. \r\n\r\n Според статистиката в сайта imot.bg цените на офисите в центъра на София в края на 2007 и началото на 2008 са в диапазона 1500 – 1800 евро на кв.м. Офис на престижния адрес Алабин 56 може да е струвал и по-скъпо. \r\nКолкото до тристайните апартаменти в Хладилника, дори след кризата те не са падали под 800 евро на кв.м. \r\n\r\n Както самата Манолова вече обясни, по повод на предишни медийни публикации за нейния офис, през 2007 г. тя е финансирала сделката с кредит от 100 000 евро от Интернешънал Асет Банк (б.р. по онова време крупен акционер в нея е съпругата на Младен Михалев - Маджо), а имотът е оформен на името на нейната дъщеря, защото била в процедура на развод и делба на имущество. Кредитът е вписан в имотните декларации на Манолова като депутат. \r\n\r\n \r\nПроверката ни обаче извади наяве, че този кредит е обезпечен с друг имот, който не е собственост на Мая Манолова, а на кюстендилската адвокатка и нотариус Милена Миленкова. \r\n\r\n Този факт не е деклариран от Мая Манолова нито през 2008 г., нито впоследствие, въпреки законовото задължение да го стори в графата 14. “Дадени обезпечения от или в полза на декларатора, неговия съпруг /съпруга/ или ненавършилите пълнолетие деца с тяхно съгласие” на данъчната декларация“. \r\n\r\n 19 минути се допита до вещи юристи, които бяха категорични, че законово е невъзможно несвързано лице да даде имот за обезпечение, освен нарешунието на чл.313 от Наказателния кодекс за недекларирането. \r\n\r\n \r\n„Пред Биволъ Мая Манолова обясни, че банката не е приела като обезпечение самия офис, защото сделката е била за идеални части. Притежаваните от Манолова имоти в Кюстендил пък били съпружеска общност и също не ставали за обезпечение. Тогава тя се обърнала към близката до нея адв. Миленкова, с която практикували в една и съща кантора, за да обезпечи кредита от 100 000 евро със своя софийски апартамент, придобит година по-рано на невероятната цена 26 480 евро. \r\n\r\n Няколко години след придобиването на офиса, Мая Манолова купува. \r\n\r\n \r\n \n\t\t\t\t\t\t", "date": "2019.10.21", "title": "Маджо кредитира Мая без обезпечение за офис, а апартаментът й купен под пазарна оценка(ДОКУМЕНТ)"}
{"url": "http://www.bnews.bg/article/263933-top_advokatat_vladimir_penkov_profesiyata_ni_tryabva_da_se_prisaedini_kam_badeshteto", "text": "\n Съвместната конференция с The Legal 500 докара над 150 изявени юристи от цял свят Дигитализацията, цифровата икономика, мерките срещу изпирането на пари и финансовите злоупотреби, киберсигурността, бъдещите технологии и изкуствения интелект бяха само част от темите, които се обсъдиха на първата по рода си конференция South East Europe Summit 2019. \r\n\r\n Събитието бе организирано от The Legal 500, международно признатата организация за оценяване и класиране на правни кантори и адвокати от цял свят, и водещата правна фирма и носител на приза Кантора на 2018-та година „Пенков, Марков и партньори“. „Професията ни се променя с голяма скорост и за всички нас това е голямо предизвикателство. \r\n\r\n Фактът, че такава важна конференция се провежда именно в България, е едновременно голямо признание и предизвикателство за нас“ – с тези думи Владимир Пенков, председател и старши съдружник на адвокатско дружество „Пенков, Марков и партньори“, Адвокат на 2013-та година на Националните правосъдни награди откри конференцията. Да поздравят над 150-сетте гости от международния правен свят на сцената излязоха Дейвид Гоулторп, управляващ директор на The Legal 500 и банкерът Левон Хампарцумян. \r\n\r\n Първият панел, който бе фокусиран върху актуалната тема за предизвикателствата пред защитата на данните и киберсигурността предизвика огромен интерес. Той бе открит от Венцислав Караджов, председател на Комисията за защита на личните данни: „Киберсигурността не е само защита на лични данни и не засяга единствено институциите, тя е неразделна част от ежедневието на бизнеса, включително банков сектор, правна индустрия, здравеопазване, енергетика и т.н. Всички трябва да работим заедно, за да подобрим нивото на защита, защото това е една от най-големите ни слабости на европейско ниво.” \r\n\r\n В различните панели на South East Europe Summit 2019 се включихаи редица изпълнителни директори на водещи институции и компании, сред които представители на Българска народна банка, IBM, Rompetrol, Oracle, и др. \r\n\r\n \r\n \n\t\t\t\t\t\t", "date": "2019.10.21", "title": "Топ адвокатът Владимир Пенков: Професията ни трябва да се присъедини към бъдещето\r\n"}
{"url": "http://www.bnews.bg/article/263923-nyama_danni_za_postradali_balgarski_grazhdani_pri_protestite_v_chili", "text": "\n Няма данни за пострадали български граждани при протестите в Чили, довели до сблъсъци и обявяване на извънредно положение в пет региона на страната. Въведен е и комендантски час. По информация на българското посолство в Буенос Айрес, акредитирано и за Чили, ситуацията в страната е динамична и непрестанно се променя. Това съобщиха от пресцентъра на Министерството на външните работи. \r\n\r\n Мисията ни в Аржентина е в постоянен контакт с представители на българската общност в Чили. МВнР препоръчва на българските граждани да не предприемат пътуванията до Чили, особено в районите, където действа режима на извънредно положение. \r\n\r\n Съветваме българските граждани, пребиваващи на територията на Чили, да избягват публичните места с голяма концентрация на хора, да останат по домовете или в хотелите си. \r\n \n\t\t\t\t\t\t", "date": "2019.10.21", "title": "Няма данни за пострадали български граждани при протестите в Чили"}
{"url": "http://www.bnews.bg/article/263924-obviniha_4_ma_zapodozreni_za_ubiystvoto_na_zhurnalista_yan_kutsiak_i_godenitsata_mu", "text": "\n Словашката прокуратура обвини 4-ма заподозрени за убийството на младия разследващ журналист Ян Куциак и неговата годеница Мартина Кушнирова през февруари 2018 г., предаде БТА. Двойното убийство предизвика силен отзвук в Словакия и доведе до падането на правителството в Братислава. \r\n\r\n Сред четиримата е и предполагаемият поръчител - бизнесмен, който отдавна е заподозрян в причастност към престъплението. По-рано той бе идентифициран само като Мариан К., а пълното му фамилно име не бе съобщено, защото такава е практиката в Словакия. \r\n\r\n Репортерът и приятелката му бяха намерени застреляни в дома им на 21 февруари м.г. Според словашките власти става дума за поръчково убийство, свързано с разследване на Куциак за корупция в правителството. Убийството предизвика масови улични протести и политическа криза, довела до уволнението на шефа на националната полиция и до падането на правителството. Според прокуратурата за двойното поръчково убийство са били платени 70 000 евро. \r\n \n\t\t\t\t\t\t", "date": "2019.10.21", "title": "Обвиниха 4-ма заподозрени за убийството на журналиста Ян Куциак и годеницата му"}
{"url": "http://www.bnews.bg/article/263906-kade_se_stopi_podkrepata_za_dzhambazki_i_kak_obyaviha_slavcho_atanasov_za_pobeditel_v_plovdiv", "text": "\n Странно нещо са изборните резултати в България! Различни агенции сочат, че кандидата за общински съветник Ангел Джамбазки е с мижава подкрепа! Да! Става въпрос за същия Ангел Джамбазки, който ни \"брани\" в Брюксел от какво вероятно и той самия не знае, но както е видно от изявите му е забравил, че е кандидат за общински съветник, но такъв няма да стане! Защо ли, ами вероятно заплатата като общински съветник е много по-ниска от тази в Брюксел, а Ангел е патриот! Защо да подяжда бюджета на София, като може да получава 20 каймета от Брюксел. Подобна е ситуацията и в Пловдив, където колегата на Джамбазки Славчо Атанасов е готов отново да зарине Пловдив с боклук, този път европейски! По време на евроизборите за Славчо гласуваха само 91 пловдивчани, но сега преждевременно го обявяват за победител! Интересно как избуя тази любов на избирателя към Славчо! Видно е, че любовта към Славчо се размножава като въшките, но да не забравяме, че може да се окаже паразитна. И Славчо като Ангел е кандидат за общински съветник, но и той като Ангел ще си грабне шапката и няма да стане общински съветник, защото депутатската заплата е много по-висока от тази на общински съветник в Пловдив. Като се замисли човек ще остане с впечатление, че и Ангел и Славчо май много не ги е еня за София и Пловдив, а за гласоподавателите пък хич не ги е еня! Ама и ние избирателите сме странно нещо, избираме хора, които откровено ни лъжат! Да, лъжат ни! Ето ви и фактите. През 2014 г. Ангел Джамбазки е избран за народен представител, но отказва да стане такъв и си заминава в Брюксел за висока заплата! През следващата 2015 г. Джамбазки отново се явява на избори и избирателя го избира за общински съветник, но... Ангел отново си взима шапката и заминава за Брюксел за висока заплата, все пак е патриот! Сега Ангел отново се предлага на избирателите и предварително е заявил, че дори и да го изберат за общински съветник той няма да стане такъв, тоест ще си отпраши за Брюксел! Почти аналогична е ситуацията и с колегата му Славчо! Явно ние избирателите сме пълни идиоти! Те не искат, ама ние ги избираме! Със сигурност сме не само идиоти, но и пълни олигофрени! И май ще се окаже истина, че Славчо е човек на Тотев, а Ангел на Цветанов? \r\n \n\t\t\t\t\t\t", "date": "2019.10.21", "title": "Къде се стопи подкрепата за Джамбазки и как обявиха Славчо Атанасов за победител в Пловдив?"}
{"url": "http://www.bnews.bg/article/263907-vse_oshte_izdirvat_roditelite_na_izostavenoto_bebe_v_petrich", "text": "\nПродължава издирването на родителите на изоставеното бебе в Петрич, съобщава bTV. \r\n\r\nПрипомняме, момиченцето беше оставено пред един от лекарските кабинети в местната поликлиника в петък по обяд. Щом беше открито, детето беше откарано в болницата в Сандански. Към момента то е настанено в родилното отделение. \r\n\r\nВъпреки че първоначално беше обявено, че момиченцето е на около месец, вероятно то дори е по-малко. \r\n\r\nНовини от България и света, актуална информация 24 часа в денонощието\r\n\r\nВсе още издирват родителите на изоставеното бебе в Петрич\r\nАвтор: news.bg\r\n21.10.2019 09:36:57 21.10.2019 09:37:12Петрич Право и ред Прегледи: 70 Коментари (0)\r\nВсе още издирват родителите на изоставеното бебе в Петрич\r\nИзточник: БГНЕС\r\n\r\n 1 0\r\nПродължава издирването на родителите на изоставеното бебе в Петрич, съобщава bTV.\r\n\r\nПрипомняме, момиченцето беше оставено пред един от лекарските кабинети в местната поликлиника в петък по обяд. Щом беше открито, детето беше откарано в болницата в Сандански. Към момента то е настанено в родилното отделение.\r\n\r\n\r\nВъпреки че първоначално беше обявено, че момиченцето е на около месец, вероятно то дори е по-малко.\r\n\r\nИзоставиха бебе пред поликлиника в Петрич\r\nИзоставиха бебе пред поликлиника в Петрич\r\n\r\nСпоред лекарите то е било родено в домашни условия\r\n\r\nСпоред лекарите детето е родено в домашни условия, а не в болница заради неправилно срязаната му пъпна връв. \r\n\r\nИздирването на родителите му продължава трети ден. Преглеждат се записи от камерите, но петричката болница е с няколко входа и не е ясно от кой точно са влезли. \r\n\r\nОт полицията уверяват, че работата по случая продължава. \r\n\r\nПрипомняме, това вторият такъв случай за месеца. На 10 октомври беше подаден сигнал за изоставено 6-месечно момченце, намерено на стълбищна площадка в блок в столичния ж.к. \"Люлин\". Ден по-късно родителите му бяха задържани. Те обясниха, че са решили да изоставят детето си заради непрестанен тормоз към майката на бебето от роднини.  \n\t\t\t\t\t\t", "date": "2019.10.21", "title": "Все още издирват родителите на изоставеното бебе в Петрич"}
{"url": "http://www.bnews.bg/article/263909-otsveteni_vodi_s_nepriyatna_mirizma_se_izlivat_v_reka_rusenski_lom", "text": "\n Оцветени води с неприятна миризма се изливат редовно в река Русенски Лом, която минава през Западната промишлена зона на Русе. Хората, които живеят в района, са притеснени и постоянно подават сигнали. \r\n\r\n Най-често причината са фирми, които заустват водите си без съответните разрешителни от ВиК, твърдят от водното дружество  и местната екоинспекция. \r\n\r\n От години обаче институциите буксуват в установяването на нарушителите. Причината е оспорването на резултатите и експертизите, когато констатацията на екоинспекцията е направена в отсъствието на представител на ВиК. \r\n\r\n За първи път контролните органи се събраха заедно за съвместна проверка. И стигнаха до производител на кори за яйца. \r\n\r\n Фирмата-нарушител ще бъде санкционирана и ще трябва да сключи договор с ВиК, за да зауства отпадните си води в колектора. \r\n \n\t\t\t\t\t\t", "date": "2019.10.21", "title": "Оцветени води с неприятна миризма се изливат в река Русенски Лом"}
{"url": "http://www.bnews.bg/article/263908-demonstratsiya_pred_frenskoto_posolstvo_v_sofiya_v_podkrepa_na_severna_makedoniya", "text": "\n Демонстрация ще има днес пред френското посолство в София в подкрепа на евроинтеграцията на Северна Македония. \r\n\r\n Миналата седмица лидерите на Европейския съюз не успяха да постигнат споразумение за започване на преговори за членство със Северна Македония и Албания. \r\n\r\n Основен опонент на присъединяването им към ЕС е френският президент Еманюел Макрон. По този повод довечера българи ще връчат апел към френския президент да не се слагат спънки пред Северна Македония. \r\n\r\n Очаква се да се съберат десетки защитници на правото на югозападната ни съседка да стане част от Евросъюза. \r\n \n\t\t\t\t\t\t", "date": "2019.10.21", "title": "Демонстрация пред френското посолство в София в подкрепа на Северна Македония"}
{"url": "http://www.bnews.bg/article/263910-nad_9_5_mln_leva_poluchiha_svinevadite_za_dezinfektsiya_sreshtu_afrikanskata_chuma", "text": "\nНад 9,5 млн. лева са раздадени на стопани за почистване и дезинфекция на задния двор. Това съобщи за БНР Силвия Василева, директор на Дирекция \"Животновъдство\" в Министерството на земеделието и храните. \r\n\r\nВасилева обясни, че по Наредбата за ветеринарно-медицинските изисквания към животновъдните обекти, регламентираща броя животни, които могат да се отглеждат в личните стопанства и изискванията към фермите, се е работило още преди африканската чума по свинете да дойде у нас. Заради появата на заразата обаче се е наложило промените да се разширят. \r\n\r\nПо нейни думи причината въпросните промени да засягат както големите ферми, така и личните дворове, е че за чумата няма ваксина. \r\n\r\nСпоред Василева мерките не са тежки и скъпи. \"Когато сме отговорни по този начин при отглеждането на тези животни, тогава ще гарантираме здравето и качеството на суровината, която даваме и в същото време ще може да предотвратим разпространение на заболяването и зараза на съседния двор, в който също се отглеждат прасета\", обясни тя.\r\n\r\nПо нейни думи е изключително важно в личните стопанства хората да имат отделно облекло, както и да дезинфекцират обувките си преди влизане.\r\n\r\nТя посочи и че се разработват промени в Закона за ветеринарно-медицинската дейност, които предвиждат изисквания по отношение на контрола, както и нови задължения за кметовете в процеса на регистрация. \r\n\r\nНовини от България и света, актуална информация 24 часа в денонощието\r\n\r\nНад 9,5 млн. лева получиха свиневъдите за дезинфекция срещу африканската чума\r\nАвтор: news.bg\r\n21.10.2019 09:52:31Икономика Прегледи: 82 Коментари (0)\r\nНад 9,5 млн. лева получиха свиневъдите за дезинфекция срещу африканската чума\r\nИзточник: iStock\r\n\r\n 1 0\r\nНад 9,5 млн. лева са раздадени на стопани за почистване и дезинфекция на задния двор. Това съобщи за БНР Силвия Василева, директор на Дирекция \"Животновъдство\" в Министерството на земеделието и храните.\r\n\r\nВасилева обясни, че по Наредбата за ветеринарно-медицинските изисквания към животновъдните обекти, регламентираща броя животни, които могат да се отглеждат в личните стопанства и изискванията към фермите, се е работило още преди африканската чума по свинете да дойде у нас. Заради появата на заразата обаче се е наложило промените да се разширят.\r\n\r\n\r\nПо нейни думи причината въпросните промени да засягат както големите ферми, така и личните дворове, е че за чумата няма ваксина.\r\n\r\nДо 3 прасета в задния двор ще позволяват след чумата\r\nДо 3 прасета в задния двор ще позволяват след чумата\r\n\r\nИ за кокошарника се налага индивидуален план за биосигурност\r\n\r\nСпоред Василева мерките не са тежки и скъпи. \"Когато сме отговорни по този начин при отглеждането на тези животни, тогава ще гарантираме здравето и качеството на суровината, която даваме и в същото време ще може да предотвратим разпространение на заболяването и зараза на съседния двор, в който също се отглеждат прасета\", обясни тя. \r\n\r\nПо нейни думи е изключително важно в личните стопанства хората да имат отделно облекло, както и да дезинфекцират обувките си преди влизане. \r\n\r\nТя посочи и че се разработват промени в Закона за ветеринарно-медицинската дейност, които предвиждат изисквания по отношение на контрола, както и нови задължения за кметовете в процеса на регистрация. \r\n\r\nЧумата отново порази източнобалкански свине в Смядово\r\nЧумата отново порази източнобалкански свине в Смядово\r\n\r\n68 животни от уникалната българска порода вече са умъртвени\r\n\r\nПрипомняме, преди седмица стана ясно, че източнобалканската свиня е застрашена от изчезване заради разпространението на болестта, което продължава - вчера беше потвърден пореден случай на африканска чума по свинете в Русенско. Новината за това съвпадна с публикуването на предложенията на МЗХГ за нови мерки за биосигурност, според които в задния двор ще може да се отглеждат до 3 прасета. \r\n\r\nДен по-рано в Монтанско също бяха установени два нови случая болестта. Стана ясно и че в Шуменско също са регистрирани два нови случая на африканска чума, а също беше потвърден и първи случай на болестта в Асеновград \n\t\t\t\t\t\t", "date": "2019.10.21", "title": "Над 9,5 млн. лева получиха свиневъдите за дезинфекция срещу африканската чума"}
{"url": "http://www.bnews.bg/article/263911-ostanaha_li_zhivi_patrioti", "text": "\n Все повече гражданите не вярват на хората, които се самопровъзгласиха за патриоти. Лъжите, които извършиха спрямо българите и наглостта, с която го направиха тотално отврати гражданите. Най-лошото е, че тези охранени лица дори не подозират какъв жесток удар нанесоха на патриотизма и патриотичната идея. Нека не забравяме, че при всяко разобличаване следваше и добре организиран цирк. Спомнете си как само заплашваше Валери Симеонов, че ще се дави в морето с релса на врата! Неговия ортак Каракачанов бе още по-краен, той директно заяви, че ще се гръмне публично в центъра на София! Човек направо да възкликне и да попита - Останаха ли живи патриоти? Спокойно. И Каракачанов и Симеонов са живи и здрави и не са спрели нито за миг да баламосват електората. Днес дори Валери се възмущаваше колко много било паднало нивото в политиката! Сякаш не той, а някой друг обиждаше майките на деца с увреждания и сякаш не Каракачанов, а някой друг приемаше строя с изтъркани дънки, а за капак ни показа и среден пръст! Всъщност според този изтъкнат патриот Валери Симеонов е напълно възможно именно чрез такива гаменски действия да се изразява \"високото\" ниво на политици като него и Каракачанов. Все пак нека не забравяме, че те са партийни лидери, но най-важното е да не забравяме, че именно те определят и кандидатите за кметове и общински съветници, а те със сигурност няма да са по-различни от партийните си вождове, тоест ще бъдат лъжливи поне колкото тях!  \r\n \n\t\t\t\t\t\t", "date": "2019.10.21", "title": "Останаха ли живи патриоти?"}
{"url": "http://www.bnews.bg/article/263915-byudzhetniyat_izlishak_e_1_8_ot_bvp", "text": "\n По окончателни данни на Националния статистически институт през 2018 г. институционален сектор „Държавно управление“ отчита бюджетен излишък от 1 921 млн. лв., или 1.8% от БВП, съобщава БГНЕС. \r\n\r\n Излишъкът в подсектор „Централно управление“ е в размер на 1 667 млн. лв., или 1.5% от БВП. Подсектор „Местно управление“ е реализирал излишък от 150 млн. лв., а подсектор „Социалноосигурителни фондове“ - излишък от 104 млн. лева. \r\n\r\n Дългът на Р България за 2018 г. е в размер на 24 431 млн. лв., или 22.3% от БВП, съобщиха от НСИ. \r\n\r\n Статистическата информация за дейността на институционален сектор „Държавно управление“, включително за дълга, дефицита и излишъка, се изготвя по хармонизирана методология на ЕС . В изпълнение на Регламент на Съвета № 479/2009 за прилагане на Протокола за процедурата при прекомерен дефицит всяка държава членка предоставя на Евростат (ЕК) предварителни данни за дефицита/излишъка и дълга за отчетната година към 31.03. на следващата година и окончателни данни - към 30.09. на следващата година. \r\n \n\t\t\t\t\t\t", "date": "2019.10.21", "title": "Бюджетният излишък е 1.8% от БВП"}
{"url": "http://www.bnews.bg/article/263913-misis_balgariya_roksana_kirilova_specheli_nay_golyamata_nagrada_mrs_women_of_the_universe_na_svetovniya_konkurs_v_dominikana", "text": "\n Носителката на титлата  \"Мисис България 2018\" Роксана Кирилова спечели най-голямата награда “Mrs Women of the Universe” на престижния световен конкурс “Women of the Universe 2019“ , който се проведе в Доминиканската република. \r\n\r\n В продължение на една седмица, нашата участничка, в условията на жестока конкуренция е спечелила симпатиите на жури от известни личности, демонстрирайки своят чар, интелект и красота. \r\n\r\n “Mrs Women of the Universe”, каквато  вече е Роксана Кирилова, печели убедително короната, след като по време на финалната вечер дефилира на сцената с национална носия на фона на песента на Валя Балканска “Излел е Дельо хайдутин”. \r\n\r\n Развълнувана Роксана представя родината ни с думите: \r\n\r\n „Идвам от една малка и красива страна, наречена България. Това е земята на розите, на високите сини планини и бистрите води. Земя със силен дух, история и култура от векове. Горда съм, че съм българка!“. \r\n\r\n \r\n\r\n Журито е впечатлено от качествата на Роксана, от блестящото й представяне, от историята на родината й, от прекрасната народна музика. Затова е единодушно, че нашата участничка е най-достойна за короната “Mrs Women of the Universe”. \r\n\r\n „Още не мога да осъзная какво ми се случи, споделя Роксана Кирилова. Напрежението през цялата тази седмица беше огромно, трябваше да съм мобилизирана през цялото денонощие, да мисля за всеки детайл, да представя блестящо България, мисъл, която не ме напусна нито за миг. Да защитя подобаващо и темата, „Правата на жените“, която бе кауза на конкурса тази година. Конкурс от подобен ранг е изключително престижен, с желязна организация, с подкрепата на влиятелни личности от бизнес и политическия елит и се ползва с авторитет в цял свят“.  \r\n\r\n За визията на нашата представителка са се погрижили от PALOMA FASHION design by Polya Kinova, с рокли от последната им колекция. \r\n\r\n На 25 октомври 2019г., по време на 21-ото издание на конкурса „Мисис България“, Роксана Кирилова ще връчи короната на новата \"Мисис България 2019\". Събитието ще се проведе в комплекс „Монтесито“. \r\n\r\n След победата на Роксана, България печели правото да бъде домакин на следващото издание на световния конкурс “Women of the Universe“. \r\n\r\n  Роксана Кирилова развива успешен бизнес в сферата на застраховането, има 3 висши образования, чудесен 8-годишен син. През  април тази година тя печели и  “Business & Fashion woman” 2018 на Business&Fashion Awards. \r\n\r\n   \r\n \n\t\t\t\t\t\t", "date": "2019.10.21", "title": "Мисис България Роксана Кирилова спечели най-голямата награда “Mrs Women of the Universe” на световния конкурс в  Доминикана"}
{"url": "http://www.bnews.bg/article/263914-turtsiya_e_v_siriya_zaradi_tezi_za_koito_neftat_e_po_vazhen_ot_kravta", "text": "\n Турция не е хвърлила око на нито една страна, а в момента провежда антитерористична операция в североизточна Сирия заради интереси на сигурността, заяви президентът Реджеп Тайип Ердоган, цитиран от БГНЕС. \r\n\r\n \"Други може да имат различни интереси в Сирия, Ирак, Афганистан, Либия, Африка и на Балканите, но Турция е в Сирия само поради обща съдба с нашите братя и сестри\", каза президентът и добави: \"Това е благодарение на тези, които мислят, че няколко капки нефт са по-важни от кръвта.\" \r\n\r\n Президентът разкритикува западните държави, че не са подкрепили операцията на Турция срещу сирийските кюрди, обвинявайки ги в \"подкрепа на терористите\". \r\n\r\n \"Можете ли да си представите, че целият Запад застана до терористите и всички ни нападнаха, включително държави-членки на НАТО и държави от Европейския съюз\", каза Ердоган в Истанбул. \r\n\r\n Той подчерта, че Турция ще продължи да поддържа твърдата си позиция срещу терористите и потисниците и никога няма да седне на масата за преговори с тях. \r\n\r\n Отбелязвайки, че светът е претърпял радикални трансформации през вековете, Ердоган каза, че в частност Близкият Изток е претърпял възходи и падения. \r\n\r\n \"Въпреки че центърът на тежестта, който променя света, изглежда, че се е променил през последните няколко века, този регион остава в центъра на борбата\", каза президентът и добави, че това поставя Турция в центъра на всички развития. \r\n\r\n Президентът засегна несправедливостта по отношение на Съвета за сигурност на ООН, който дава право на вето на петте постоянни членове, често правейки САЩ неефективни във времена на глобални кризи. \r\n \n\t\t\t\t\t\t", "date": "2019.10.21", "title": "Турция е в Сирия заради тези, за които нефтът е по-важен от кръвта"}
{"url": "http://www.bnews.bg/article/263912-intercontinental_sofia_za_uspeha_v_hotelierstvoto", "text": "\n Само година и половина след откриването си, InterContinental Sofia се утвърди като лидер в хотелиерството в България, като установи успешен модел на най-висок стандарт в предлаганите услуги във всяко отношение. Хотелът, който успява да удовлетвори и най-големите изисквания на местни и чуждестранни гости с изтънчения си дизайн, несравним комфорт и петзвездно обслужване, издига на изцяло ново конкурентно ниво представите за лукс в индустрията. Свидетелство за тези успехи са и поредицата от призове, спечелени от хотела през 2019 година сред които „Най-добър нов хотел в Европа“ и „Най-добър хотел в България“ към престижните Световните награди за туризъм 2019. Хотелът е победител и в Световните награди за луксозни хотели 2019 и носител на множество вътрешни за веригата призове. \r\n\r\n \r\n\r\n Това са признания както за най-високите стандарти за качество, които InterContinental Sofia покрива, така и за ползотворните условия на труд, които осигурява на своите служители. „Отличните резултати на InterContinental Sofia по всички показатели на хотелското обслужване са факт благодарение на невероятния ни екип от професионалисти – от пиколите, през служителите на рецепция, храни и напитки, хотелско домакинство, до администрация. Без отдадеността и усърдието на всеки един от тях, това не би било възможно.“ – споделя Генералният мениджър г-н Анджело Зукала. Ефективността на служителите и осигуряването на по-високи здравословни и безопасни условия на труд се гарантира от действащия Съвет по социални дейности. Благодарение на него се организират разнообразни събития за служителите, включващи спортни и развлекателни дейности, празнуване на рождени дни, излети сред природата, отдих и грижа за здравето, обучения за повишаване на знанията и квалификацията и др. Според г-н Зукала, доброто представяне на всяка една фирма се дължи преди всичко на удовлетворението на служителите, което се постига чрез баланс между работа и забавление. Ефективността на мениджмънта в тази посока е виден от впечатляващите резултати от проучването за удовлетвореност сред служителите, което тази година е над 90 % за хотела. \r\n\r\n Като част от дейностите си за корпоративна социална отговорност, InterContinental Sofia активно насърчава включването на всички служители в мащабната инициатива „Да изчистим България заедно“, с почистване на паркове или реновиране на съоръжения. Освен това се организират редица други доброволчески инициативи, като „Ден без електричество“ и „Ден без автомобили“. Малко след отварянето си, хотелът замества всички пластмасови сламки с такива от паста, намалявайки драстично употребата на пластмаса. През 2020 година предстои въвеждането на по-големи разфасовки за шампоан и балсам за многократна употреба. Както за екипа в София, така и за цялата верига, опазването на околната среда чрез намаляване употребата на пластмаса и излъчването на въглеродни емисии във въздуха е от съществено значение за бизнеса с грижа за Планетата. \r\n\r\n \r\n \n\t\t\t\t\t\t", "date": "2019.10.21", "title": "InterContinental Sofia за успеха в хотелиерството"}
{"url": "http://www.bnews.bg/article/263916-razsledvat_nepalnoletni_migranti_za_iznasilvane_na_momiche_v_sofiya", "text": "\n Полицията разследва две непълнолетни момчета от Афганистан дали са изнасилили момиче в центъра на София. Информацията потвърдиха за NOVA от МВР. \r\n\r\n От там допълниха, че има сигнал за такова деяние, което е извършено миналия вторник около полунощ. По случая е образувано следствено дело, тъй като жертвата на посегателството е непълнолетна. \r\n\r\n В хода на действията на МВР са задържани три момчета. По първоначална информация едно от тях само е гледало какво вършат другите. По-късно то е освободено, а на останалите двама е наложена мярка „надзор и контрол от инспектор в Детска педагогическа стая”. \r\n\r\n Пострадалото момиче е настанено в Център за настаняване от семеен тип. От там отказаха да коментират темата с мотив, че в момента тече разследване.  \r\n \n\t\t\t\t\t\t", "date": "2019.10.21", "title": "Разследват непълнолетни мигранти за изнасилване на момиче в София"}
{"url": "http://www.bnews.bg/article/263917-nikolay_banev_ostava_v_aresta", "text": "\n Специализираният съд реши да остави в ареста Николай Банев, тъй като все още е налице опасност от укриване и извършване на нови престъпни деяния, предвид тежестта на извършените престъпления от подсъдимия. \r\n\r\n Делото е в начална фаза и според съда съществува опасност от повлияване на свидетелите, ако Банев е на свобода. Процесът е по обвинения в пране на пари, данъчни престъпления и организирана престъпна група. \r\n\r\n Съдът подчерта, че той е намерил начин и да вкара мобилен телефон в ареста, което е в разрез със закона. На база на всичко това съдът постанови, че към момента няма налични причини за изменение на мярката на неотклонение \"Задържане под стража\", предаде \"Фокус\".  \r\n\r\n По-рано през деня адвокатите на подсъдимия поискаха да бъде преразгледана мярката му за неотклонение „Задържане под стража“.  \r\n\r\n Като причина те посочиха невъзможността на подсъдимия да се грижи за жена си – Евгения Банева, за която стана ясно, че се лекува от онкологично заболяване, както и за децата си. Защитата му е на мнение, че евентуален домашен арест не би възпрепятствал по никакъв начин хода на делото. \r\n \n\t\t\t\t\t\t", "date": "2019.10.21", "title": "Николай Банев остава в ареста"}
{"url": "http://www.bnews.bg/article/263921-potroshiha_edinstvenata_lyulka_za_detsa_v_invalidni_kolichki_v_balgariya", "text": "\n За само два дни, първата и единствена люлка за приковани към инвалидните си колички деца в България беше повредена два пъти. За това разказа пред bTV фотографката Анна Йончева, която събра дарения за съоръжението чрез своя проект „Различните деца на България”. Тя е майка на дете с увреждане. \r\n\r\n По думите ѝ комбинираната люлката в столичния парк „Света Троица”, която позволява на децата в колички да играят с връстниците си, е била счупена няколко часа след откриването в събота, а след това – и отново тази сутрин. \r\n\r\n В единия случай вероятна причина са деца, които са злоупотребявали със специалната рампа за инвалидни колички. В другия случай обаче очевидно става въпрос за вандализъм, извършен от възрастен човек, защото са използвани клещи, а ключалката е била усуквана многократно.  \r\n\r\n Първият ремонт на съоръжението е бил в неделя, когато проектантът е дошъл чак от Пловдив, за да поправи щетите. Тази сутрин пък случаен минувач помогнал на жената заедно за закрепят счупената дръжка. \r\n\r\n Йончева беше категорична, че няма да се откаже и ще поправя люлката толкова пъти, колкото е нужно. \r\n\r\n От общината обявиха, че ще поставят камери и обозначителни табели на мястото. \r\n \n\t\t\t\t\t\t", "date": "2019.10.21", "title": "Потрошиха единствената люлка за деца в инвалидни колички в България"}
{"url": "http://www.bnews.bg/article/263920-orlin_goranov_pee_v_mladost", "text": "\n \r\n\r\n На 25 октомври той излиза на сцената в парка в „Младост” 3. Концертът започва от 18:00 часа. В програмата са включени още Народен оркестър „Шопите”, със солист Росина Дечева, групата за автентичен фолклор „Армаган” и ансамбъл „Български ритми”. \r\n\r\n Организатор е архитект Стефан Стефанов, който е кандидат за кмет на „Младост. Стефанов проведе кампания с акнцент върху културните събития – изложби и концерти. Самият той декларира, че съживяването на културния живот в района е основен акцент в програмата му. „В „Младост” културата е ударила дъното. \r\n\r\n Нямаме културен център, нямаме събития, не може да създадем програми, за да събудим хората. В района има страшно много хора, за които културата е важен приоритет в живота”, смята Стефанов. „Културата е тази, която ни е създала и тази, която ще ни спаси. „Младост\" е със 120 000 души население, това е цял град, а нямаме културен живот в квартала. Обичам да ходя на концерти, на изложби, на театър, но всички те се случват в центъра на София. Това ще се промени\". \r\n\r\n С тези думи гл. архитект на „Младост\" Стефан Стефанов обяви още на откриването на предизборната си кампания, че през следващите четири години в квартала ще бъде изграден културен център. Арх. Стефан Стефанов заявява, че ще работи много отблизо и с директорите на училищата и детските градини. Ще бъде засилена самодейната дейност на читалищата в района. \r\n \n\t\t\t\t\t\t", "date": "2019.10.21", "title": "Орлин Горанов пее в „Младост”"}
