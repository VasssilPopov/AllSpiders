{"url": "http://www.bnews.bg/article/256489-germanskoto_razuznavane_s_nova_shtabkvartira", "text": "\n Германското разузнаване представи нова, гигантска щабквартира. BND вече ще се помещава в самия център на Берлин, като новото управление струва над 1 милиард евро и включва необичайни решения като палми, направени от неръждаема стомана. \r\n\r\n Канцлерът Ангела Меркел отиде да открие новия дом на германските шпиони, който заема площ колкото 36 футболни игрища. В сградата ще работят около 4 хиляди тайни агенти. \r\n\r\n Централата има своите критици, които твърдят, че навява мисли за Гестапо от нацистките времена и Щази от времето на комунизма. Други виждат мащабния проект като декларация на Германия, че е готова да се превърне в глобален играч от световен мащаб. \r\n\r\n Досега централата на германските шпиони беше значително по-малка и се намираше в незабележимо градче южно от Мюнхен. \r\n \n\t\t\t\t\t\t", "date": "2019.02.09", "title": "Германското разузнаване с нова щабквартира"}
{"url": "http://www.bnews.bg/article/256490-nad_7_mlrd_lv_sa_prihodite_ot_turizam_prez_2018_g", "text": "\n Над 7,200 млрд. лева са приходите от туризъм за първите 11 месеца от 2018 г. Данните представи министърът на туризма Николина Ангелкова на конференцията: \"Естествено в България - 2019 г. на вътрешния туризъм\". Инициативата е под патронажа на председателя на 44-то Народно събрание Цвета Караянчева. \r\n\r\n Над 3, 750 млн. българи са пренощували на територията на страната, като най-голям е процентът им през третото тримесечие на 2018 г. \r\n\r\n \"Над 9 милиона и 200 хиляди чуждестранни туристи са посетили България през 2018 г.\", отчете туристическият министър. \r\n\r\n Ангелкова обясни, че целта на пресконференцията е да се даде началото и да се обяви годината и началото на вътрешния туризъм с мотив - насърчаване пътуването и опознаването на малките места и региони, които имат какво да покажат. \r\n\r\n Очаква се да бъде направен и календар на малките и китни населени места в страната, които да са различни от Националната програма за рекламата, посочи тя и допълни, че е предвиден и един специален видеоклип за тази цел. \r\n\r\n Идеята е да започне повторна кампания за насърчаване на вътрешния туризъм и продължаване на специална рубрика - \"Неочаквана ваканция\", както и продължаване на инвестиционните турове, каза още Ангелкова. \r\n\r\n 2019 г. се очертава като много динамична и трудна година в борбата за всеки един турист, за които е много е важно да се обединят усилията. България да е още по-разпознаваема през настоящата година и да продължи кампанията за насърчаване на вътрешния туризъм, надява се министър Николина Ангелкова. \r\n\r\n Министърът на туризма желае България да се превърне в страна на туризъм през четирите сезона. \r\n\r\n Същата визия за развитието на туризма има и председателят на 44-то народно събрание Цвета Караянчева. \r\n\r\n \"Всички ние знаем, че притежаваме неповторимо и безценно богатство, с което страната ни да се превърне в страна на четири сезона\". За това призова председателят на 44-то Народно събрание Цвета Караянчева на пресконференция \"Естествено в България - 2019 г. на вътрешния туризъм\". \r\n\r\n \"Всички се стремите към насърчаването на туризма, защото всеки от нас, от общата ни воля и усилия на законодателната, съдебна и изпълнителна власт зависи развитието на туризма. Това е отрасъл, който прави родината ни разпознаваема, предпочитана и обичана дестинация от чуждестранните туристи\", подчерта Караянчева. \r\n\r\n През последните години българинът се отвори към света, за да види забележителност, култури, да се забавалява, но трябва да преоткриеживописната родна природа, да се вгледа в очарованието на всяко кътче и богатството на природата на нашата родина, призова Караянчева. \r\n\r\n Хората трябва да се убедят, че могат да прекарат ваканцията си у дома, защото: \"У нас погледът открива все по-нови и по- нови красоти. Тук весели долини, а там планини гиганти\", смята Караянчева. \r\n\r\n Председателят на 44-ия парламент призова така да си възпитаме децата си, че когато ги попитаме в коя страна искат да живеят, работят и почиват, да казват: \"България\". \r\n\r\n Председателят на парламента пожела на участниците във форума нови идеи, и креативност в търсене на туристите, на които да се предложи нещо ново и интересно. \r\n\r\n Министърът на младежта и спорта Красен Кралев видя потенциал за развитие на спортния туризъм. \r\n\r\n България е далеч от реализирането на страната ни като дестинация за спортен туризъм, макар и да сме се утвърдили като отличен организатор на спортни събития, каза министърът. \r\n\r\n \"С трите световни първенства - по художествена гимнастика, гребане и волейбол в рамките на месец България бе в световните медии само с позитивни новини\". Това заяви министърът на младежта и спорта Красен Кралев. \r\n\r\n България е прекрасна страна, с много богато културно-историческо наследство. Много малко сме успели да разкрием това, което нашите предци са ни оставили, посочи Кралев. \r\n\r\n Освен имиджовите ползи на всяко едно състезание, има и ред икономически ползи - чуждестранни фенове отиват в даден град, присъстват български фенове на големите спортни състезания. Това преди бе невъзможно, каза Кралев. \r\n\r\n \"За туризма най-важното е нашата страна да има позитивен имидж и да се говори за добро, защото години наред не сме били най-позитивните новини в световните медии\", каза спортният министър. \r\n\r\n Кралев подчерта, че от първото правителство на премиера Бойко Борисов нещата коренно се променили за развитието на спорта, като се построили зали в Пловдив, Русе, Варна, София и Бургас. Това дава възможност да домакинстваме на много състезания, но най-важни са традиционните състезания, допълни той. \r\n\r\n Спортният министър Красен Кралев поздрави колегата си Николина Ангелкова, че с тази инициатива представя по-малко познати дестинации, общини и проекти, което е важно за балансираното развитие на туристическия отрасъл. \r\n \n\t\t\t\t\t\t", "date": "2019.02.09", "title": "Над 7 млрд. лв. са приходите от туризъм през 2018 г."}
{"url": "http://www.bnews.bg/article/256492-v_bankok_zadarzhaha_irantsi_s_falshivi_balgarski_pasporti", "text": "\n Иранска двойка е арестувана на летище Суварнанабхуми в тайландската столица Банкок за използване на фалшиви български паспорти, съобщава \"Банкок поуст\" и \"Нейшън\". \r\n\r\n Ръководителят на Бюрото за миграция коментира, че 42-годишният Муазез Хуман и 36-годишната Есмали Хуман са задържани на летището в петък вечерта.  \r\n\r\n Двамата са пристигнали с полет QR626 на Qatar Airlines в 3 и 30 часа. Стояли са около лобито за пътници до 11 часа, преди да отидат до имиграционните власти и да вземат печат и визи с помощта на български паспорти. При проверка, паспортите се оказват фалшиви. \r\n\r\n След часове разпити, двойката заявява, че са използвали фалшивите паспорти с надеждата да пътуват до европейска държава. \r\n\r\n Мъжът е ползвал фалшив български паспорт с името Денис Албертов Илиев, а жената е пътувала с името Петя Петкова Данаилова. \r\n \n\t\t\t\t\t\t", "date": "2019.02.09", "title": "В Банкок задържаха иранци с фалшиви български паспорти"}
{"url": "http://www.bnews.bg/article/256493-kovachki_poluchi_ot_gerb_i_toplofikatsiya_sofiya", "text": "\n \"Топлофикация\"-София е с ново ръководство и нова структура на управление. Изпълнителен директор на дружеството вече е Кремен Георгиев, който досега беше в ръководството на топлофикациите във Враца, Велико Търново и Перник, свързвани с бизнесмена Христо Ковачки, съобщи БНР. Кремен Георгиев заема поста на Сашо Чакалски, който пък влиза в новообразувания Надзорен съвет на софийската топлофикация. \r\n\r\n Дружеството вече има двустепенна форма на управление. Председател на Управителния съвет е Иванка Попова, неин заместник - Петър Тодоров, а изпълнителен директор става Кремен Георгиев. Освен него, но в новосъздадения Надзорен съвет влиза и още един енергетик, свързван с Христо Ковачки. Това е Валентин Терзийски, който преди време ръководеше плевенската \"Топлофикация\". \r\n\r\n Председател на Надзорния орган на \"Топлофикация\"-София е Десислава Билева, а неин заместник е вече бившият изпълнителен директор на дружеството Сашо Чакалски. На предишния си пост Чакалски остана около година. \r\n\r\n В този преиод общинското дружсетво натрупа дълг от близо 100 милиона лева към \"Булгаргаз\", който беше изкупен от Българския енергиен холдинг. Към този момент дължимата от столичната \"Топлофикация\" сума за гориво отново е достигнала 90 милиона лева. \r\n \n\t\t\t\t\t\t", "date": "2019.02.09", "title": "Ковачки получи от ГЕРБ и Топлофикация - София!"}
{"url": "http://www.bnews.bg/article/256486-zhaltite_zhiletki_tragvat_ot_triumfalnata_arka_na_13_ti_protest", "text": "\n \"Жълтите жилетки\" тръгват на 13-ти пореден протест. Според телевизионния канал BFMTV, 26 мобилни полицейски и жандармерийски части са мобилизирани в Париж за поддържане на реда. \"Жълтите жилетки\" се събират до Триумфалната арка. \r\n\r\n Парижката полиция блокира със стоманена ограда долната част на Шанз-Елизе, близо до резиденцията на френския президент. \r\n\r\n Четири демонстрации се очаква да се проведат в Париж Главната колона от демонстранти, се движи по улица Монтей. Шествието е спокойно. На други места, полицията използва и сълзотворен газ срещу демонстранти. \r\n\r\n Друго място за събиране е площад \"Конкорд\", именно от района на Шанз-Елизе, след тръгва основната колона на протестиращите. Според заявление, подадено в префектурата на парижката полиция, колоната ще отиде на левия бряг на Сена и ще мине до сградите на Министерството на външните работи и Народното събрание (долната камара), съобщава ТАСС. \r\n\r\n От там протестиращите отиват към източната част на града - към сградата на Сената. По-късно вечерта ще се върнат, завършвайки деня с митинг на Марсово поле, но на разстояние от Айфеловата кула. \r\n\r\n Според BFMTV в страната са мобилизирани 169 мобилни полицейски и жандармерийски части за поддържане на реда, от които 26 са в Париж. \r\n\r\n \"Фигаро\" съобщава, че в Париж ще има най-малко 3 хиляди полицаи. Освен това техните действия ще бъдат подкрепени от общинска полиция, екипи за разследване на престъпления и мобилни шокови групи (DAR), създадени специално за масови демонстрации. \r\n\r\n В Париж са разположени четири бронирани машини на жандармерията. Две от тях, в подножието на Триумфалната арка и площад Шарл дьо Гол. \r\n\r\n В останалата част на страната са разположени най-малко 5000 полицаи и жандармерия, според \"Фигаро\". Според полицията, по-малко от 50 хиляди души ще участват в тринадесетия ден от протестите. \r\n\r\n Миналата събота Министерството на вътрешните работи преброи около 59 хиляди души. 4,5 хиляди души са заявили в интернет, че възнамеряват да участват на протести в Париж. \r\n\r\n Полицията е била принудена да се защитава срещу група \"жълти жилетки\", които хвърлят камъни и бутилки. Напрежението между полицията и протестиращите нараства. \r\n \n\t\t\t\t\t\t", "date": "2019.02.09", "title": "Жълтите жилетки тръгват от Триумфалната арка на 13-ти протест"}
{"url": "http://www.bnews.bg/article/256478-intsident_dva_vlaka_se_sblaskaha_v_ispaniya_1_zhertva_i_desetki_raneni", "text": "\n Два влака се сблъскаха близо до Барселона.  \r\nЕдин човек е загинал, пострадалите са близо 100, съобщи ccma.cat. \r\n\r\n Катастрофата е станала между градовете Сан Висенте де Касталет и Манреса. Двете влакови композиции са се сблъскали челно. Едната от тях е пътувала към Барселона, другата към Манреса. \r\n\r\n Засега не е изяснено как двата влака са се оказали на една и съща линия. \r\n\r\n От гражданската защита на Каталуния уточняват, че трима от ранените са в тежко състояние, 16 са с не толкова тежки травми, 76 души са със сравнително леки наранявания. \r\n \n\t\t\t\t\t\t", "date": "2019.02.09", "title": "ИНЦИДЕНТ! Два влака се сблъскаха в Испания – 1 жертва и десетки ранени "}
{"url": "http://www.bnews.bg/article/256443-nataliya_ot_otkradnat_zhivot_parzhi_yaytsa_sas_zatvoreni_ochi", "text": "\n Предизвикателството е прието! Наталия от „Откраднат живот” чука яйца със затворени очи. Актрисата Дария Симеонова напоследък се е отдала на забавления и приятелски предизвикателства, които приема и то насериозно, пише „България днес”. \r\nИ, ако някога поучавала децата с думите „Ако Иванчо скочи от блока и ти ли ще скочиш?”, днес възрастните се забавляват като малчугани, отправяйки си предизвикателства свързани с най-различни щуротии. \r\nДария реши да отговори на отправено към нея предизвикателство и за целта приготви яйца на очи... със завързани очи. \r\n  \r\n \n\t\t\t\t\t\t", "date": "2019.02.09", "title": "Наталия от „Откраднат живот” пържи яйца със затворени очи "}
{"url": "http://www.bnews.bg/article/256479-liderite_na_kiparskite_obshtnosti_se_sreshtat_v_kraya_na_mesetsa", "text": "\n Кипърският президент Никос Анастасиадис и лидерът на кипърските турци Мустафа Аканчъ ще се срещнат по-късно този месец. Това съобщиха от президентската служба на Северен Кипър, цитирани от Анадолската агенция и „Фокус”. \r\n\r\n Двамата политици ще проведат неформална среща на 26 февруари в резиденцията на специалния представител на ООН и ръководител на мироопазващите сили на ООН в Кипър (UNFICYP) Елизабет Спехар, която се намира в буферната зона. \r\n\r\n Кипърските лидери последно се събраха в края на октомври под домакинството на Спехар в буферната зона, патрулирана от мироопазващите сили на ООН в Кипър. \r\n\r\n В рамките на преговорите в Кипър се проведе конференция в швейцарския курорт Кранс-Монтана през юли 2017 г., но резултат не бе постигнат. \r\n\r\n Преговорите в Кипър се водят главно за икономиката, ЕС, собствеността и споделянето на управлението и властта. \r\n \n\t\t\t\t\t\t", "date": "2019.02.09", "title": "Лидерите на кипърските общности се срещат в края на месеца"}
{"url": "http://www.bnews.bg/article/256481-ofitsialno_povdignaha_obvineniya_na_predizvikala_pozhara_v_parizh", "text": "\n Жената, заподозряна, че е предизвикала пожара в кооперация в Париж, в който загинаха 10 души, беше официално обвинена вчера вечерта, пише в. \"Фигаро\", цитиран от БТА. \r\n\r\n Жената, която е живеела в кооперацията и е на около 40 години, е обвинена в \"унищожаване на собственост чрез предизвикване на пожар, изложил на опасност живота на хора и в унищожаване чрез предизвикване на пожар, довел до смъртта на хора\". На жената е постановена мярка \"задържане под стража\". \r\n\r\n Есия Б, която е имала 13 престоя в парижка психиатрия в периода 2009 г. - 2019 г., бе арестувана в нетрезво състояние след началото на пожара в кооперацията в западната част на Париж. Пожарникарите гасиха огнената стихия в продължение на шест часа. Това беше най-смъртоносният пожар в Париж от 14 години насам. Според в. \"Фигаро\" ранените в него са 96. \r\n\r\n Жената отрича да е извършвала престъплението. На нея й беше наложена мярка \"задържане под стража\" още след пожара, но във вторник тя беше прекратена временно, за да бъде подложена заподозряната на психиатрична експертиза.  \r\n \n\t\t\t\t\t\t", "date": "2019.02.09", "title": "Официално повдигнаха обвинения на предизвикала пожара в Париж"}
{"url": "http://www.bnews.bg/article/256485-zatvornik_propadna_prez_tavan_pri_opit_za_byagstvo", "text": "\n Задържан пропадна през таван при опит за бягство от затвор в Индиана, съобщава \"Ей Би Си нюз\". \r\n\r\n 28-годишният Блейз Айърс успял да се измъкне от пазачите и се барикадирал в лекарския кабинет на затвора. \r\n\r\n Когато охранителите влезли в стаята, него го нямало. Оказало се, че затворникът успял да се измъкне през окачения таван на стаята. \r\n\r\n Няколко минути по-късно Айърс пропаднал през тавана на съседно помещение, където бил задържан. Сега той ще отговаря по обвинения в опит за бягство и разрушаване на държавна собственост. \r\n \n\t\t\t\t\t\t", "date": "2019.02.09", "title": "Затворник пропадна през таван при опит за бягство"}
{"url": "http://www.bnews.bg/article/256483-ot_dnes_se_izpolzva_imeto_severna_makedoniya", "text": "\nСлед ратификацията на протокола за приемането на Република Северна Македония в НАТО в гръцкия парламент официално влиза в сила употребата на новото име на държавата - Република Северна Македония, съобщи \"Танюг\".\r\n\r\nВ срок от седем дни държавните институции, граничните пунктове и дипломатическо-консулските представителства на страната ще променят табелите с новото име на държавата - Република Северна Македония. \r\n\r\nУпотребата на новото име трябва да бъде съгласувана със закона за употреба на езиците, което означава, че табелите ще бъдат написани и на албански език, тъй като, както неотдавна заяви говорителят на правителството Миле Бошняковски, албанците са 20 процента от населението на държавно ниво.\r\n\r\nПрепоръки за промяна на надписите ще получат и местните органи на властта. \r\n\r\nСлед 27-годишен спор за името с Гърция Македония промени своето име на Република Северна Македония. \r\n\r\nСлед разрешаването на дългогодишния спор около името миналата сряда в Брюксел бе подписан присъединителен протокол за членството на Македония в НАТО от 29-те посланици на страните-членки на НАТО. \n\t\t\t\t\t\t", "date": "2019.02.09", "title": "От днес се използва името Северна Македония"}
{"url": "http://www.bnews.bg/article/256476-hilyadi_bez_tok_v_sidni_zaradi_moshtni_buri", "text": "\n Хиляди домове в Сидни останаха без електричество след мощните бури, връхлетели втория по големина град в Австралия, съобщава БГНЕС. Проливните дъждове и гръмотевичните бури причиниха истински транспортен хаос, наводниха улици и дори отложиха няколко спортни събития. \r\n\r\n Според синоптиците в петък срещу събота през нощта над града са се излели около 60 литра дъжд на квадратен метър. В западната част на Сидни само за 30 минути са паднали около 42 литра на квадратен метър, като дъждовете наводниха приземните етажи на десетки къщи. \r\n\r\n Бурните ветрове повалиха дървета и скъсаха далекопроводни жици, а не места водата заля автомобили, паркирани по улиците. Екипи на работиха цяла нощ за възстановяването на тока, като в пика на бурята на тъмно са били около 40 000 домакинства. В събота сутрин все още около 5000 домакинства са без електричество. \r\n\r\n Екипи на пожарната са се отзовали на около 1000 сигнала за помощ, включително 9 за спасяване на хора от залети от придошлите води автомобили. \r\n\r\n Заради бурята десетки полети бяха отменени или забавени на Международното летище в Сидни. Имаше и проблеми със железопътния транспорт. \r\n \n\t\t\t\t\t\t", "date": "2019.02.09", "title": "Хиляди без ток в Сидни заради мощни бури"}
{"url": "http://www.bnews.bg/article/256480-pompeyo_shte_otkazva_orban_ot_turski_potok", "text": "\n Държавният секретар на САЩ Майк Помпейо ще използва визитата си в Унгария следващата седмица, за да призове премиера Виктор Орбан да се откаже от планираното включване на страната към газопровода \"Турски поток\", съобщи днес представител на американската администрация, цитиран от Ройтерс. \r\n\r\n Единият от вариантите е тръбата да премине от турска територия на българска, а след това да продължи към Сърбия, Унгария, Словакия. \r\n\r\n Пред унгарските власти Помпейо ще изрази и безпокойство от засилващото се присъствие на китайския телекомуникационен гигант \"Хуавей\". \r\n\r\n По-рано Държавният департамент съобщи, че от 11 до 15 февруари Помпейо ще посети няколко европейски страни - Унгария, Словакия, Полша, Белгия и Исландия. На 11-ти дипломат №1 на САЩ ще има среща в Будапеща с Виктор Орбан, с външния министър и с министъра на отбраната. С тях той ще обсъди двустранните отношения, в това число и сътрудничеството в отбраната, енергетиката и регионалната сигурност, подкрепата за Украйна, начините за противопоставяне на руското и китайското влияние и за укрепване на западния алианс. \r\n\r\n В Будапеща и в Братислава държавният секретар на САЩ ще обсъди засилването на сътрудничеството в сферата на сигурността с цел противопоставяне на руската агресия. \r\n\r\n На 12 февруари Помпейо ще има срещи с президента и премиера на Словакия, а след това във Варшава Помпейо ще разговаря с колегата си Яцек Чапутович. \r\n\r\n След Полша държавният секретар ще замине за Брюксел за среща с Федерика Могерини. Двамата ще обсъждат усилията за възстановяването на демокрацията във Венецуела и подкрепата за временния президент Хуан Гуайдо, както и укрепването на европейската сигурност и противопоставянето на заплахи, идващи от Русия и Иран, отбелязва БНР. \r\n \n\t\t\t\t\t\t", "date": "2019.02.09", "title": "Помпейо ще отказва Орбан от \"Турски поток\""}
{"url": "http://www.bnews.bg/article/256441-kolko_dalgo_tryabva_da_hodim_pesha_za_da_otslabnem", "text": "\n Въпреки че при всеки човек е различно, има една простичка формула за смъкване на килограми, която винаги работи - яж по-малко и се движи повече. Ако обаче се чудите по колко трябва да ходите на ден, за да има все пак някакъв сериозен ефект върху горенето на калории, ето какво казват спациалистите: \r\n\r\n Средно човек прави по 1250 крачки за километър ходене, в следствие на което пък изгаря около 100 калории. Около килограм излишни мазнини се равняват на 7000 калории. Така че, за да свалите един килограм за седмица, трябва да горите по 1000 калории на ден. Или казано накратко - нужно е да правите минимум 10 000 стъпки дневно, което се равнява на 8 километра ходене. \r\n\r\n И въпреки че тази цифра изглежда застрашително голяма, имайте предвид, че в тези 10 000 крачки влизат и обикалянето вкъщи, ходенето до магазина и т.н. \r\n \n\t\t\t\t\t\t", "date": "2019.02.09", "title": "Kолко дълго трябва да ходим пеша, за да отслабнем"}
{"url": "http://www.bnews.bg/article/256442-valya_ahchieva_kata_milioni", "text": "\n Освен с професионалните скандали, Валя Ахчиева е известна и с тези от личен характер, свързани с високия й стандарт на живот. Неотдавна журналистката беше разкрита, че ръчка златисто БМВ за над 150 бона. Преди него тя отново сядала зад волана на джип от същата марка. А такава кола няма как да се купи с една заплата, категорични са колегите й. И тъй като тя няма мъж до себе си, остава загадка как точно си позволява подобни придобивки.  \r\nОсвен със скъпите си автомобили, Ахчиева се слави и с афинитета си към модата. Запознати разкриват, че тя има цяла колекция палта от естествена кожа, чиято стойност надхвърля десетки хиляди левове.  \r\nТя редовно се появявал в БНТ и с чанти за 700-1000 лв бройката на Армани. Преди години журналистката влезе в окото на бурята с амбициите си да пробие в бизнеса. Тогава стана ясно, че тя е собственик на 1000 декара гора край Рударци, оценявани на стотици хиляди лева.  \r\nАхчиева разгневила жестоко местните с идеята си да изгради там завод за преработване на отпадъци, без да се съобрази с екологичните норми. Фирмата й дори беше намерила испански инвеститори с идеята да се изградят съоражения над селото.  \r\nРударци се слави с изключително красивата си природа и не е чудно, че намеренията на Ахчиева предизвикаха остри реакции. И в крайна сметка Общината спря проекта, предават от Ретро.  \r\n  \r\n \n\t\t\t\t\t\t", "date": "2019.02.09", "title": "Валя Ахчиева къта милиони"}
{"url": "http://www.bnews.bg/article/256484-otnovo_naprezhenie_vav_voyvodinovo_romite_se_varnaha_v_seloto", "text": "\n Около 40 роми с представители на правозащитна организация вече няколко часа обикалят край незаконните ромски къщи във Войводиново. \r\n\r\n Това предизвика  спонтанен протест по обед сред местното население. Около 50 души се опитаха да пробият полицейската блокада, но бяха спрени. \r\n\r\n Най-силно възмущение предизвиква жена с фотоапарат, която придружава ромите и говори на английски. \r\n\r\n Ромите са категорични, че ще нощуват в къщите си. Тези, чиито постройки са бутнати, твърдят, че им е обещано да им осигурят фургони, ако се върнат. \r\n\r\n Ромите се заканват с война и масови протести, ако бъдат изгонени отново от имотите си. \r\n\r\n Хората от ромската махала останаха на улицата след като багерите събориха постройките им в началото на януари. \r\n\r\n Това се случи след като двама младежи от ромски произход пребиха командос  на Богоявление. В селото в знак на подкрепа към пребития военнослужещ имаше протести на местните хора, както и на негови колеги командоси. \r\n\r\n   \r\n \n\t\t\t\t\t\t", "date": "2019.02.09", "title": "Отново напрежение във Войводиново: Ромите се върнаха в селото"}
{"url": "http://www.bnews.bg/article/256491-rusiya_predupredi_za_prechki_pred_severen_potok_2", "text": "\n Москва предупреди за нови пречки пред изграждането на руско-германския проект за газопровод \"Северен поток-2\", след като Берлин се съгласи на компромис с Франция и други страни членки на ЕС за по-строга регулация, предаде БТА. \r\n\r\n \"Ако се подготвят пречки пред проекта, за да бъде принудена Русия да транспортира газ през Украйна - по техните условия, техните тарифи и с несигурността по юридическите въпроси, тогава е малко вероятно нещата да се случат\", каза пред агенция РИА Новости заместник-външният министър на Русия Александър Панкин. Не е ясно чии условия и мита има предвид той, отбелязва ДПА. \r\n\r\n Проектът \"Северен поток 2\" предвижда да се изградят две линии от газопровода с обща мощност 55 милиарда кубични метра годишно от крайбрежието на Русия през Балтийско море до Германия. Съоръжението ще заобикаля транзитните страни Украйна, Беларус, Полша и другите източноевропейски и балтийски страни през изключителните икономически зони и териториални води на пет държави - Русия, Финландия, Швеция, Дания и Германия. \r\n\r\n Общата стойност на проекта се оценява на 9,5 милиарда евро. Единствен акционер в оператора по проекта Норд стрийм 2 (Nord Stream 2 AG) е руският газов холдинг \"Газпром\". Партньори по него са френската \"Анжи\" (Engie), австрийската О Ем Ви (OMV), англо-холандската \"Шел\" (Shell), германските \"Унипер\" (Uniper) и \"Винтерсхал\" (Wintershall), които ще осигурят 50 процента от финансирането.  \r\n\r\n Според критиците на проекта той ще засили европейската зависимост от Русия. Поддръжниците му подчертават необходимостта да се осигурят енергийните доставки на континента, тъй като добивът на газ в ЕС спада. \r\n\r\n Панкин потвърди отново, че Русия ще продължи да доставя газ през Украйна. \r\nДа, готови сме да продължим да използваме украинския транзит, но при условията, които са ни необходими, каза той.  \r\n\r\n Украйна и Полша са сред страните, които печелят от таксите за транзит на газ през тяхна територия. \r\n\r\n Вчера страните от ЕС се съгласиха с френско-германски компромис по регулацията на \"Северен поток -2\" без да бъде излаган на опасност проектът. Компромисът предвижда промяна на европейска директива, с което да се позволи на Европейската комисия да наложи по-голям надзор върху газопроводите, включително германско-руския проект. Освен това ЕС ще прилага по-последователно вътрешните си правила за газовия пазар във връзка с газопроводи от и към страни извън ЕС. Страните членки ще трябва да искат одобрението на Евросъюза, когато договарят промени по газовите споразумения със страни извън блока, ако се засягат европейските разпоредби. \r\n \n\t\t\t\t\t\t", "date": "2019.02.09", "title": "Русия предупреди за пречки пред \"Северен поток 2\""}
{"url": "http://www.bnews.bg/article/256473-sreshtata_s_kim_chen_un_shte_e_v_hanoy", "text": "\nПрезидентът на САЩ Доналд Тръмп съобщи, че срещата му със севернокорейския лидер Ким Чен-ун по-късно този месец ще се състои във виетнамската столица Ханой, съобщи „Ройтерс”.\r\n\r\n\"Представителите ми тъкмо се върнаха от Северна Корея след много ползотворна среща и уточняване на датата и времето на втората среща на върха с Ким Чен-ун. Тя ще е в Ханой, Виетнам, на 27 и 28 февруари\", обяви Тръмп в Туитър.\r\n\r\n\"С нетърпение очаквам да се срещна с председателя Ким и да дадем тласък на каузата на мира!\", допълни той. \n\t\t\t\t\t\t", "date": "2019.02.09", "title": "Срещата с Ким Чен-ун ще е в Ханой"}
{"url": "http://www.bnews.bg/article/256472-slancheva_sabota_s_proletni_temperaturi", "text": "\nДнес облачността ще продължи да се разкъсва и намалява и след обяд над повечето райони ще е предимно слънчево. В сутрешните часове на  места видимостта ще е намалена.\r\n\r\nМаксималните температури ще са между 4° и 9°, в крайните югозападни райони - до 10°-12°.\r\n\r\nНад Черноморието облачността също ще се разкъса и намалее. Ще духа слаб северен вятър. Максималните температури ще са 5°-6°. Температурата на морската вода е 6-7°.\r\n\r\nНад планините облачността ще се разкъсва и намалява до предимно слънчево. Вятърът ще е умерен. Максимална температура на височина 1200 метра - около 4°, на 2000 метра - около минус 2°. \n\t\t\t\t\t\t", "date": "2019.02.09", "title": "Слънчева събота с пролетни температури"}
{"url": "http://www.bnews.bg/article/256487-remontat_na_stolichnata_ulitsa_graf_ignatiev_shte_prodalzhi_pone_do_yuni", "text": "\n Ремонтът на столичната улица \"Граф Игнатиев\" ще продължи поне до юни. Причината е, че общината е одобрила 79 дни отсрочка за фирмата изпълнител. \r\n\r\n Ремонтът започна през лятото на 2018 година и трябваше да приключи до средата на март. От общината обаче са установили, че от 19 декември 2018 г. до 5 февруари 2019 г. климатичните условия били лоши и това наложило спиране на строителните дейности. \r\n\r\n Освен това фирмата, изпълняваща ремонтите за общо 24 млн. лева - \"Джи Пи Груп\", поискала отсрочка с още 50 дни по същата причина, но за друг период. Строителният надзор на обектите обаче приел само 31 дни. \r\n \n\t\t\t\t\t\t", "date": "2019.02.09", "title": "Ремонтът на столичната улица \"Граф Игнатиев\" ще продължи поне до юни"}
{"url": "http://www.bnews.bg/article/256477-zapochvat_da_se_prilagat_novite_pravila_za_bezopasnost_za_lekarstvata", "text": "\n Започва прилагането на нови правила в ЕС за безопасност на лекарствата, съобщи Европейската комисия.  \r\nПроизводителите вече ще трябва да поставят двуизмерен баркод и средство срещу подправяне върху опаковките на лекарства, отпускани по лекарско предписание. Аптеките, включително продаващите онлайн, както и болниците, ще трябва да проверят автентичността на лекарствата, преди да ги дадат на болните. \r\n\r\n Лекарствените средства, произведени до днес и без знак за безопасност, могат да останат на пазара до изтичане на срока им на годност. Според новата система за проверка аптеките и болниците ще трябва да проверяват по цялата верига на доставка автентичността на лекарствата, се посочва в съобщението. \r\n\r\n За изпълнението на новата европейска наредба аптекарите ще трябва да инвестират в нов софтуер. Според част от фармацевтите в България новата система не само би затруднила работата, а има и сериозни пропуски. Друго притеснение е, че новата система ще бъде свързана с НАП и така тя ще има достъп до складови наличности и данни на пациенти. \r\n\r\n Именно за това през седмицата фармацевтите работиха с жълти жилетки в знак на протест. \r\n \n\t\t\t\t\t\t", "date": "2019.02.09", "title": "Започват да се прилагат новите правила за безопасност за лекарствата"}
{"url": "http://www.bnews.bg/article/256474-romite_v_sliven_nedovolni_ot_merkite_na_karakachanov_za_po_dobra_integratsiya", "text": "\n Събаряне на незаконните ромски гета, по-строг контрол на социалните помощи, безплатни аборти, полагане на обществено полезен труд – това са само част от мерките, които вицепремиерът Красимир Каракачанов предложи за по-добра интеграция на ромите в обществото ни. Те предизвикаха буря от реакции. \r\n\r\n В ромската махала на Сливен името на вицепремиера Каракачанов действа като магнит и за секунди събира десетки опоненти на така наречената концепция за интеграция. \r\n\r\n „Той ще спре младите момичета да не се женят,да нямат деца? Кой е той, какъв е той ... Кажете му да си гледа работата, с военните да се занимава, с циганите да не се занимава\", недоволстват в сливенския квартал „Надежда”. \r\n\r\n \"Нашата традиция е да раждаме малки, има ли проблем, някои да ги гледа, той да идва да ги гледа?”, питат още те. \r\n\r\n Единици подкрепят идеята за  спиране на социалните помощи, но при определени условия. \r\n\"Ако има работа няма да се нареждат да си подават молбите за помощи за някакви си кирливи 40 лева. Нека да отварят предприятията и да видят дали ромите няма да влизат да работят, не да казва, че ромите са мързеливи и крадливи\", отбелязват още ромите. \r\n\r\n Други имат собствена теория за интеграция. \r\n\r\n \"Абсурд да сме равни с вас,българите, защото българинът е свикнал на студ, глад, мизерия и на работа\". \r\n\r\n Най-умерените предлагат концепцията да бъде пренаписана за  всички български граждани. \r\n\"За много неща не е прав Каракачанов. Например за расизма – няма цигани, няма българи, по лична карта всички сме в Република България\". \r\n\r\n В ромската махала на Сливен живеят над 20 000 души. \r\n \n\t\t\t\t\t\t", "date": "2019.02.09", "title": "Ромите в Сливен недоволни от мерките на Каракачанов за по-добра интеграция"}
{"url": "http://www.bnews.bg/article/256436-dyulgerov_svalil_mihaela_marinova_s_tantsi", "text": "\n Футболистът на Септември София Александър Дюлгеров свалил гаджето си Михаела Маринова с танци. Преди да се захване с футбола, 28-годишният защитник тренирал народни танци и именно уменията му на дансига привлекли погледа на певицата. Двамата са заедно от около година, а признаха за връзката си през месец юли миналата година. Запознават се чрез общи приятели, а любовта им пламва много естествено и спонтанно. \r\n\"Той е здраво стъпил на земята, не е само мой любим, но и най-добрият ми приятел. Притежава всички качества, които съм си представяла, че мъжът до мен трябва да има\", разкрива Михаела. \r\nДвамата редовно си правят романтични изненади, а футболистът често я буди със закуска в леглото и цветя. Въпреки силната им любов, те все още не мислят за семейство и деца, тъй като певицата се е концентрирала върху кариерата си. \r\nОтделно от нея Маринова учи и в Музикалната академия. В свободното си време тя обича да разпуска с филмови маратони. В края на миналата година тя зарадва почитателите си с парчето Tiempo.  \r\nНовата й песен е и първата такава на чужд език. В парчето изпълнителката пее на английски и испански, но е категорична, че обича българския език и българското.  \r\nВсе пак тя не крие, че мечтата й е да покори световната сцена и да пее заедно с Тина Търнър. Ако не можеше да пее, Михаела щеше да е хирург. \"Обожавам медицината. От малка ме вълнува, особено оперативната работа. Ако не бях певица, със сигурност кариерата ми щеше да е съвсем различна\", откровена е тя.  \r\nНикога не би жертвала близките си в името на кариерата. А ако й предложат участие в риалити формат на този етап би отказала, но пък човек никога не знае, предават от Телеграф.  \r\n  \r\n \n\t\t\t\t\t\t", "date": "2019.02.09", "title": "Дюлгеров свалил Михаела Маринова с танци "}
{"url": "http://www.bnews.bg/article/256482-pochina_legendarniyat_voleybolist_angel_koritarov", "text": "\n На 8 февруари е починал един от най-добрите волейболисти на България - з.м.с. Ангел Борисов Коритаров, който е известен сред перничани като Ньофа, съобщи zapernik.com. \r\n\r\n Ангел Коритаров си отиде на 79 години. Той бе дългогодишен национален състезател по волейбол и републикански шампион с \"Миньор\". Участва и на две олимпиади. В Токио през 1964 . е част от отбора, който заема петото място на игрите. В Мексико Сити четири години по-късно пък сме на шесто място. \r\n\r\n Погребението е на 9 февруари от 14 ч на Централен гробищен парк – Перник. \r\n \n\t\t\t\t\t\t", "date": "2019.02.09", "title": "Почина легендарният волейболист Ангел Коритаров"}
{"url": "http://www.bnews.bg/article/256475-vsyaka_4_ta_zhena_v_balgariya_e_zhertva_na_domashno_nasilie", "text": "\n Всяко трето умишлено убийство е на жена в дома ѝ, а всяко 5-то заради ревност. Наблюдава се увеличение в броя на убийствата между 2016 г. и 2018 г., показват данни на статистиката. Всеки трети човек е ставал свидетел или познава някой, който страда или е бил малтретиран в дома си. Мъжете също по някога са жертва на домашно насилие. \r\n\r\n \"Превантивните мерки би трябвало да са повече. Преди последствията би трябвало да има възпитание у дома още за малките момичета - какво означава насилието, как изглежда то, как може да се промени човекът, който обичаш след време. А за момчетата - какво може да се случи, ако не си сдържат нервите\", каза в ефира на \"Събуди се\" Диана Николова, която е жертва на домашно насилие. \r\n\r\n \"Искам да кажа на всички да не търпят. Това е много трудно решение и първите дни, след напускането на такъв човек, са най-сложни, но решението е за вас\", призова Диана. \r\n\r\n В сутрешния блок на NOVA по темата говори и Елена Кръстева, координатор на Алианса за защита от насилие основано на пола, преди това юрист в Българския хелзински комитет. Тя също смята, че са необходими редица превантивни мерки като обучения, психологическа работа с жертви на насилие, особено с децата, за да не възприемат те агресивно или пасивно поведение.  \r\n\r\n Според Кръстева е позитивна и промяната в закона, при която потърпевшите лица дори не е необходимо да подават жалба, ако прокуратурата вече установила нарушение, тъй като често пострадалите са манипулирани от посегателите си, след като са се оплакали.  \r\n\r\n \"Има много случаи, в които полицията не взема мерки и не задържа извършителя, когато е нарушил заповедта за защита\", добави още тя и изрази мнениe, че трябва да има регистър на извършителите и те да бъдат наблюдавани.  \r\n\r\n През тази седмица парламентът направи промени в закона и официално призна домашното насилие за престъпление. За убийство при домашно насилие наказанията са от 15 години затвор до доживотен такъв. Следене на интимен партньор в условията на тормоз се наказва с до 5 години лишаване от свобода, а закана за насилие - с до 6 години затвор. \r\n \n\t\t\t\t\t\t", "date": "2019.02.09", "title": "Всяка 4-та жена в България е жертва на домашно насилие"}
