{"url": "http://www.bnews.bg/article/237712-kakva_e_razlikata_mezhdu_ivcho_ot_razgrad_i_gincheto_ot_pazardzhik", "text": "Днес във Фейсбук попаднахме на коментар публикувам от Борислав Цеков по повод драмата, която се върти през последните дни с ЧЕЗ. Вижте какво написа той по темата! * публикуваме без редакторска намеса Преди 20ина години Ивчо с белите чорапки от Разград, начинаещ репортер, една сутрин внезапно се събуди мултимилионер. Костов и компания му харизаха \"Каолин\" с партийна протекция и чрез разбойническо-ментарджийската приватизация. Като мина време той обясни внезапното си забогатяване с това, че бил \"талантлив и предприемчив\". Днес е подсъдим със запорирано имущество за 200 млн. Та, и Гинка сигурно така ще обясни след 20 години как се е сдобила с ЧЕЗ. Всички тези, фалшиви герои, са от една порода и са много \"талантливи и предприемчиви\". Въпросът е дали и Гинка ще стане клиент на съдебната система като Ивчо. И каква ще е развръзката.", "date": "2018.02.26", "title": "Каква е разликата между Ивчо от Разград и Гинчето от Пазарджик?!"}
{"url": "http://www.bnews.bg/article/237699-angeli_i_dronove_na_defileto_na_dolche_i_gabana_v_milano", "text": "Дронове, ангели, звукът на църковни камбани и религиозни песнопения придружиха дефилето на Доменико Долче и Стефано Габана на Седмицата на модата в Милано, където дизайнерите се изявиха като главните божества, предаде Франс прес. \r\nРевюто им беше гвоздеят на последния ден от миланския моден форум. То държа със затаен дъх в продължение на цял час феновете на бранда в залата на \"Метропол\". Манекените показаха колекция със силно църковно вдъхновение.  За случая \"Метропол\" беше преобразуван в църква. Мраморните структури бяха украсени с ангели и с девиза \"Fashion Devotion\". В ревюто се включиха и десетина дрона, на които бяха окачени дамски чанти с марката \"Долче и Габана\". В същото време летящите апарати с монтираните на тях камери снимаха публиката и прожектираха на живо кадрите върху гигантски екрани. Манекените показаха колекция със силно църковно вдъхновение. Ангели и Богородици фигурираха под формата на богати златни бродерии по саката, роклите, палтата, шапките и чантите. Модният свят на Долче и Габана беше населен за случая със зебри и леопарди, които се появяваха под различни форми в тоалетите.", "date": "2018.02.26", "title": "Ангели и дронове на дефилето на Долче и Габана в Милано "}
{"url": "http://www.bnews.bg/article/237710-rodni_hrani_ostanaha_bez_patent", "text": "Популярни български марки кисело мляко, кашкавал, лютеница, сирене е трябвало да влязат преди 9 години в европейски регистър, за да си запазят оригиналните родни наименования. Единствените, които са направили това, са производителите на горнооряховски суджук и на българското розово масло. Всички останали ползватели на популярни у нас и по света български храни обаче не са го направили и сега не могат да бъдат защитени от чужди производители. Преди 9 години министерства и Патентното ведомство са пропуснали да информират българските производители за условията на европейския регистър. И сега се налага спешно да променим Закона за марките и географските означения, тъй като срещу България тече наказателна процедура. Този закон противоречи на европейския регламент, откакто сме в ЕС. На 9 ноември 2017 г. в българския парламент са внесени промени. Новите текстове предвиждат да се прекрати регистрацията на географски означения за земеделски продукти и храни. \"Съгласно разпоредбите на регламента държавите членки нямат право да предоставят национална закрила на географски означения на земеделски продукти и храни\", се посочва в мотивите към законопроекта. Той е трябвало да бъде гласуван на първо четене в икономическата комисия преди седмица, но депутатите са отказали да го разглеждат, докато не се намери механизъм за защита на традиционните български храни. А промените се правят заради изискването към България да приеме регламента за включване на тези продукти в европейския регистър след присъединяването си към ЕС, което обаче у нас е пропуснато. \"След влизането в сила на промените ще бъде прекратено действието на всички регистрации на географски означения за земеделски продукти и храни, които са били предоставени по силата на националното законодателство\", потвърдиха от Патентното ведомство пред \"24 часа\". Това засяга десетки фирми, които имат правата да произвеждат характерни български продукти като кисело мляко, сирене, кашкавал, мезета, боза, лютеница и други. Ще се прекратяват искания за регистрация и вписване на ползвател, които са подадени в Патентното ведомство. Това са 15 млечни продукта и заявка от един производител на лютеница. От отговора на Патентното ведомство става ясно, че от изброените от заличаване ще се спасят само българското розово масло и горнооряховският суджук. Причината е, че те вече имат действащи регистрации за територията на целия ЕС. \"Всички останали означения не се ползват със закрила според европейското законодателство. На практика остават незащитени и за територията на България\", обясняват експертите. Това означава, че чужди приозводители ще могат да правят храни и да слагат на етикетите надпис, че са български. Не било изключено след прекратяване на защитата на продуктите производители от други държави да поискат права върху киселото мляко например. \"Принципно няма пречка сдружения на производители от други държави да подадат заявка за регистрация на българско кисело мляко, но разглеждането е дълга и сложна процедура, която включва доказване, че млякото се произвежда в България, че има специфични характеристики, които го отличават от киселото мляко, което се произвежда в други държави, както и разглеждане на постъпилите възражения\", обясниха от Патентното ведомство. Освен горнооряховският суджук и розовото масло, български ще останат и \"Пастърма говежда\", \"Филе Елена\", \"Луканка Панагюрска\", \"Роле Трапезица\" и \"Кайсерован врат Тракия\". Те са вписани в друг европейски регистър - този за храните с традиционно специфичен характер. Това гарантира, че те няма да се правят от чужди фирми. \r\nОт Патентното ведомство признаха, че предишното му ръководство не е предприело мерки. Необходимо било да се прекрати разглеждането на заявки за регистрация на нови географски означения за земеделски продукти и храни и с Министерството на кономиката да се инициират изменения в закона, които да отразят изискванията на еврорегламента. Вина имали и титулярите на права. Те трябвало първо да се сдружат в браншова организация, което е изискване на европейското законодателство, за да може да се подаде заявка за регистрация.", "date": "2018.02.26", "title": "Родни храни останаха без патент"}
{"url": "http://www.bnews.bg/article/237695-taynata_za_mladost_na_lili_ivanova_e_razkrita_mazhe_se_s", "text": "Лили Иванова се запасява с лечебна кал в буркани, за да може да се поддържа здрава и млада. Бурканите й ги носят специално от карловското село Баня, където има естествено находище на лековития продукт. Лили се запасявала с кал от торфеното блато в Баня, която се смята, че е от най-лековитите. За разлика от тази в Поморие обаче карловската кал е само от растителен източник. А през хилядолетията тя е обогатявана и от стичащата се в нея минерална вода, което я прави уникална не само у нас, писа „ТелеграФ“. Това било тайното място за здраве и красота на Лили, която се хвалела пред музиканти, че след калните процедури се чувствала като гимназистка. Банята била направена навремето за цар Борис III да си лекува проблемите с кръста, краката и ставите. След това около мястото изграждат санаториум, който в последните години е западнал, но все още държи високо равнище на процедурите. А минералната вода е два вида – топла и студена, но последната се смятала за по-лековитата. \r\n ", "date": "2018.02.26", "title": "Тайната за младост на Лили Иванова е разкрита! Маже се с ... "}
{"url": "http://www.bnews.bg/article/237708-vzriviha_albanska_diplomaticheska_kola_v_solun", "text": "Автомобил на Консулството на Албания в северния гръцки пристанищен град Солун е бил взривен с бомба, предава македонската информационна агенция „Макфакс“, цитирана от \"Фокус\". Съгласно разпространената информация, инцидентът се е случил около 2:30 часа в понеделник. Взривеното превозно средство е било с дипломатически номера и е било паркирано пред сградата на албанското консулство в Солун. По данни на тиранските медии заложената бомба е била самоделна. Въпреки бързата намеса на противопожарните служби, автомобилът на консулството е изгорял напълно. Не се привежда друга информация за произшествието. ", "date": "2018.02.26", "title": "Взривиха албанска дипломатическа кола в Солун"}
{"url": "http://www.bnews.bg/article/237698-doktor_enchev_obezobrazi_tedi_velinova", "text": "Пластичният хирург на звездите д-р Ангел Енчев е на път да превърне половинката си, бившия модел Теди Велинова, в пластмасова кукла. Странното обаче е, че постоянните интервенции, на които брюнетката се подлага, са по нейно настояване, а корифеят на скалпела упорито се дърпа и не ще да я оперира, писа „Таблоид“. „Теди Велинова се е вманиачила по разкрасителните процедури и постоянно ръчка горкия си съпруг да я кълца със скалпела”, издадоха наши читатели от обкръжението на ВИП семейството.  „Оправя скулите и носовете на някакви фръцли, а с мен отказва да се занимава. Само ме боцка от време на време с малко ботокс”, гневи се красавицата.  „Един ден тропнах с крак – на какво прилича това, вода гази – жаден ходи. Налага се да му мрънкам с месеци и за най-елементарната корекция”, твърди 40-годишната манекенка. Въпреки че минава за най-големият спец в пластичната хирургия по нашите географски ширини, Ангел Енчев се оказа почитател на естествената красота. Точно по тази причина не искал да превръща собствената си съпруга в силиконово зомби. Тя обаче сама се навирала между шамарите. Резултатът е, че към днешна дата Теди е на път да замяза на Донатела Версаче и повече наподобява пластмасов манекен от витрината на ЦУМ, отколкото истинска жена.  Енчев се съгласил с капризите на половинката си за тунинг едва след раждането на второто им дете - сладураната София. Тогава Теди за първи път легнала под ножа за повдигане на бюста и заличаване на белезите от секциото. След това обаче се вманиачила и непрекъснато навивала благоверния си за нови и нови манипулации. Макар да натрупа милиони с кълцане на цици и носове, докторът разказва, че една от задачите му е да разколебава свои пациенти да не избързват с някоя операция само заради каприза. ", "date": "2018.02.26", "title": "Доктор Енчев обезобрази Теди Велинова! "}
{"url": "http://www.bnews.bg/article/237706-15_kilometrova_opashka_ot_tir_ove_na_kapitan_andreevo_v_posoka_balgariya", "text": "Опашката от товарни автомобили на ГКПП \"Капъкуле-Капитан Андреево\" вече е 15 километра, съобщи БНР. Към момента на границата на Капъкуле има над 600 ТИР-а, които чакат да бъдат обработени документите им, за да могат да напуснат Турция и да влязат в България. Според Анадолската агенция опашката от тежкотоварните автомобили е вследствие на голямото струпване на ТИР-ове на границата, с което българските гранични власти не успяват да се справят. На \"Капитан Андреево\" има и 5-километрова опашка от товарни автомобили, чакащи да излязат от България. Опашката на ГКПП \"Лесово\" в посока Турция е 3 километра, съобщи ГД \"Гранична полиция\". На ГКПП \"Кулата-Промахон\" вече се пропускат ТИР-ове. Там преминаването през границата за тежкотоварни автомобили беше преустановено с часове заради силния снеговалеж в южната ни съседка. На ГКПП \"Илинден - Ескохи\"гръцките гранични власти пропускат само леките и товарни автомобили, които са оборудвани с вериги. На останалите гранични пунктове с Гърция пропускателният режим е нормален. Припомняме, по-рано днес стана ясно, че македонските власти са преустановили пропускането на товарни автомобили и в двете посоки на ГКПП \"Деве баир - Гюешево\". Към 17 часа преминаването там е възстановено. В района беше създадена организация на движението, трафикът от товарни автомобили се отбиваше преди зоната на българския пункт. На граничните пунктове \"Дунав мост - Русе\" и \"Дунав мост - Видин\" трафикът е интензивен. Не работят фериботите при Сомовит и Свищов. Стана ясно, че на входовете на Видин са се образували големи опашки от товарни автомобили. Трафикът на българо-сръбските гранични пунктове е нормален.", "date": "2018.02.26", "title": "15-километрова опашка от ТИР-ове на \"Капитан Андреево\" в посока България"}
{"url": "http://www.bnews.bg/article/237709-pitbuli_vkaraha_47_godishna_zhena_v_bolnitsa", "text": "Няколко кучета порода питбул са нападнали 47-годишна жена в село Ръжена, община Казанлък, област Стара Загора. Вследствие на нападението жената получила разкъсни рани. Тя е настанена в здравно заведение за лечение с ухапвания по лицето, ръцете и тялото. Инцидентът станал по-рано днес, около 15 часа, предаде БГНЕС. Кучетата нападнали жената в двора на семейна къща. До инцидента се стигнало, след като синът на пострадалата пуснал кучетата, които се сбили. Жената се опитала да разтърве животните, когато те я нападнали. По случая е образувано досъдебно производство.", "date": "2018.02.26", "title": "Питбули вкараха 47-годишна жена в болница"}
{"url": "http://www.bnews.bg/article/237701-primirieto_v_siriya_se_otnasya_i_za_rayona_na_afrin", "text": "Френският президент Еманюел Макрон е заявил днес в телефонен разговор с турския си колега Реджеп Тайип Ердоган, че призивът на ООН от края на миналата седмица за примирие в Сирия се отнася също и за сирийския район на Африн, предаде Ройтерс, цитирана от БТА.  Турция разположи днес специални полицейски части в района на Африн, Северозападна Сирия, за \"нова битка\" в рамките на продължаващата от пет седмици турска военна офанзива срещу сирийските кюрдски милиции Сили за защита на народа. Макрон е казал още на Ердоган, че е задължително примирието да се спазва изцяло и че мониторингът на Франция върху хуманитарния достъп и химическите оръжия е \"пълен и постоянен\", се посочва в съобщение на френското президентство.", "date": "2018.02.26", "title": "Примирието в Сирия се отнася и за района на Африн"}
{"url": "http://www.bnews.bg/article/237700-mis_dupe_bilyana_yotovska_bori_neponosimo_okosmyavane", "text": "Танцьорката Биляна Йотовска бори непоносимо окосмяване по цялото си тяло, коментират нейни колежки, които не веднъж са ставали свидетели как тя отстранявала космите си преди изяви. На кръшната мадама почти ежедневно й се налага да прибягва до методи, с които да премахне космите, които никнат като гъби не само по ръцете и краката, но и по други зони на тялото й. Всъщност проблемът се отключил покрай това, че Йотовска взима стероиди, за да поддържа перфектните си мерки, твърдят нейни приближени. Стремежът й към идеални пропорции обаче бил на твърде висока цена, за която сега тя си носи последствията. \"Биляна е вманиачена на тема спорт и освен, че почти ежедневно тренира във фитнес залата, тя приема и всевъзможни медикаменти, за да има плочки в коремната част и да вади бицепси като истински фитнес модел\", коментират в средите. \r\n ", "date": "2018.02.26", "title": "Мис Дупе Биляна Йотовска бори непоносимо окосмяване"}
{"url": "http://www.bnews.bg/article/237684-mesets_sled_razhdaneto_gadzheto_na_mariya_ilieva_y_bi_shuta", "text": "Мария Илиева се раздели с бащата на детето си само месец след раждането му. Изпълнителката е принудена да отглежда сама новородения Александър, но получава финансова подкрепа и от родителите на Георги. Пред свои приятели и красиви жени Георги твърдял, че е свободен мъж, който просто има дете от певицата и бил в неангажираща връзка с нея. Близки до него споделят, че той често си позволявал да кръшка на изпълнителката, но тя вече не се впечатлява особено от този факт, защото била твърде заета с отглеждането на наследника му, който преди дни навърши един месец, писа „Телеграф“. Въпреки че още в самото начало на връзката им родителите на младия татко Георги Михайлов бяха против отношенията им, те се радват на внука и подкрепят финансово майка му. Една от главните причини да я недолюбват е разликата във възрастта. Обмисляли варианта да припишат бизнеса си в Западна Европа и всичко на бебето и баща му, но ако Георги и Мария живеят и гледат малкия Алекс поотделно. 27-годишният Георги все още работи и живее в Брюксел и засега предпочитал да пътува от време на време до България, за да бъде с Мария и сина си. За съвместно и постоянно съжителство обаче и дума не обелвал, както забравил и обещанията си за сватба.", "date": "2018.02.26", "title": "Месец след раждането гаджето на Мария Илиева й би шута!"}
{"url": "http://www.bnews.bg/article/237703-lazhe_li_kaka_ginka_ot_pazardzhik", "text": "Днес във Фейсбук попаднахме на коментар на  видния професор Петър Иванов! Коментарът му идва по повод сагата с ЧЕЗ. Вижте какво написа тай!  *публикуваме без редакторска намеса Първо, кака Гинка каза, че Договорът тежал 15 кг. Един лист А4, който се използва за договори, е 8 грама (1/9 от 70Х100 осемдесетграмова офсетова хартия). Значи излиза, че договорът е от... 1875 страници.  \r\nСамо за да се прочете набързо текста на тези страници (по 5 мин. на страница), са нужни 9375 мин., или 156 часа, или около 20 дни, ако се чете без никакво прекъсване по 8 часа на ден. \r\nДопускам, че съставянето, консултирането, написването, проверяването, съгласуването и коригирането на въпросния договор от 1875 страници са отнели още поне 70 дни. Общо, поне 90 дни, или три месеца, че и повече, работа на определен персонал. Но това е друга тема. \r\nТа, следователно, само за да прочете написания 15-килограмов договор, престоят на кака Гинка в Златна Прага трябва да е около три седмици.  \r\nАко приемем, че кака Гинка не лъже за неговия обем, което е много трудно, и чете свръх бързо (speed reading) тя или е седяла три седмици в Чехия да го чете, или не го чела въобще. Второ, кака Гинка по някаква причина си изпуснала самолета, което не е обичайно за големите инвеститори и милиардери с тяхната прецизност и екзактност. Да приемем, че се случва всекиму, но... Трето, след като си провалил един полет, вероятно поради твое закъснение или заради проблем с летищните власти (летищна проверка и др.), а при втория опит, пак със самолет, да се прибереш в Пазарджик, да си изгубиш багажа по авиолиниите (статистическата вероятност за конюнкция на двете събития е нищожна) на мен ми се вижда доста чудновато, неестествено и озадачаващо, и поставя въпроса за психичното състояние (моментно и/или постоянно) на пътуващия, както и за неговия соматичен статус. Четвърто, кака Гинка каза с нескрита гордост (?!), че само куфара с договора (15 кг.) не си го била изгубила при втория опит да се прибере у нас. Значи той не е бил с останалия ѝ багаж, който се изгубил по пътя, бил е с нея, и затова не се е изгубил, и значи е бил ръчен багаж.  \r\nОтносно причините да се окажеш в Пазарджик без част от багажа си, са възможни само три хипотези: а) самолетната компания е допуснала грешка, някой нейн служител не си е свършил работата; б) ти си забравил въпросната част от багажа си някъде - в ЧЕЗ, в хотела, в таксито, в чакалнята, в тоалетната, на летището и др.; в) нямаш въобще такъв багаж, който да загубиш. Втората и третата хипотеза пак поставят остро въпроса за психичното състояние на пътуващия. И пето, след като установихме, че при пренасянето на договора става въпрос за “ръчен багаж”, то би трябвало да съобразим, че няма как 15-килограмовият куфар да е “ръчен багаж”, и да пътува с пътуващия, тъй като правилата за ръчен багаж в пътуващ самолет допускат тегло най-много до 8 кг., т.е. почти два пъти по-малко. След като кака Гинка твърди обратното - че е пренесла със самолета по въздуха като ръчен багаж договора (15 кг.) до България, има две възможности: а) да ѝ повярваме, което означава, че тя или има специален статут в авиокомпанията - нейн собственик (купила си я и нея), пилот, персона с особени пълномощия и др., или по самолетите не правят проверки и пускат всякакъв багаж; б) да не ѝ повярваме. \r\nАз предпочитам да приема втората възможност: Кака Гинка лъже! Лъже!", "date": "2018.02.26", "title": "ЛЪЖЕ ЛИ КАКА ГИНКА ОТ ПАЗАРДЖИК?"}
{"url": "http://www.bnews.bg/article/237705-41_uchilishta_sa_zatvoreni_zaradi_vloshena_patna_obstanovka", "text": "Учебни занятия не се провеждаха днес  в 41 училища в страната заради влошените метеорологични условия и пътна обстановка, съобщиха от МОН. Най-много – 10 училища, бяха затворени в област Разград. Това са ОУ „Св. Климент“ в село Юпер, ОУ „Паисий Хилендарски“ в село Равно, ОУ „Н. Й. Вапцаров“ в село Бисерци, СУ „Христов Ботев“, ПГ по ветеринарна медицина и земеделие и НУ „Васил Левски“ в Лозница, ОУ „Виделина“ в село Сейдол, ОУ „Иван Вазов“ в село Веселина, ОУ „Христо Ботев“ в село Гороцвет и ОУ „Кирил и Методий“ в село Трапище. Осем бяха училищата без учебни часове в област Силистра. Две от тях – СУ „Христо Ботев“ и СУ „Йордан Йовков“, са в Тутракан. По едно училище беше затворено в Главиница и селата Сокол, Стефан Караджа, Зафирово, Цар Самуил и Нова Черна. Тези училища ще останат затворени и утре, 27 февруари 2018 г. В Перник заради нарушено топлоподаване не отвориха ОУ „Св. Иван Рилски“, ОУ „Св. К. К. Философ“, VI СУ „Св. Св. Кирил и Методий“, СУРИЧЕ „Д-р Петър Берон“ и ПМГ „Христо Смирненски“. По пет училища останаха затворени и в областите Видин и Враца, а в Шумен - четири. По едно училище в областите Кърджали, Плевен, Русе и Пазарджик не са провеждали учебни часове – ОУ „Иван Вазов“ в село Костино, ОУ „Васил Левски“ в село Беглеж и ОУ „Св. Климент Охридски“ в село Сваленик и ОУ „Константин Величков“ в село Паталеница. Заради усложнената пътна обстановка не учиха и пътуващи ученици от общините Павликени и Свищов. Във вторник и сряда всички ученици от общините Враца, Добрич и Лозница ще бъдат във ваканция. До 1 март включително няма да учат и в пет общини от област Смолян - Смолян, Доспат, Борино, Баните и Мадан.", "date": "2018.02.26", "title": "41 училища са затворени заради влошена пътна обстановка"}
{"url": "http://www.bnews.bg/article/237697-robin_tik_stana_tatko_za_vtori_pat", "text": "Американският певец Робин Тик стана татко за втори път, след като приятелката му Ейприл Лав Гиъри го дари с дъщеричка. 40-годишният изпълнител на хита Blurred Lines лично е оповестил щастливата новина в Instagram през уикенда, публикувайки видео, в което гушка новородената си щерка. \"На 22.2 в 13:33 часа се роди Мия Лав Тик. Благодаря на Бог и на Ейприл Лав\", гласи придружаващият клипчето надпис. Робин Тик и 23-годишната Ейприл Лав Гиъри са заедно от 2014 г. Манекенката оповести, че ще става майка през август миналата година. Тик има 7-годишен син, Джулиан Фуего, от бившата си съпруга Пола Патън. По-рано през месеца певецът сподели за списание People, че синът му вече е избрал име за бебето. \r\n ", "date": "2018.02.26", "title": "Робин Тик стана татко за втори път"}
{"url": "http://www.bnews.bg/article/237696-transdzhendar_aktrisa_vrachva_oskar", "text": "Даниела Вега от Чили ще запише името си в историята на наградите \"Оскар\" като първата трансджендър актриса, избрана да връчи статуетка на церемонията за най-престижните киноотличия в света. Името на Вега беше сред оповестените по-рано през месеца звезди, които ще връчват отличия на победителите на предстоящата церемония на 4 март, припомня агенцията. \"Това е прекрасно. Да се надяваме, че няма да е за последен път\", казва трансджендър журналистката от САЩ Зоуи Тур. За Даниела Вега се заговори още след номинациите за наградите \"Оскар\" в края на януари, когато чилийската драма с нейно участие \"Фантастична жена\" намери място сред претендентите за най-добър чуждоезичен филм. ЛГБТ общността приветства възторжено включването в надпреварата на продукцията \"Фантастична жена\", режисирана от Себастиан Лелио. Не липсваха и нейни представители, които таяха надежда Даниела Вега да получи първата актьорска номинация за трансджендър в оскаровата история. Филмът разказва историята на транссексуална сервитьорка и певица в нощен клуб, животът на която се преобръща \"наопаки\", когато по-възрастният й приятел умира в ръцете й. \"Фактът, че съм трансдженсър прави сценария и повествованието на филма още по-истинни. Още по-важното обаче е, че отворихме вратата към един неизследван свят\", сподели за сп. \"Венити феър\" Даниела Вега, която в родината си се изявява като оперна певица и сценична актриса. С номинациите за \"Оскар\" ЛГБТ общността отбеляза още един \"пробив\" - Янс Форд, режисьорът на документалния филм \"Strong Island\", стана първият трансджендър кинодеец, включен в надпреварата за \"Оскар\". \r\n ", "date": "2018.02.26", "title": "Трансджендър актриса връчва \"Оскар\""}
{"url": "http://www.bnews.bg/article/237692-lyubo_neykov_goni_140_kila", "text": "Любо Нейков отново се ошишка и вече гони 140 кила, притеснени са негови колеги. Миналата година маститият продуцент и актьор се подложи на зверска диета и свали десетки излишни килограми от пищната си фигура. През лятото на 2017-а популярният телевизионер впечатли всички, като успя да закотви кантара под 100 кг, лапайки само плодове и зеленчуци, които прокарваше с минерална вода и фрешове, пише „Таблоид“. Половин година след канските усилия на продуцента на „Столичани в повече“ и „Комиците“ да се втали от страх пред инфаркт заради наднорменото тегло, Любо отново върна сланинките, че добави и отгоре. Колегите му издават, че около Коледа и Нова година Нейков сложил кръст на здравословното хранене и отново започнал да лапа каквото му попадне. „Всичко е от стрес, Любо качва килограми, когато има много работа и нонстоп е на снимачната площадка“, категорични са запознати с ежедневието на комика.  В края на миналата година Нейков и Евтим Милошев, които заедно създадоха продуцентската компания „Дрийм Тийм Прадакшънс“, водиха инфарктни преговори с Би Ти Ви, за да продължат снимките на сериала „Столичани в повече“ и на шоуто „Комиците“.  В крайна сметка и двата проекта продължават и ще радват отново зрителите. Явно обаче Нейков не може да намери спокойствие и пак е под стрес.  Макар че лекарите от години го предупреждават, че е противопоказно и може да доведе до сериозни здравословни проблеми, талантът пак се е налял. Комикът се оправдава, че има нужната воля, но претовареният работен режим не му позволява да спазва диета. ", "date": "2018.02.26", "title": "Любо Нейков гони 140 кила"}
{"url": "http://www.bnews.bg/article/237702-snahata_na_desislava_stana_leydi_balgariya_vselena_2018", "text": "Александра Колева, която е спрягана за бъдеща снаха на фолкпевицата ДесиСлава, стана Лейди България Вселена 2018. 18-годишната красавица е модел, а хобито й е народни танци. Тя се пребори за короната с 11 финалистки от над 100 кандидатки за титлата. Специален гост на събитието беше дъщерята на Ива Екимова и Дими от „Сленг“ – Дара, писа „Телеграф“. Антоанета Боянова стана Лейди България Свят, Ивана Филчева – Лейди България Юнивърсъл. Събитието винаги подкрепя благотворителни каузи, а тази година бяха събра", "date": "2018.02.26", "title": "Снахата на ДесиСлава стана  Лейди България Вселена 2018\r\n"}
{"url": "http://www.bnews.bg/article/237687-ad_po_granitsite_nyakoi_zatvoriha_za_tir_ove", "text": "Македонските гранични власти са преустановили пропускането в двете посоки на товарни автомобили през ГКПП Деве баир, съпределен на ГКПП Гюешево. Създадена е организация товарният трафик да се отбива преди зоната на българския пункт, съобщиха от Главна дирекция \"Гранична полиция\".  На граничния пункт Кулата – Промахон все още не се пропускат товарни автомобили на изход, заради силен снеговалеж в южната ни съседка. На ГКПП Илинден – Ескохи гръцките гранични власти пропускат леки и товарни автомобили само с вериги. Нормален е пропускателният режим на останалите гранични пунктове с Гърция.  Интензивен е трафикът на товарни автомобили на българо-турската граница. На ГКПП Капитан Андреево има около 5 км от чакащи камиони на изход, на Лесово са около 3 километра. На граничните пунктове Дунав мост – Русе и Дунав мост – Видин трафикът е интензивен. Не работят фериботите при Сомовит и Свищов. На граничните пунктове на българо-сръбската граница трафикът е нормален.", "date": "2018.02.26", "title": "Ад по границите! Някои затвориха за ТИР-ове!"}
{"url": "http://www.bnews.bg/article/237682-semeystvata_na_ginka_i_slavcho_nyamat_tehni_snimki_pozhelaha_im_da_kupyat_i_evn", "text": "Кои са купувачите на най-голямото ЕРП у нас? БТВ се срещна с близките на Гинка Върбакова и съпруга Слави. Родителите на Върбакова живеят скромно, твърдят съседите. Николай Пайтаков е уважаван детски треньор по баскетбол. Според него шумът от последните дни не се отразява добре на семейството, а за дъщеря си не може да каже нищо лошо. Съседите си спомнят Гинка като \"напълно нормално дете\", което помагало. \"Страшно услужливи. Страшно. За разлика от други, дето, като натрупат пари, здраве не можеш да им кажеш\", описва Александър Иванов. Съпругът на Гинка – Слави, вече е знаменитост в родното си село Симеоновец. \"Да са живи и здрави! Да имат пари! Да купят и ЧЕЗ, да купят и ЕВН!\", му пожелава Димитър Панайотов. Бащата на Слави – Иван, научил от телевизията, че синът му смята да купува ЧЕЗ и бил изненадан. Описва Слави като добро момче. В интернет няма публично достъпни снимки на Върбакови, близките им също казват, че не разполагат със семейни фотографии.  ", "date": "2018.02.26", "title": "Семействата на Гинка и Славчо нямат техни снимки! Пожелаха им да купят и EVN! "}
{"url": "http://www.bnews.bg/article/237689-tsvetanka_rizova_maha_dzhukite_zaradi_mladiya_lyubovnik", "text": "52-годишната Цветанка Ризова е готова да се раздели с най-голямата си гордост – напомпаните джуки, заради младия си любовник д-р Веселин Йолов. Водещата на „Лице в лице” по Би Ти Ви била готова да прекрати скъпите и мъчителни процедури по тунинговане на устните с хиалуронова киселина, на които се подлага през 6 месеца, за да стане тепа жена, харесван от медика, писа „Таблоид“. От есента на миналата година Цецка върти любов с младия доктор и за нищо на света не иска да го изпусне. Тв водещата гледа да угоди желанията на красавеца, които никак не са малко, разказват посветени във връзката им.  Д-р Йолов по принцип не харесвал изкуствените добавки на жените и въобще естетичната хирургия, защото бил фен на естествената визия.  Въпреки че Ризова по рождение е с плътни устни, тя допълвала секси ефекта с хиалуронови инжекции, макар упражнението да е много неприятно. На процедурата се подлагала през 6 месеца и нито високите суми, нито болката били в състояние да я спрат в дългия маратон срещу ЕГН-то.  След като медикът споделил, че предпочита жени с нормални устни, Ризова моментално взела решение да спре манипулациите и да остави устните си да върнат естествената форма.  При пропускане на хиалуроновата инжекция надутите изкуствено джуки започват постепенно да се спихват. На това разчитала и Цецка. Засега ефект няма, но промяната ще се усети след известно време, обяснили хирурзите. ", "date": "2018.02.26", "title": "Цветанка Ризова маха джуките заради младия любовник"}
{"url": "http://www.bnews.bg/article/237686-futbolniyat_luvar_i_kakva_e_balgarskata_sleda", "text": "Най-голямата колекция от футболни фланелки, изложена в тематични музеи на четири континента – Европа, Южна и Северна Америка, както и Азия. Това е мащабният проект, на който аржентинският колекционер Марсело Ордас, с когото се срещаме в Мадрид, е посветил живота си, пише БТВ. “Замислих се, че по света има всякакви музеи – от храмове на произведения на изкуството до такива, посветени на динозаврите. Но най-великият спорт – футболът, не разполага със своя Лувър. И това се превърна в мисията на живота ми – искам тези музеи да са моят принос към играта”, споделя Ордас. Днес колекцията му наброява над 4000 оригинални фланелки, включително поне по една от всеки отбор, печелил световно или европейско първенство, както и Купата на европейските шампиони и нейния наследник – Шампионската лига. Но един от най-ценните експонати е екипът, който великият Йохан Кройф носи в мача срещу България на мондиала през 1974 г. в Западна Германия. В него Холандия печели с 4:1, а след последния съдийски сигнал иконата на Тоталния футбол разменя фланелката си с капитана на “лъвовете” Христо Бонев. “Този екип е абсолютен шедьовър по няколко причини – разказва Ордас. – Първо, защото Кройф участва само на един мондиал. Второ, по това време холандците са обличани от “Адидас”, но Йохан има личен спонсорски договор с “Пума” и отказва да играе с фланелка с три ленти. Той е толкова влиятелна фигура, че от “Адидас” произвеждат специално за него такава с две ленти. В стремежа си да я открия се наложи да стигна чак до България, но си струваше.” Ордас проследява пътя на своята “футболна Мона Лиза” и се оказва, че повече от четири десетилетия по-късно тя все още е притежание на Христо Бонев. Двамата се срещат в България и Зума предоставя емблематичната фланелка на Летящия холандец. “За мен беше чест да помогна на такава хубава инициатива”, признава пред bTV легендата на родния футбол. Автентичността на всеки експонат в колекцията на Ордас е потвърдена със специален сертификат, подписан лично от играча, от неговото семейство или от футболиста, с когото той си е разменил фланелката. Първия си екип аржентинецът получава на Мондиал ’90 в Италия. “Баща ми беше голям приятел с президента на нашата федерация Хулио Грондона. Благодарение на него успяхме да влезем в съблекалнята на Аржентина след осминафинала с Бразилия, който спечелихме с 1:0 с гол на Клаудио Каниджа. Именно Каниджа ми подари фланелката си от този мач. Усещането беше невероятно. Така се роди моята най-голяма страст”, връща лентата назад Марсело Ордас. Днес той си партнира със световната футболна централа ФИФА, с чиято подкрепа ще организира временна изложба на предстоящия форум в Русия. Колкото до музеите, този в Южна Америка ще бъде в аржентинската столица Буенос Айрес. За локацията на останалите три все още води разговори.  “За европейския музей имах предварително споразумение с кметството на Барселона, но за съжаление след събитията около референдума за независимост се наложи да го прекратим”, признава колекционерът. Азиатският Лувър най-вероятно ще е в Китай, чийто президент Си Цзинпин е изключително запален по футбола. Нещо повече – китайците твърдят, че разполагат с исторически доказателства, според които играта се е зародила преди поне 1000 години в тяхната родина, а не през XIX в. в Англия. Ето защо Си Цзинпин възнамерява да използва музея като част от кампания, наречена “Футболът се завръща в истинския си дом”.", "date": "2018.02.26", "title": "Футболният Лувър и каква е българската следа! "}
{"url": "http://www.bnews.bg/article/237691-d_r_kuin_lechitelkata_se_snima_za_playboy_na_67", "text": "67-годишната актриса се появява за трети път на страниците на мъжката библия - Playboy. \r\n\"Чувствам се много по-секси сега, отколкото като бях по-млада. Тогава си казвах: \"Господи, трябва да съм секси, но какво означава това\", казва Сиймор през смях и добавя: \"Има огромна свобода в това да живееш толкова дълго, колкото мен. Както казваше баща ми: \"Чувствам се добре в своята кожа.\" \r\nСиймор, която вече е на 67 години, има близо 50-годишна кариера на сцената, в киното и телевизията. Печелила е много награди, среди които два пъти \"Златен глобус\", един път \"Еми\", както и сърцата на зрителите в много разнообразни проекти като \"Д-р Куин лечителката\", \"На изток от рая\", момиче на Бонд в \"Живей, а другите да умрат\" и др. \r\nСиймор разказва пред Playboy за опита си със сексуалното насилие. През 1972 година Сиймор трябвало да отиде в дома на влиятелен продуцент заради роля. Джейн разказва, че отишла с такси до къщата, където с продуцента изгледали тестовете, след като той се обърнал към нея и казал: \"Убеждавах всички, че ти си перфектният човек за тази роля. Не беше лесно. Сега е твой ред.\" \r\nТя отвърнала: \"Да, ще направя пробите\", а продужентът отвърнал: \"Не, не, сега е твой ред. Направих го за теб\" и поставил ръка върху крака ѝ. Тя успява да се измъкне невредима, но след случката Сиймор се връща в Англия и прекратява актьорската си кариера. \"Надебелях. Всяка сутрин печах хляб и още сутринта го изяждах целия. Бях решила никога повече да не се занимавам с това.\" След това обаче получава шанса да играе в пиеса на Хенрик Ибсен и се връща в играта. \r\n\"Хората ми казваха: \"Ти си като Феникс\". Не, просто имах много силен пример в лицето на майка ми\", казва Сиймор. \r\n ", "date": "2018.02.26", "title": "Д-р Куин лечителката се снима за Playboy на 67"}
{"url": "http://www.bnews.bg/article/237688-trima_skiori_zaginaha_v_shveytsarskite_alpi", "text": "Трима скиори загинаха и четирима бяха ранени при няколко лавини в Швейцарските Алпи през уикенда, съобщи Франс прес, като се позовава на полицейски източници. \r\nДвама швейцарци бяха пометени в неделя следобед от голяма лавина в скалиста зона на община Шато д'Оекс. Единият от скиорите, жена на 55 години, загинала на място, докато другият - мъж на 61 години, бил ранен, без опасност за живота, и евакуиран с хеликоптер. \r\nВ събота четирима швейцарски скиори били затрупани от лавина в кантона Вале. Спасителните екипи, изпратени с хеликоптер, успели да ги измъкнат, но 40-годишна жена по-късно починала от раните си в болницата. \r\nПолицията в кантора Берн съобщи, че двама скиори били затрупани в събота от лавина в Лауенен. Единият от двамата мъже, чиято възраст и националност не бяха уточнени, починал от раните си в болницата.", "date": "2018.02.26", "title": "Трима скиори загинаха в Швейцарските Алпи"}
{"url": "http://www.bnews.bg/article/237665-novo_20_tsvetelina_borislavova_hodi_s_bolonkata_si_na_rabota", "text": "Сочената във всички родни класации за най-богатата българка у нас – банкерката Цветелина Бориславова, е неразделна със своята домашна любимка.  Бившата половинка на премиера Бойко Борисов е толкова привързана към своята бяла болонка, че ходи с нея на работа. Където и да се появи със своята къдрава четирилапа приятелка, Бориславова предизвиква истински фурор.  Преди няколко дни фотографите на \"Уикенд\" забелязаха шефката на управителния съвет на Българо-американската кредитна банка да се запътва към входа на офиса си на ул. „Славянска” с дамско дипломатическо куфарче в ръка. Обикновено Бориславова носи малкото кученце на ръце, но този път бе пуснала болонката да щъка свободно пред нея. Когато елегантно облечената банкерка приближи входа на сградата, мъникът изчака стопанката му да влезе първа. Чак тогава притича след нея покрай охраната, която се оказа жена. Надписът на лявото й рамо „ВИП секюрити” издаваше, че русата дама не е просто гард на бизнес сградата, а личен телоохранител на Цветелина.   \r\nПреди време бялото й кученце се оказа голямата атракция на откриването на клон на Българо-американската банка в Града под тепетата. След събитието крехката брюнетка даде гръб на протокола и прекара по-голямата част от лъскавия коктейл в компанията на най-верния си другар и страж – кученцето. То не се отдели нито за миг от известната си стопанка и стана звездата на вечерта. Болонката без капка свян се качи на масата и подяде стопанката си. Присъстващи на събитието споделиха, че четириногият сладур е опитал от синьото сирене, хапките с черен хайвер, бял амур и други вкусотийки от угощението, предвидено за Бориславова.", "date": "2018.02.26", "title": "НОВО 20! Цветелина Бориславова ходи с болонката си на работа"}
{"url": "http://www.bnews.bg/article/237690-tezhka_zimna_obstanovka_v_tsyalata_strana", "text": "Тежка остава зимната обстановка в цялата страна. Снегът продължава да вали. В 26 области в страната е обявен оранжев код за силни снеговалежи, в 2 – Смолян и Кърджали, е обявен червен код. Над 1800 машини чистят републиканската пътна мрежа, съобщиха от АПИ. Троянският проход е затворен за всички автомобили. Проходите Предел и Омуртаг са затворени за тирове, съобщи пред NOVA Денислав Пейчев, дежурен в Ситуационния център. Проходът Хаинбоаз  е затворен за товарни автомобили, превантивно, предаде БГНЕС. В посока юг - север, Гурково - Велико Търново, е затворен за товарни автомобили над 12 тона заради проблем на пътя Велико Търново - Русе. За леки автомобили проходът е отворен. Почиства се. Временно е ограничено движението на автомобили над 12 тона по републиканската пътна мрежа в област Смолян, както и по пътя Бяла – Попово на МПС над 12 тона. Ограничено е движението на всички автомобили с ремаркета и полуремаркета по път Кърджали – Ардино на превозни средства поради обилен снеговалеж и снегопочистване. Ограничено е движението на товарни автомобили над 12 тона и в участъка Пазарджик - София в посока София на автомагистрала „Тракия”, в участъка Ябланица -София в посока София на магистрала „Хемус”, по пътя Ботевград - Мездра, по пътя София – Карлово, по пътя Нови пазар – Тръница, пътя Перник – Голямо Бучино, поради снегопочистване. Ограничено е движението на товарни автомобили над 12 тона с ремаркета и полуремаркета през прохода „Печинско“ и по пътя Батак – Доспат. До момента най-много сняг е валял в Северозападна България. Най-сериозна е ситуацията в Община Оряхово. Там заради силния вятър има огромни снегонавявания. Снежната покривка там е около 30 сантиметра. Най-сериозно е положението в Оряхово и Селановци. Електрозахранването в Селановци беше прекъснато за часове. Във Врачанско пък не достига техниката за почистване на снега. Над 1800 машини чистят пътищата в страната Голяма част от камионите, преминаващи по АМ \"Тракия\", са без вериги. От пътната полиция в Пазарджик съобщиха, че обхождат целия пазарджишки участък на магистралата и санкционират автомобилите, които се движат неподготвени. Тъй като трасето не е почистено добре, вече е съставен акт на Областното пътно управление в Пазарджик. Заради очаквания снеговалеж граничен пункт \"Кулата\" е затворен в посока Гърция. Мярката беше поискана от гръцката страна и важи само за тежкотоварните автомобили. В 12.30 часа снеговалежът продължаваше, а пунктът още беше затворен. Десетки училища излизат в дървена ваканция Дървена ваканция е обявена в община Каолиново. Учебни занятия няма да се провеждат на 27 и 28 февруари във всички училища в общината, а в детските градини - до 2 март, предаде БТА. Всички училища в община Опака остават затворени до 1 март.  Два дни ваканция обявиха и за учениците в Търговищка община. Неучебни ще бъдат 27 и 28 февруари. Зимна ваканция е обявена и за учениците от община Попово – 27 и 28 февруари. В община Добричка учениците излизат в тридневна ваканция заради лошото време - до 1 март. Заради ниските температури учениците в Антоново излизат във ваканция - 27 и 28 февруари. До понеделник, 5 март, включително, във ваканция ще бъдат и детските градини в общината. Училищата в община Смолян се разпускат в дървена ваканция от 27 февруари до 1 март. Неучебните дни са заради усложнената метеорологична обстановка с продължаващ снеговалеж и очаквано застудяване. Детските градини ще работят. В училищата в с. Смилян и с. Момчиловци ваканцията ще бъде на 27 и 28 февруари. До момента най-много сняг е валял в Северозападна България. Най-сериозна е ситуацията в Община Оряхово. Там заради силния вятър има огромни снегонавявания. Снежната покривка там е около 30 сантиметра. Най-сериозно е положението в Оряхово и Селановци. лектрозахранването в Селановци беше прекъснато за часове. Във Врачанско пък не достига техниката за почистване на снега. При тежки зимни условия започна денят в София. 182 снегорина се надпреварваха със снега. А от общината призоваха жителите на града да оставят колите си, ако не е наложително. В 08:00 сутринта „Цариградско шосе” беше задръстено от автомобили, в посока център. Днес те ще паркират безплатно, след като общината обяви, че „синята” и „зелената зона” няма да работят. И докато цялата почистваща техника работи по основните булеварди и трасетата на градския транспорт, критики не липсват. „Машини са на терен в момента, не са спирали работа през цялата нощ”, категорична беше Фандъкова. В Бургас пристанищата са затворени за маневри заради силния вятър със скорост 20 метра в секунда. През нощта в Метеорологичната станция са отчели бурен вятър със скорост до 28 метра в сек. В областта навсякъде вали слаб сняг, но силният вятър и минусовите температури са причина за заледени пътища. Най-дебела е снежната покривка в района на Малко Търново - 3 сантиметра.  ", "date": "2018.02.26", "title": "Тежка зимна обстановка в цялата страна "}
{"url": "http://www.bnews.bg/article/237704-orazheynoto_lobi_na_sasht_protiv_zabranata_na_orazhiyata", "text": "Оръжейното лоби в Съединените щати не подкрепя никаква забрана за оръжия, въпреки стрелбата във Флорида, отнела живота на 17 души. Изявлението на Националната оръжейна асоциация беше в отговор на предложението на президента Тръмп да затегне контрола. За първи път от трагедията, учениците се върнаха в училището, станало сцена на кръвопролитието. Придружени от родителите си, децата пристъпиха прага с цветя, в памет на загиналите. Учебните занятия ще бъдат възстановени изцяло в сряда.", "date": "2018.02.26", "title": "Оръжейното лоби на САЩ против забраната на оръжията"}
{"url": "http://www.bnews.bg/article/237711-danachnite_proverki_na_ginka_sa_prikazki_za_naivnitsi", "text": "Данъчните проверки на Гинка са приказки за наивници! Властта \"избухна\", щяла да прави данъчни проверки на Гинка! Е,и, би възкликнал зевзекът.Всъщност добре е да припомним на управниците как се извършва данъчния контрол по ДОПК, а и да информираме обществото какво представляват въпросните проверки. Ето какво гласи ДОПК: ДАНЪЧНО-ОСИГУРИТЕЛЕН КОНТРОЛ Ревизии и проверки Чл. 110. (1) Органите по приходите осъществяват данъчно-осигурителния контрол чрез извършване на ревизии и проверки. (2) Ревизията е съвкупност от действия на органите по приходите, насочени към установяване на задължения за данъци и задължителни осигурителни вноски. (3) Проверката е съвкупност от действия на органите по приходите относно спазването на данъчното и осигурителното законодателство. С проверка могат да се установяват определени факти и обстоятелства от значение за задълженията за данъци и задължителни осигурителни вноски. С проверка не се установяват задължения за данъци и задължителни осигурителни вноски на проверяваното лице. (4) Проверката се извършва от органите по приходите, без да е необходимо изрично писмено възлагане. Правилата по чл. 8 не се прилагат, когато е налице възлагане от изпълнителния директор или упълномощено от него лице. За резултата от проверката се съставя протокол, когато в закон не е предвиден актът, с който проверката трябва да завърши. (5) (Нова - ДВ, бр. 94 от 2015 г., в сила от 01.01.2016 г.) Когато в закон не е предвидено друго, срокът за извършване на проверките не може да бъде по-дълъг от 6 месеца от датата на първото процесуално действие, което се удостоверява с протокол или връчено искане по чл. 37, ал. 3. Ако 6-месечният срок се окаже недостатъчен, той може да бъде продължен до 6 месеца с резолюция на органа, възложил проверката. Когато за резултатите от проверката се съставя протокол, същият се предоставя на лицето в 7-дневен срок от извършването и. Тоест сами разбирате,че проверките на НАП така да се каже ще накривят капата на Гинка, което вероятно е истинската цел на управляващите! Важното е да се втълпи на обществото, чеа всичко е наред, но всъщото време да се прикрие основния проблем, че се изтеглят чужди инвеститори от България, а нови не се виждат на хоризонта", "date": "2018.02.26", "title": "Данъчните проверки на Гинка са приказки за наивници!"}
{"url": "http://www.bnews.bg/article/237680-iskat_ostavkata_na_pravosadniya_ministar_v", "text": "В Румъния тоново има масови протести. Хиляди излязоха по улиците на няколко града с призиви за оставката на министъра на правосъдието Тудорел Тоадер, който иска да уволни ръководителя на Националната дирекция за борба с корупцията. Само в центъра на Букурещ се събраха около 4000 души. Министърът на правосъдието обяви в четвъртък, че задейства процедура по отстраняване от длъжност на популярната главна прокурорка Лаура Кодруца Кьовеши, която обвини в авторитарно поведение, намесване в дела, нарушаване на конституцията и нанасяне на вреди на имиджа на страната.  Президентът е този, който трябва да вземе окончателно решение по въпроса за отстраняване от длъжност на главния прокурор на антикорупционната дирекция. Държавният глава Клаус Йоханис определи доклада на правосъдния министър като \"лишен от яснота\". По-рано Йоханис бе заявил, че не вижда причини за отстраняване на Кьовеши от поста.", "date": "2018.02.26", "title": "Искат оставката на правосъдния министър в… "}
{"url": "http://www.bnews.bg/article/237681-absurd_kak_i_zashto_zdravnite_vlasti_spryaha_invitro_protsedurite_raztarsvashta_istoriya_za_mechtata_da_stanesh_mayka", "text": "Центърът за асистирана репродукция бави сключването на договори с лечебните заведения. По този начин лекарите не могат да извършат финансираните инвитро процедури, а пациентите чакат вече два месеца. Единствената възможност за Ани, пожелала да остане анонимна, да стане майка е инвитро процедура. Кандидатствала е за финансиране в Центъра за асистирана репродукция. Оттам получава одобрение в края на 2017 г., съобщи БТВ. Насрочват процедурата за края на януари, но тя така и не се извършва. Докато няма сключен договор между лечебното заведение и Центъра, лекарите не могат да извършват манипулацията. Д-р Николай Попов е лекарят, следил състоянието на Ани. Казва, че лекарите се явяват като буфер и обясняват ситуацията на пациентите си. Според клауза в договора между центъра и лечебните заведения обаче става ясно, че дори и при липса на договор, болницата е длъжна да извърши процедурата на вече одобрена пациентка, каквато е Ани. Забавянето на договорите е заради проверки на Здравното министерство. До няколко дни те ще станат факт, увериха експертите.", "date": "2018.02.26", "title": "Абсурд: Как и защо ЗДРАВНИТЕ власти спряха инвитро процедурите! Разтърсваща история за мечтата да станеш майка! "}
{"url": "http://www.bnews.bg/article/237673-pulev_otkaza_macha_si_sreshtu", "text": "Тервел Пулев се е отказал от мача срещу Хюсеин Цинкара, това твърди сайтът Boxingscene.com. Мачът щеше да е за титла и да се състои на 24 март по първоначални данни. Тервел (7 мача, 7 победи, 7 с нокаут) трябваше да се изправи срещу също непобедения на професионалния ринг Цинкара (9 мача, 9 победи, 7 с нокаут). За тази среща обаче бяха потвърдили само промоутърите на противника му. Тервел обаче ще се качи на ринга съвсем скоро - ден преди 3 март. Той ще зарадва българите в САЩ с мач в Чикаго. Това ще бъде осми мач при професионалистите за бронзовия медалист от олимпийските игри в Лондон през 2012 г. Съперникът му все още не е ясен, но най-вероятно ще бъде американец.", "date": "2018.02.26", "title": "Пулев отказа мача си срещу… "}
{"url": "http://www.bnews.bg/article/237661-ginka_pulovercheto_ginka_mikrobleydinga_ili_kakto_vi_e_udobno_varbakova_skandalizira_s_izkazvane_za_tsenata_na_toka", "text": "Мрежите, а и не само, гърмят като при война! Гинка Върбакова, жената на Славчо Върбаков, се показа и всички вече са в потрес от вида и приказките на г-жа ЧЕЗ! Както писахме по-рано, Върбакова призна, че е милионерка, че забележете – била обидена, че се говори за нея с малкото и име, а също така, че не била Гинка от ТрЕбич. Върбакова призна, че е имала задължения към НАП. „В бизнеса съм от години. Нормално е да съм имала задължения. Но вече нямам. Моите компании са стабилни“, не пропусна да вдигне акциите си Гинка от Пазарджик, приятелката на Теменужка от 20 години. Тя е категорична, че никой не стои зад нея - нито политици, нито бизнес босове. Много непрофесионално и дори скандално бе поведението на Гинка от Пазарджик, която изпадна в ХИЛЕЖ при въпрос дали ще има покачване цената на тока. Ето и кадъра: Тя, видиш ли, още не била собственик и за това не би могла да каже дали ще има скок в цената на тока, а в цялото интервю през останалото време говори точно като собственик. Г-жо бизнесдама от 20 години, малко несериозно, обидно и лековато е подобно поведение, когато се говори за национална сигурност – енергетика на една държава. Помислете върху това свое интервю, а не да се учудвате, че имало истерия. Дори и така да я наричате, да, има я, а вие самата с КОМПАНИИТЕ си сте причина за това. Какво личи на пръв поглед – зеленикавото пуловерче. Еми, като ще се показваш по телевизора, пък вземи се спретни малко. Все пак 6 милиона души чакат да те видят, а половината от тях, клиенти на КОМПАНИЯТА ви, г-жо Върбакова, тръпнат да видят КОЯ ще определя сметките им за ток. По дрехите посрещат, по ума изпращат. Лора Иванова пише във Фейсбук: „И преди да се покажете не знаем дали някой ви е посрещнал добре, ама сега вече всички са потресени.“ Други пък обръщат внимание на веждите на дамата от ЧЕЗ, простете на шефката на ЧЕЗ. „Микроблейдинг ли беше това с веждите, подчертала ги е“, коментира Павел Киров. Още какво ще чуем за нея… предстои да проследим. Занимавала се от 10 години с енергетика И то – много сериозно! Това е компания, зад която стоят МОИТЕ КОМПАНИИ! И за темата около Теменужка Петкова – всичко било случайно. „Да, познавам Теменужка Петкова от 20 години, съвсем случайна среща, съвсем случайно запознанство и приятелство“, каза новата на ЧЕЗ.", "date": "2018.02.26", "title": "Гинка – пуловерчето, Гинка – микроблейдинга или… както ви е удобно! Върбакова СКАНДАЛИЗИРА с изказване за ЦЕНАТА на тока! "}
{"url": "http://www.bnews.bg/article/237683-novo_ubiystvo_na_biznesmen_gramnaha_v_glavata", "text": "47-годишен бизнесмен, който се е занимавал с производството на халва, е бил убит в къщата си в с. Добревци, Ловешко, предаде агенция „Фокус”. Сигналът е подаден от 50-годишен мъж, който съобщил, че е открил тялото на брат си в къщата. На мястото веднага е изпратен полицейски екип, който установява огнестрелна рана в областта на главата на убития. По случая е образувано досъдебно производство. Работата на полицията продължава.", "date": "2018.02.26", "title": "Ново убийство на бизнесмен! Гръмнаха в главата… "}
{"url": "http://www.bnews.bg/article/237678-tragediya_otide_si_oshte_edna_sinya_legenda_svetat_zagubi_snimka", "text": "Поредна ужасна новина застигна \"Синя България\" броени дни след като от този свят си отидоха две емблематични фигури в родния футбол - един от най-обичаните футболисти на Левски Павел Панов и бившият защитник на \"сините\" Георги Марков. На 70-годишна възраст е починал друг голям футболист, радвал с изявите си както феновете на 26-кратния шампион на България, така и на националния отбор - Цветан Веселинов-Меци, съобщи Спортал. \r\nЛегендарното крило играе за “сините” от 1965 до 1975 година. Шампион на България през 1968, 1970 и 1974 година. Носител на Купата на България през 1967, 1970, 1971 г. В “А” група има 193 мача и 70 гола, а за Купата на страната - 26 мача и 9 попадения. Общо на сметката си със синята фланелка има 232 мача и 81 гола. \r\nЗа националния отбор има 6 мача и 2 гола. Сребърен медалист от Олимпийските игри през 1968 година в Мексико. В евротурнирите има 12 мача и 3 гола. “Майстор на спорта” от 1968-а. Като треньор работи в Тунис и школата на Левски.", "date": "2018.02.26", "title": "ТРАГЕДИЯ! Отиде си още една синя легенда! Светът загуби… (СНИМКА)"}
{"url": "http://www.bnews.bg/article/237694-nap_proveryava_prodazhbata_na_chez", "text": "Данъчните проверяват сделката между ЧЕЗ и \"Инерком\", съобщи БНР, позовавайки се на Националната агенция за приходите (НАП). От приходната агенция не съобщават подробности за инспекцията. Не коментират и дали има запори върху сметки или имущество на собственика на \"Инерком\" Гинка Върбакова и съпруга й Славчо Върбаков. През почивните дни премиерът Бойко Борисов е поискал НАП и ДАНС да проверят случая. Припомняме, на 22 февруари 2018 г. стана ясно, че чешката ЧЕЗ е одобрила сделката за продажба на активите в България и купувача \"Инерком Груп\". По предварителна и непотвърдена информация стойността на сделката е около 320 милиона евро.  \r\nТя включва \"ЧЕЗ Електроразпределение\", \"ЧЕЗ Електро\", \"ЧЕЗ Трейд\", както и ВЕИ активи. \"Енерго-про\", която също имаше интерес, е предложила 300 милиона евро. Министърът на енергетиката Теменужка Петкова подаде оставка, защото познава собственикът на фирмата, закупила ЕРП-то - Гинка Върбакова. Самият Делян Добрев, депутат от ГЕРБ, изказа съмнения по отношение на сделката и по-точно спрямо това дали купувачът има опит и може да осигури поддръжката на ЕРП на една трета от България. Лидерът на социалистите Корнелия Нинова от парламентарната трибуна призова дори и държавния глава Румен Радев да вземе отношение по сделката.", "date": "2018.02.26", "title": "НАП проверява продажбата на ЧЕЗ"}
{"url": "http://www.bnews.bg/article/237671-mariya_ilieva_ne_iska_da_karmi_bebeto", "text": "Мария Илиева няма желание да кърми новородения си син Александър, твърдят нейни близки. Целият процес й се струвал ужасно болезнен и изпълнителката възнамерявала в най-скоро време да отбие бебето и да го храни с изкуствено мляко. Запознати издават, че Мария сама се грижела за детето си, но обмисляла да наеме и бавачка. \r\nПоп звездата искала до броени седмици да се върне на сцената и да поднови участията си, та не виждала как ще се справи без чужда помощ. „Не трябва да се застоявам дълго вкъщи, това ще се отрази зле на кариерата ми”, обяснявала Илиева пред хора от обкръжението си.", "date": "2018.02.26", "title": "Мария Илиева НЕ иска да кърми бебето!"}
{"url": "http://www.bnews.bg/article/237707-kontuziya_vadi_neymar_ot_revansha_s_real_madrid", "text": "Нападателят на \"Пари Сен Жермен\" Неймар ще пропусне реванша от 1/8-финалите на Шампионската лига срещу \"Реал\" Мадрид, съобщи \"Скай Спортс\". Бразилецът, който пристигна при парижани за 222 млн. евро от \"Барселона\", обърна глезен 15 минути преди края на мача с \"Олимпик\" Марсилия от френското първенство и трябваше да бъде изнесен с носилка. След направените прегледи се оказа, че е избегнал счупване и сериозно разтежение. Не е ясно колко време ще отсъства от терените Неймар, но няма да е готов за срещата в Париж на 6 март. Първият мач завърши 3:1 в полза на мадридския клуб. Реваншът ще бъде излъчен пряко по bTV Action.", "date": "2018.02.26", "title": "Контузия вади Неймар от реванша с \"Реал\" Мадрид"}
{"url": "http://www.bnews.bg/article/237679-dalgiya_pribira_2_miliona_ot_kontsert_v_london_biletite_po_skapi_ot_tezi_za_shakira", "text": "Над 2 милиона лева ще прибере Слави Трифонов от концерт в Лондон. Цените за билетите на Дългия успяха да надминат по цена дори тези за шоуто на Шакира. \r\nШоумен номер едно на България планира да изнесе концерт през юни в зала „О2 арена”. Това е една от най-големите и най-скъпи зали в Англия, а и в света. \r\nЗа концерта на Слави, билетите варират между 60 и 130 лири. Което ги прави двойно и дори тройно по-скъпи от тези за концертите на Шакира и Деми Ловато. \r\nСветовните любимки ще пеят след Трифонов, а пропуските за техните шоута са между 45 и 70 лири. \r\nСамо за правостоящи цените са около 50–60 лири, а тези, които искат да се настанят във ВИП ложи с ваучери за храна и напитки, може да се бръкнат с минимум 120 лири. Това е най-скъпото шоу на Слави, а освен това и едно от най-големите. \r\nДългият за трети път изнася концерт пред българите в Англия. През 2004 той пя в култовата „Астория”. 2016 успя да напълни легендарния „Уембли”, а сега ще пее в една от най-големите концертни зали в света. \r\nБилетите бяха пуснати в продажба още в петък в 11 часа българско време. На черния пазар се очаква цените за пропуските да бъдат двойни, пише „България днес”. \r\nСлед шоуто Слави вероятно ще получи над 4 милиона лева приходи. И когато се разплати с техниците, любимия си бенд и целия екип, ще прибере печалба от поне 2 милиона лева. \r\nЕвгени Димитров — Маестрото, заяви, че това е един от най-грандиозните проекти на екипа. Преговорите за концерта са правени повече от половин година, а освен това се работи с най-добрите световни компании по озвучаване и сценични ефекти. \r\n ", "date": "2018.02.26", "title": "Дългия прибира 2 милиона от концерт в Лондон, билетите по-скъпи от тези за Шакира"}
{"url": "http://www.bnews.bg/article/237668-balgarite_zalozhnitsi_na_snega_api_ne_patuvayte_ako_ne_e_speshno", "text": "Заради усложнената пътна обстановка и обилни снеговалежи някои пътища в страната са временно ограничени за товарни автомобили над 12 тона. Няма затворени пътища за леките автомобили, но ако не се налага спешно пътуване, от Агенция \"Пътна инфраструктура\" апелират шофьорите да отложат тръгването си до подобряване на метеорологичните условия. \r\n  \r\nНад 1800 машини почистват снега по републиканската пътна мрежа. Обработката на настилките продължава, за да се осигури безопасността на пътуването при зимни условия. При рязко влошаване на времето ще бъде спирано движението на камиони, а там където се налага заради силния вятър и снегонавяванията, трафикът ще се спира изцяло. \r\n  \r\nПоради обилен снеговалеж е спряно движението на камиони над 12 тона по пътната мрежа в област Смолян, леките автомобили трябва да бъдат задължително с вериги. За снегопочистване е спряно движението на камиони над 12 тона в участъка Пазарджик - София в посока София на магистрала \"Тракия\", по пътищата Видин - Ботевград, София - Карлово, Русе - Бяла, Нови пазар - Тръница, Бяла - Попово, Батак - Доспат, Девин - Михалково, Перник - Голямо Бучино. \r\n  \r\nБез ремаркета и полуремаркета трябва да са всички по пътя Кърджали - Ардино. Шофьорите трябва да използват обходен маршрут по път Кула - Киряево - Раковица. \r\nШофьорите, на които им се налага да тръгват на път е необходимо да са с автомобили подготвени за зимни условия - със заредени резервоари, течност за чистачки, подходящи гуми, да имат на разположение вериги, които да използват, ако е нужно, да карат със съобразена скорост и повишено внимание. В готовност за поддържане на пътищата са около 3000 машини. \r\nОграничено е движението на товарни автомобили над 12 тона по автомагистрала \"Тракия\" в двете посоки в участъка Пазарджик - София, поради снегопочистване. \r\nПо път I-1 Ботевград - Мездра, по път I-6 София – Карлово, по път II-27 Нови пазар – Тръница, път III-1801 Перник – Голямо Бучино, поради снегопочистване е ограничено движението на товарни автомобили над 12 тона. \r\n  \r\nОграничено е движението на товарни автомобили над 12 тона с ремаркета и полуремаркета през прохода „Печинско“ и по път II-37 Батак – Доспат поради снегопочистване. \r\n  \r\nВ София, поради усложнената обстановка планинските пътища към Витоша - \"Драгалевци - Алеко\" и \"Бояна - Златни мостове\" са затворени за движение. „Синя“ и „зелена“ зона в София се затварят заради тежките метрологични условия. \r\n  \r\nОграничено e движението на товарни автомобили над 12 тона от км 5 до км 10 в посока Перник на магистрала \"Люлин\" поради обилен снеговалеж, силен вятър и навявания. \r\nВременно е спряно движението на ТИР-ове през граничния пункт Кулата, съобщиха от пресцентъра на МВР. От Главна дирекция \"Гранична полиция\" информират, че от 7.30 часа гръцките гранични власти временно са спрели движението на товарни автомобили към страната през Кулата поради обилен снеговалеж. \r\nВременно е ограничено движението на моторни превозни средства над 12 т с ремаркета и полуремаркета през проходите \"Пампорово\", \"Рожен\" и \"Превала\" и по път III-866 Девин - Михалково поради снегопочистване. \r\nВременно е ограничено движението на моторни превозни средства над 12 тона с ремаркета и полуремаркета по цялата републиканската пътна мрежа в област Смолян, съобщиха от Областно пътно управление в Смолян. \r\nВ Котленския проход е въведено е ограничение за товарни автомобили с тегло над 12 тона. За това съобщи дежурният в Областното пътно управление в Търговище Тодор Милушев. Обстановката в Търговищка област е зимна и усложнена, но няма затворени пътни участъци, каза още Милушев. \r\nВременно е ограничено движението за всички превозни средства по път II-86 Асеновград - Смолян поради силен снеговалеж и снегопочистване. \r\n  \r\nВременно е ограничено движението за МПС над 12 тона по път III-866 Девин - Кричим, поради силен снеговалеж и снегопочистване. \r\n  \r\nВсички автомобили над 12 тона да се движат задължително с вериги по III-208 Айтос - Ябълково. \r\nРано тази сутрин е затворен за движение на тежкотоварни автомобили главният път на територията на област Плевен Бяла - Ботевград, съобщи говорителят на полицията в Плевен Мариана Цветкова. Причините са снеговалеж, силен вятър и навявания на пътя. \r\nОграничено e движението на товарни автомобили над 12 тона по пътя от Силистра за Русе заради силен снеговалеж, съобщиха от Областното пътно управление в Силистра. Видимостта е ограничена - до 300 метра. Настилките са заснежени. Работят 35 почистващи и опесъчаващи машини. Няма данни за селища без ток и вода.", "date": "2018.02.26", "title": "Българите – заложници на снега! АПИ: Не пътувайте, ако не е спешно! "}
{"url": "http://www.bnews.bg/article/237693-pochina_legendata_na_levski_tsvetan_veselinov_metsi", "text": "На 70-годишна възраст почина големият футболист на „Левски” и националния отбор на България Цветан Веселинов-Меци, съобщиха на сайта на клуба. Легендарното крило играе за „сините” от 1965 до 1975 г. Шампион на България през 1968, 1970 и 1974 г. Носител на Купата на България през 1967, 1970, 1971 г. В \"А\" група има 193 мача и 70 гола, а за Купата на страната 26 мача и 9 гола. За националния отбор има 6 мача и 2 гола. Сребърен медалист от ОИ-1968 в Мексико. В евротурнирите има 12 мача и 3 гола. Майстор на спорта” от 1968 г. Като треньор работи в Тунис и школата на „Левски”.", "date": "2018.02.26", "title": "Почина легендата на „Левски” - Цветан Веселинов–Меци"}
{"url": "http://www.bnews.bg/article/237669-vnimanie_roditeli_nay_riskovata_vazrast_v_internet_e", "text": "Най-рисковата възраст в използването на интернет е между 13 и 15 г, смята Георги Апостолов, координатор в Центъра за безопасен интернет. Основната опасност за децата от 3 до 6 годишна възраст е случайно да попаднат на неподходящо съдържание, като например порнография или жестокост. От 7 до 9 годишна възраст, детето все повече се ориентира към онлайн игри. Това повишава риска от обиди и тормоз от други играчи. Най-опасно е между 13 и 15 години, когато тийнейджърите експериментират и изпробват границите на позволеното и непозволеното, коментира Апостолов, цитиран от БНР. Най-страшната опасност в интернет е дете да попадне на педофил, смята той. Но най-честата опасност, с която се сблъскват децата е друга: това, което правят техните връстници срещу тях - т. нар. “онлайн тормоз“. Над 60% от сигналите, които постъпват на “горещата линия“ на Центъра за безопасен интернет се отнасят до точно такива случаи, когато едни деца тормозят друго дете, то пък решава да си отмъсти и така тормозът се затваря в един порочен кръг и ескалира агресията. Апостолов смята, че от 16 до 18 годишна възраст рисковете рязко намаляват, тъй като младият човек вече има изградени собствени навици на употреба на мрежата и собствени интереси. Затова, по мнението му, трябва да се предприемат мерки, които да сведат до минимум опасностите за предходните възрастови групи.", "date": "2018.02.26", "title": "Внимание, родители: Най-рисковата възраст в интернет е… "}
{"url": "http://www.bnews.bg/article/237666-ekskluzivno_barekov_sezira_yezhi_buzek_za_skandalnata_i_pozorna_za_tsyala_evropa_sdelka_s_chez", "text": "Николай Бареков ще сезира председателят на Комисията по Енергетика на ЕП Йежи Бузек за скандалната сделка с ЧЕЗ. Евродепутатът обяви това във Фейсбук: Тази седмица в качеството ми на европейски депутат и член на Комисията по Енергетика на ЕП ще сезирам нашият председател и колега Йежи Бузек за скандалната и позорна за цяла Европа сделка с ЧЕЗ. Замесени са две държави-членки на ЕС. Едната, от които (Чехия) е собственик и продавач на дружеството-монополист, а другата (България), освен, че е най-корумпираната държава-член на Съюза, е и регулатор по сделката. Съмненията ми са, че с евентуалното пране на мръсни пари от корупция в двете държави е застрашена националната ни сигурност и енергийната сигурност на Европа. Има основателни съмнения в нарушаването на правилата на свободния пазар, гарантиран от Третия енергиен пакет. Господин Бузек е бивш председател на Европейския парламент и дългогодишен премиер на Полша. Честен и непоколебим европейски политик. Със сигурност сигналът ми ще бъде изслушан в комисията и взет под внимание от ЕК, която също ще сезирам в лицето на моите добри приятели и колеги еврокомисарите Шефчович и Каниете. Надявам се сделката да бъде спряна и разследвана по европейските правила.", "date": "2018.02.26", "title": "ЕКСКЛУЗИВНО! Бареков сезира Йежи Бузек за скандалната и позорна за цяла Европа сделка с ЧЕЗ!"}
{"url": "http://www.bnews.bg/article/237667-cheshka_mediya_tvardi_1_2_ot_sdelkata_za_chez_e_finansirana_s_krediti_ot_ofshorki", "text": "Почти половината от средствата за закупуването на активите на ЧЕЗ в България са осигурени с кредити, свързани с офшорни фирми. Това заяви за БНР Веселин Вачков, директор на чешкото издание \"Лидове новини\", което днес излиза с подробен материал за сделката за придобиване на бизнеса на чешкото дружество у нас от българската компания \"Инерком\". Фирмата купувач - според информациите, които има на разположение Надзорният съвет на ЧЕЗ в Прага, е предложила комбинирано финансиране от няколко източника - първо, става дума за собствени средства на фирмата, след това за банкови гаранции и накрая - почти половината от цената, е финансирана чрез кредит от офшорни фирми. Вачков заяви, че част от кредиторите на сделката са свързани с международното разследване за укриване на данъци \"Парадайз пейпърс\".  Една от офшорните фирми се казва \"Ескорт Трейд\" и неин съсобственик е руско-грузински бизнесмен, чието име фигурира например в Paradise papers. Със същата е свързана и още една фирма, която е гарантирала един от банковите кредити, коментира още журналистът. Офшорното финансиране е често използвано при закупуване на големи компании в България, обясни Мартин Владимиров от Центъра за изследване на демокрацията: Много подобна схема беше използвана и при закупуването на БТК преди две години - отново офшорна фирма, отново заем, като в случая знаехме от кого е заема - руската държавна банка ВТБ. Сега отново виждаме, че явно наднича руско-грузински инвеститор зад тази сделка. Това е, за съжаление, много лоша тенденция - че всъщност големите активи в България биват закупувани от фирми с много неясна собственост и с много неясен произход на парите. Тези сделки са много характерни за Централна и Източна Европа и България не е изключение. Но в случая не виждам регулаторните органи да са си свършили работата предварително, преди сделката - да са разследвали собствеността, да са разследвали произхода на парите и да се излезли със становище дали тази сделка на застрашава националната ни сигурност, защото в случая ЧЕЗ е директно свързана със сигурността на доставките в 1/3 от България. Във връзка с това Владимиров отбеляза, че пасивността на българското правителство е съмнителна, предвид националното значение на електроснабдяването, но конкретната роля на премиера Бойко Борисов в сделката е в сферата на спекулациите. В телевизионно интервю собственичката на \"Инерком\" Гинка Върбакова отрече да е фасада на офшорка и допълни, че финансирането идва с банков кредит от международна финансова институция, която обаче не може да разкрие на този етап.", "date": "2018.02.26", "title": "Чешка медия твърди: 1/2 от сделката за ЧЕЗ е финансирана с кредити от офшорки!"}
{"url": "http://www.bnews.bg/article/237685-shterkata_na_kichka_bodurova_pak_se_sableche", "text": "Дъщерята на Кичка Бодурова остана по каската на Кайло Рен и еротично бельо. 23-годишната Кристи-Жаклин радва близо 300 000-те си последователи в Инстаграм със секси кадри. \r\nПочитателката на \"Междузвездни войни\", която е стабилно изрисувана, редовно показва татуировките си на феновете си в интернет. На корема си тя има изрисуван огромна сова, а лявото ѝ бедро е украсено с лика на принцеса Амидала. \r\nДъщерята на Бодурова, която се изявява като еротичен модел, не се срамува да демонстрира тялото си. Балканската красавица с майка българка и баща грък се подвизава в САЩ.", "date": "2018.02.26", "title": "Щерката на Кичка Бодурова пак се съблече"}
{"url": "http://www.bnews.bg/article/237663-obshtina_pazardzhik_udrya_po_biznesa_na_ginka_varbakova", "text": "Община Пазарджик ще прекрати договорите за ползване на два от шестте отдадени на концесия паркинги в града, гласи предложение на кмета Тодор Попов, внесено за следващата сесия на Общинския съвет. \r\nЕдиният от тях е „Бивши хали“, чийто концесионер е една от фирмите на Гинка Върбакова – „Грийн Билдинг БГ“ ЕООД. Той е най-големият обществен паркинг в областния център, с 45 места, и беше отдаден срещу месечен наем от 4800 лева месечно на частното дружество през септември миналата година. При подписване на контракта дружеството пое ангажимент да направи инвестиции за 50 000 лева и да разкрие четири нови работни места. Собственичката притежава и фирма „Риал Стейтс“, станала скандално известна през 2008 година след построяването на соларен парк край село Априлци, заради който бе изсечена дъбова гора. \r\nДругият паркинг е с 12 места, а наемът му е 1200 лева. Ползвател е една от бизнеспартньорките на Върбакова – Екатерина Марчокова-Стоянова. Справка в Търговския регистър показва, че тя е или е била доскоро в ръководството на фирми, чийто собственик е Върбакова или има участие в тях – “Диана хънт“ ЕООД, „Улер 2009“ ЕООД, „Инерком“ ЕООД, „Инеркомгруп“ ЕООД, „Солар грийн енерджи“ АД и други, пише Дарик. \r\n  \r\nСпоред текста на предложението, прекратяването на договорите е по взаимно съгласие. И понеже след отдаването на обектите под наем са съкратени служители от общинското мероприятие „Паркинги и охрана“ сега възстановяването на статута на двата паркинга е невъзможно, казва се още в предложението на Попов.", "date": "2018.02.26", "title": "Община Пазарджик УДРЯ по бизнеса на Гинка Върбакова! \r\n"}
{"url": "http://www.bnews.bg/article/237672-andrey_se_pohvali_shte_stavam_bashta", "text": "Продуцентът на Фермата и Папараци Андрей Арнаудов най-сетне се реши да покаже бремената си приятелка. Направи го на личния си профил във Фейсбук. От кадъра ясно се вижда щастието в очите на тв водещ. Нов участник, скоро е написал Андрей под снимката, която бързо събра хиляди харесвания и благопожелания. Преди екс баскетболистката, тв продуцентът беше гадже с Бориса Тютюнджиева, която му разби сърцето, защото не желаеше деца от 10 години по-възрастното си гадже. Бракът му със сръбкинята Даниела Янков се разпадна точно заради несъответствие във вижданията им за бъдещето. Андрей имаше и дълга връзка с тв водеща Надя Иванова, по-известна като Надя от Елит. \r\n ", "date": "2018.02.26", "title": "Андрей се похвали: Ще ставам баща"}
{"url": "http://www.bnews.bg/article/237677-mozhe_da_vidite_originalnite_znamena_na_balgarskoto_opalchenie_koga_i_kade_vizhte", "text": "В чест на 140-ата годишнина от Освобождението на България посетителите на Националния военноисторически музей ще имат уникалната възможност да видят оригиналните знамена на Българското опълчение, сред които е и Самарското знаме. \r\nСветините – символ на стремежа на българския народ към свобода, ще бъдат експонирани на 3 март, когато музеят традиционно ще работи с вход свободен за постоянната хронологична и външната си експозиция, съобщиха от институцията. \r\nОригиналните знамена на Опълчението, пренесли през десетилетията героизма на българите и устрема на народа за извоюване на свободата, са пет на брой. Най-популярните са Самарското знаме, връчено на 3-та опълченска дружина, и знамето на Горнооряховските въстаници, ушито за Априлското въстание и връчено на 4-та дружина по време на Руско-турската война. Това са и единствените две знамена, участвали във войната и развявани в кръвопролитните боеве при Стара Загора, Шипка и Шейново. \r\nЗнамената на 1-ва и 2-ра дружина са ушити по поръчение на Добродетелната дружина, а със средства на българската общност в гр. Киев е изработено знамето на 5-а дружина. Те не са участвали в бойни действия по време на Руско-турската война, но се развяват като знамена на Опълчението на военния парад в Пловдив на 30 август 1878 г. \r\nВъпреки че само две от тях са свидетели на героизма на българите по пътя към свободата, всичките пет имат своя боен път. След Освобождението те стават знамена на Българската земска войска и участват във войните за национално обединение. \r\nЗнамената, с изключение на Самарското, което ще е изложено само и единствено на 3 март, ще бъдат експонирани и достъпни за публиката до 11 март в работните дни на музея.", "date": "2018.02.26", "title": "Може да видите оригиналните знамена на Българското опълчение! Кога и къде – вижте! "}
{"url": "http://www.bnews.bg/article/237658-bitka_sas_snega_na_aerogarata_v_sofiya_poletite_sa", "text": "Летище София в момента се чисти, но снегът е много. Ситуацията е тежка и има забавяне на полети, защото се чистят пистите и се пръскат самолетите срещу обледеняване. Самолет за Варна чака вече час и половина да го напръскат срещу обледяване, съобщи пътник пред Дир.бг. Очакванията са в края на деня на Запад снегът да спира. В София е усложнена обстановката и трябва да го имате предвид, ако ви предстои излизане.", "date": "2018.02.26", "title": "Битка със снега на аерогарата в София! Полетите са..."}
{"url": "http://www.bnews.bg/article/237674-zhertva_na_modata_madam_multi_s_nelep_toalet_v_bolshoy_teatar", "text": "Веселата вдовица в бяло Дарина Павлова се отби в Большой театр при гостуването си в Москва този уикенд. Тя се беше издокарала като половинката на каубой. Не стига това,ами пропълзяващата по нея декоративна змия и щедрото златисто деколте довършиха образа ѝ на Жертва на модата, пише Слава.", "date": "2018.02.26", "title": "Жертва на модата! Мадам Мулти с нелеп тоалет в Болшой театър"}
{"url": "http://www.bnews.bg/article/237655-snezhna_epoha_stud_snyag_i_zatvoreni_patishta", "text": "Днес, под влияние на средиземноморски циклон, който ще преминава през южните райони на Балканския полуостров, Егейско и Мраморно към Черно море, синоптичната обстановка в страната ще се усложни. Времето ще бъде облачно със снеговалежи, на много места ще са значителни и ще се образува съществена снежна покривка. Ще духа силен вятър от изток-североизток и с него ще продължи да нахлува студен въздух. Най-много сняг има в западните и по-точно северозападни райони до този момент, в Кюстендил –19 см, във Видин – 17, в София е около 12 см. Само в районите на Сливен и Варна все още няма снежна покривка. Продължава да вали, снеговалежите са умерени и силни. Днес е обявен червен код – това е предупреждение от най-висока степен – в областите Смолян и Кърджали. Там ще падне много сняг, около 40-50 см, а средната скорост на вятъра ще е около 50-70 км/ч. Такава ще е скоростта на вятъра и в източните райони. В районите, където предупрежденията са от втора степен, код оранжево, новата снежна покривка ще е около 20-30 см. В планините - снеговалежи, силен до бурен вятър, по високопланинските проходи ще има снежни виелици и навявания. Има условия за виелици и образуване на преспи. В по-голямата част от страната температурите ще са без съществен дневен ход – между минус 9° и минус 4°, само на места по Южното Черноморието до 2°. Над Черноморието ще бъде облачно с валежи предимно от сняг. Ще духа силен вятър от изток-североизток. Максималните температури на въздуха: минус 1 - плюс 2°. Температурата на морската вода е 6 – 7°. Вълнението на морето ще е 4 – 5 бала. Максималната температура на височина 1200 метра ще е около минус 9°, на 2000 метра – около минус 11°. Атмосферното налягане е по-ниско от средното за месеца – още ще се понижи. През следващите дни ще стане още по-студено в страната. Утре в цялата страна е обявено предупреждение от първа степен за ниски температури. Валежите ще отслабнат, а на много места и ще спрат, но за кратко. След това очакваме нов циклон, който в сряда ще носи значителни валежи в източните райони. В четвъртък ще спре да вали, а през следващите дни ще започне и затопляне.", "date": "2018.02.26", "title": "Снежна епоха! Студ, сняг и затворени пътища! "}
{"url": "http://www.bnews.bg/article/237670-machat_botev_pd_ludogorets_mozhe_da_bade_otlozhen_zashtoto", "text": "Двубоят между Ботев (Пловдив) и Лудогорец, който трябва да се изиграе от 17:30 часа днес в пловдивския квартал \"Коматево\", е под въпрос. Причина за това е обилният снеговалеж над цялата страна. Засега не е ясно дали \"канарчетата\" ще успеят да се справят с привеждането на терена в годност за игра. \r\nРешението за провеждането на срещата е в ръцете на главния съдия Ивайло Стоянов, който може да прецени, че е по-добре тя да бъде отложена. \r\nСблъсъкът между \"канарчетата\" и \"орлите\" е последен от 22-ия кръг на Първа лига. При победа шампионите ще дръпнат с три точки пред ЦСКА-София, след като \"червените\" се издъниха насред София срещу Черно море.", "date": "2018.02.26", "title": "Мачът Ботев ПД – Лудогорец може да бъде отложен, защото… "}
{"url": "http://www.bnews.bg/article/237675-kim_kardashiyan_porozovya", "text": "Вярна на провокацията, Ким Кардашиан отново ни изненада с рязката промяна в прическата, която предприе. Риалити звездата заложи на така актуалните в момента розови кичури. Разбира се, царицата на социалните мрежи показа новата си визия първо на последователите си в Instagram. “Хей, харесвате ли новата ми розова коса?”, пише звездата под своя снимка. Новия ѝ цвят веднага предизвика предположенията, че може би Ким е сложила перука, както обикновено прави нейната по-малка сестра Кайли Дженър. За да разсее всички съмнения обаче, Кардашиян заяви: “Аз наистина не слагам перуки. Истинска е.” Ким дебютира като блондинка през Седмицата на модата в Ню Йорк през септември, а оттогава косата ѝ премина през множество промени. Тя я отряза къса, след това върна дължината ѝ с помощта на екстеншъни, след това леко промени цвета си. В началото на годината обаче, тя показа желание да се върне към естествения си цвят, като в един момент публикува серия от стари свои кадри от периода преди да стане блондинка. “Тъмна коса за новата година?”, написа тя под една от снимките.", "date": "2018.02.26", "title": "Ким Кардашиян порозовя"}
{"url": "http://www.bnews.bg/article/237662-boy_s_metalni_trabi_agresiyata_na_patya_stava_brutalna", "text": "Сигнал за агресия на пътя в Казанлък – запис показва как двама шофьори се разправят на пътя и се бият с метални тръби.  Единият водач, който чупи стъклото на автомобила на другия, е задържан за 24 часа.  Инцидентът става малко след 16 ч. вчера на улица „Абаята”, съобщи БТВ. Едната кола засича другата, при което младият мъж излиза и започва груба разправия с водача, той пък излиза с тръба от колата. После с тръба се връща и засеченият водач, и чупи стъклото на другия автомобил, шофьорът не е ранен.", "date": "2018.02.26", "title": "БОЙ с метални тръби! Агресията на пътя става брутална! "}
{"url": "http://www.bnews.bg/article/237656-eto_ya_ginka_chez_a_milionerka_sam_obidena_sam_varbakova_imala_samochuvstvie_i_opit_v_energetikata_firmata_y_sazdadena_spetsialno_za_sdelkata", "text": "Средна на ръст, може би, с червеникаво-кафява коса – това е Гинка Върбакова. Това е новият шеф на ЧЕЗ с модерен офис. Тя ще определя вашаат сметка за ток, тя ще е виновна за по-високите ви сметки за ток… запомнете я добре. Тя е милионерката от Пазарджик, приятелката на Теменужка, която не е ПОСАДЕНА… да си знаете, но имайте едно наум. Изплува Гинка Върбакова изпод снежната покривка и почна с ударни цитати. Обидена била от това, че в публично пространство за нея се говори на малко име. Не съм \"Гинка от Требич\", каза тя. А, коя си, Гинче? „От 20 години живея в София иначе съм от Пазарджик. От 20 години съм в бизнеса, а от 10 се занимавам сериозно с енергетика. Не съм нова и посадена от някъде“, каза Върбакова, новият собственик на ЧЕЗ в \"Здравей, България\". \"Аз съм крайният собственик. Беше обяснено, че компанията, която участва в процедурата е на една година. Да, това е компания, зад която стоят моите компании. Фирмата е създадена специално за сделката. Затова тази фирма е с капитал 50 000 лева. По българското законодателство тя можеше да бъде и с 2 лева капитал. Крайният собственик в търговския регистър съм аз, чрез наше акционерно дружество\", каза Върбакова. \"Да, милионерка съм. Активите на нашите компании се оценяват на около 100 млн. лева. Финансирането няма как да го коментираме в момента, защото имаме договори за конфиденциалност. Така или иначе покупката на дружеството и на активите на ЧЕЗ България ще станат с кредит от международна банкова институция. Когато сделката се финализира ще стане много ясно от къде е финансирането\", каза тя. \"Сменя се собствеността на компанията, но не и нейното управление. Може да има смени във висшия мениджмънт, но ние като цяло купуваме готова компания с готов екип. Ние ще задаваме само рамката и стратегията и ще следим за ефективността на компанията\", каза Върбанова. \"Имаме самочувствието, че имаме достатъчно опит зад гърба си в областта на енергетиката. Ние купуваме една добре работеща компания с добър екип от специалисти. За хората всичко си остава така както е био. Смяната на собствеността не променя по никакъв начин продукта, който крайният потребител ще получава. Ние към момента не сме все още собственици на компанията в момента\", каза тя. \"Изпускайки полет от Прага сега загубих част от багажа си. Договорът за сделката беше най-ценният товар обаче. Носихме го обаче в ръчния багаж. Теглото му е 15 килограма\".", "date": "2018.02.26", "title": "Ето я! Гинка ЧЕЗ-а: Милионерка съм! Обидена съм! Върбакова имала самочувствие и ОПИТ в енергетиката! Фирмата й създадена специално за сделката!"}
{"url": "http://www.bnews.bg/article/237664-eksploziya_v_lestar_dvama_dushi_sa", "text": "Шестима души бяха ранени при вчерашната експлозия, разрушила магазин за хранителни стоки и намиращото се над него жилище в английския град Лестър, съобщи Ройтерс. Двама от пострадалите са в критично състояние, заявиха от местна болница. Според британската полиция няма признаци, че експлозията е свързана с тероризъм. Вестник \"Дейли мейл\" съобщи, че в резултат на взрива напълно е разрушена двуетажната сграда, на чийто първи етаж се намирал магазинът, предаде ТАСС. Изданието публикува снимки и видеозаписи от местопроизшествието, на които се вижда голям пожар. Все още не е известно колко хора са се намирали в магазина и жилището в момента на взрива.  ", "date": "2018.02.26", "title": "Експлозия в Лестър! Двама души са…"}
{"url": "http://www.bnews.bg/article/237659-lepa_brena_saseche_rodnite_chalgarki_ne_gi_haresva_zashtoto", "text": " Лепа Брена не смята, че фигурата е най-важното за една певица .Световноизвестната сръбска изпълнителка Лепа Брена не харесва българските чалгарки. Според музикалната икона всички певици у нас си приличат. \"Прекалено еднакви са. Гърдите, лицето, устата, маникюрът им е един и същ\", отсече Брена. Тя сподели, че естрадната прима Лили Иванова е истински феномен. Лепа е запозната с творчеството на изпълнителката на \"Ветрове\". \"Тя има душа. Не е като другите\", категорична е сръбската звезда. Брена обясни и защо отмени концерта си в София минала година. \r\n\"Получих тромбоза. Прилоша ми на концерт в Швейцария и се наложи да си дам почивка\", добави изпълнителката.", "date": "2018.02.26", "title": "Лепа Брена съсече родните чалгарки, не ги харесва, защото... "}
{"url": "http://www.bnews.bg/article/237676-loshoto_vreme_zatvori_nyakoi_uchilishta", "text": "Училища в три общини в област Шумен вече са преустановили учебните занятия заради лошото време.  \r\nВ община Венец зимната обстановка е усложнена. Заради навявания е затруднено движението, затова част от учениците, които пътуват от населените места до СУ \"Н.Й.Вапцаров\" в общинския център, не са успели да дойдат. Затова учебният процес се преустановява до сряда, съобщи кметът Нехрибан Ахмедова. \r\nОстаналите две училища в общината - в селата Ясенково и Изгрев, ще продължат заниманията си с ученици. \r\nЦяла седмица пък детските градини в общината няма да работят, защото справката сочи, че има много малко деца.  \r\nВъв връзка с усложнената зимна обстановка, ниските температури и невъзможността за провеждане на нормален учебен процес в училищата и детските градини на територията на община Каолиново кметът Нида Ахмедов обяви за неучебни 27 и 28 февруари за всички училища на територията на общината. \r\nДетските градини няма да работят до 2 март. \r\nВъв всички училища от община Никола Козлево до сряда няма да се учи. \r\nНа различни места в останалите общини са свикани кризисните щабове, за да се прецени дали да бъде обявена извънредна ваканция.", "date": "2018.02.26", "title": "Лошото време затвори някои училища "}
{"url": "http://www.bnews.bg/article/237660-za_n_ti_pat_nikoleta_izdu_dzhuki", "text": "Николета Лозанова не си губи времето след прибирането си в България и се сдоби с нови устни. Плеймейтката се подложи на интервенцията в елитна столична клиника. Тя си сложи специални хиалуронови филъри. Цената на 1 мл от тях е 400 лв., показа проверка на \"България Днес\". За оформяне на плътни и сочни устни и контур са необходими 2-3 мл на устна. Разумният подход за естетически добре изглеждащи джуки включва няколко процедури през интервал от няколко месеца. \r\nСлед поредната пластика устните на Николета претърпяха сериозна метаморфоза. \"Обичам новите си устни\", обяви половинката на Николай Михайлов. Според някои нейни последователи това не е най-доброто решение на Лозанова за външния й вид. Намират се и такива, за които тя е заприличала на фолкпевицата Мария в устата. И припомнят, че именно сексбомбата и чалга дивата имат най-много пластични операции сред популярните лица в България. Това е n-тата интервенция, на която Николета се подложи. Преди да посегне на устните си, тя промени носа, брадичката, скулите и зъбите си. Преди намесата на хирурзите брадичката на плеймейтката бе доста по-овална. Носът й сега е идеално прав, много по-фин и от тумбестия му връх няма и спомен. От овалната форма на лицето й също не е останало нищо. Хирурзите умело моделираха скули. \r\nНаличието на силикон в бюста на бившата съпруга на Валери Божинов никога не е било тайна. Тя се сдоби с него веднага след като бе избрана за \"Мис Плеймейт\". Няколко години по-късно Николета увеличи още кубиците и сериозно напълни деколтето.", "date": "2018.02.26", "title": "За N-ти Път: Николета изду джуки!"}
{"url": "http://www.bnews.bg/article/237657-sofiya_e_neprohodima_sram_i_kakvo_kato_chistyat_stotitsi_mashini_efekt_nyama_a_fandakova_pak_narezhda_vizhte_kak", "text": "Изобщо не ме интересува какво казва Фандъкова… В София е пълен ад! Има десетки непочистени пътни артерии, а не знам си колко стотин машини били чистили, моля!?! С цялата си наглост Фандъкова излиза и казва за поредне път, защото така й е по-удобно… Не се качвайте на автомобилите си, не правете това, не правете онова. Ако не знаете – от вчера само Фандъкова определя… Срам, г-жо Фандъкова! Такива и още подобни коментари са залели социалните мрежи от ранни зори, тъй като София стана Берлин и да се придвижиш до работа ти трябват 2 часа. Да знаете, ако сега ви предстои да излизате. Синята и зелената зона за паркиране в центъра на София се затварят днес заради тежките зимни условия, съобщиха от Центъра за градска мобилност. Системата за есемес паркиране няма да приема съобщенията за плащане, а талоните няма да се проверяват от контрольорите на ЦГМ. От центъра съобщават още, че с приоритет ще се почистват паркингите пред училища, детски градини и обществени сгради. Обилният снеговалеж прави невъзможно качественото почистване на всички места за спиране в зоните за паркиране. От ЦГМ призовават гражданите да се съобразят с тежките зимни условия за деня и да не използват личните си автомобили, ако имат тази възможност.", "date": "2018.02.26", "title": "София е непроходима! Срам! И какво като чистят стотици машини – ефект няма, а Фандъкова пак нарежда – вижте как!"}
