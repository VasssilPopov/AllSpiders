{"url": "http://www.bnews.bg/article/238357-vidinskata_obshtina_bregovo_e_v_bedstveno_polozhenie_ot_nivoto_na_reka_timok", "text": "Видинската община Брегово е в бедствено положение заради високото ниво на река Тимок. Водоизточниците на града се намират край реката и вече са залети. Във водите на Тимок има стари замърсявания от тежки метали, повечето от мина в сръбския град Бор и има притеснения от екологична катастрофа. Възможно е да се замърси питейната вода, коментира пред БНР кметът на общината Милчо Лалов. \"Дано тези тежки метали да не проникнат в питейната вода, защото тогава ще стане екологична катастрофа. Аз искам превантивно органите на държавата да си свършат работата - да дойде РИОСВ-Монтана да вземат проби, да анализират и да кажат, има ли или няма\", обясни кметът. Реката вече е до ръба на предпазната дига и в момента се разширява процеп в друга дига, за да може по-голямото количество вода да се върне обратно в реката. Двете диги са държавна собственост и се стопанисват от \"Напоителни системи\".", "date": "2018.03.11", "title": "Видинската община Брегово е в бедствено положение от нивото на река Тимок\r\n"}
{"url": "http://www.bnews.bg/article/238351-poreden_absurd_bchk_otdala_ofis_v_tsentralata_si_na_orazheyna_firma", "text": "Оръжейна фирма е регистрирана и има офиси в централата на една от най-влиятелните хуманитарни организации у нас - Българския червен кръст. За парадокса и възможните последици от него разказва репортерът на NOVA Генка Шикерова. БЧК съжителства с оръжейната фирма от момента, в който става собственик на сградата в столичния квартал „Лозенец”. Председателят на организацията Христо Григоров обясни, че за БЧК нямало значение на каква компания отдава офиси под наем. „Нас ни интересува финансовият ресурс, който получаваме. Този финансов ресурс – казвам, го връщаме\", заяви Григоров. От организацията обаче отказаха да предоствят на NOVA договора за наем. Не казаха и за какво се използват приходите от него. На четвъртия етаж, където се намира оръжейната фирмата, няма табела. Адресът фигурира и в официалната регистрация на дружеството. В същото време от договори за наем, регистрирани в Агенцията по вписванията, става ясно, че евентуални отношения на хуманитарната организация с оръжейна фирма биха представлявали риск за имиджа и репутацията на БЧК. Правилата на Международния комитет на Червения кръст са категорични: комитетът нито търси, нито приема подкрепа от компании, произвеждащи или търгуващи с оръжие. Организацията е основоположник на международното хуманитарно право. От Международната федерация на Червения кръст, към която принадлежи и БЧК, не пожелаха да коментират казуса. ", "date": "2018.03.11", "title": "ПОРЕДЕН АБСУРД! БЧК отдала офис в централата си на оръжейна фирма "}
{"url": "http://www.bnews.bg/article/238359-razkriha_prichinata_vizhte_zashto_poskapna_grazhdanska_otgovornost", "text": "Задължителната застраховка \"Гражданска отговорност\" е поскъпнала заради некоректността на две компании в бранша. Това твърдят от Асоциацията на пострадалите при катастрофи. Нейният председател Владимир Тодоров обяви пред БНР, че двете компании не са изплащали дълго време щети, нанесени от техни клиенти в чужбина. Заради натрупаните дългове с милиони, регулаторът е постановил сметката да бъде разпределена между всички застрахователни компании и техните клиенти. \"Затова, че има две компании, които не са коректни, бяха натоварени от една страна всички застрахователни компании, а от друга страна, скрито бяха вдигнати с около десет лева застраховките на всички потребители в България\", каза още Владимир Тодоров.  \r\n ", "date": "2018.03.11", "title": "РАЗКРИХА ПРИЧИНАТА! Вижте защо поскъпна \"Гражданска отговорност\""}
{"url": "http://www.bnews.bg/article/238360-zakon_zabrani_na_grazhdanite_na_polsha_da_pazaruvat_v_nedelya_vizhte_prichinata", "text": "Полски закон, забраняващ почти цялата търговия в неделя, влиза в сила, големите супермаркети и повечето търговци на дребно затвориха за първи път, откакто са въведени законите за либерални пазари през 90-те години след рухването на комунизма, съобщава \"Гардиън\". Законът е предложен от профсъюза \"Солидарност\", който счита, че служителите заслужават почивни дни в неделя и са намерили подкрепа на консервативната и про-католическата управляваща партия \"Право и справедливост\". Влиятелната католическа църква, към която принадлежат повече от 90% от поляците, приветства промяната. Новият закон в началото забранява търговията в две недели от месеца, след което до три недели през 2019 г. и накрая всички недели през 2020 г., освен седем изключения преди Великденските и Коледните празници. Опозиционни партии разглеждат промяната като атака срещу търговската свобода и предупреждават, че това ще доведе до загуба на работни места и по-специално до проблеми за студентите, които могат да работят само през почивните дни. Обединението на синдикатите All-Poland също се противопоставя, като твърди, че това ще принуди служителите да работят повече часове в петък и събота и че работата ще бъде по-трудна, защото ще има повече клиенти. В Унгария, друга бивша комунистическа страна, забраната за търговията в неделя, наложена през 2015 г., беше толкова непопулярна, че властите я отмениха следващата година. На други места в Европа обаче, включително Германия и Австрия, хората отдавна са свикнали с деня за търговска почивка и оценяват времето, което се освобождава в полза на семейството и приятелите им. Всеки, който нарушава новите правила, се наказва с глоба до 100 000 злоти, а повторните нарушители могат да бъдат осъдени и със затвор. \"Солидарност\" призова хората да докладват нарушителите на Националната инспекция по труда.", "date": "2018.03.11", "title": "Закон забрани на гражданите на Полша да пазаруват в неделя! Вижте причината!"}
{"url": "http://www.bnews.bg/article/238358-blizki_i_priyateli_izpratiha_bate_nikolay_v_posledniya_mu_pat", "text": "Стотици близки, колеги и почитатели изпратиха Николай Николаев - Бате Николай в последния му път. Поклонението пред големия ни актьор се състоя в Народния театър в неделя. Синът му – Стефан, каза, че се чувства щастлив, тъй като баща му е успял до късно да работи и да помага на хората. Последната кауза на актьора беше да развеселява най-малките пациенти на Пирогов” със своята „Клиника по смехотерапия”. \r\n ", "date": "2018.03.11", "title": "Близки и приятели изпратиха Бате Николай в последния му път "}
{"url": "http://www.bnews.bg/article/238352-makedoniya_propishtya_ot_nashentsi_vlastite_zakopchaha_grupa_balgari_za_trafik_na_migranti", "text": "Четирима български граждани бяха задържани в Македония за трафик на мигранти, съобщава Македонската информационна агенция. \r\nЧетиримата са се опитали в събота да превозят с микробус осем нелегални мигранти от Афганистан и Шри Ланка през граничния пункт \"Богородица\", но са били заадържани от полицията. \r\n\"При извършени допълнителни проверки на превозното средство от полицейски и митнически служители, в специално направен тайник в горната част на автомобила са открити осем нелегални мигранти от мъжки пол, на възраст от 18 до 41 години. Петима от тях са от Шри Ланка и трима от Афганистан“, съобщиха от македонското вътрешно ведомство, пише \"Фокус\". \r\nМигрантите са разкрили, че техните превозвачи са ги взели от Атина след заплащане на такса, като е трябвало да ги откарат до Италия. Четиримата мъже ще прекарат осем дни в ареста. \r\n ", "date": "2018.03.11", "title": "МАКЕДОНИЯ ПРОПИЩЯ ОТ НАШЕНЦИ! Властите закопчаха група българи за трафик на мигранти"}
{"url": "http://www.bnews.bg/article/238353-tramp_postavi_ultimatum_shte_izklyuchim_es_ot_novite_mita_ako", "text": "Американският президент Доналд Тръмп заяви, че ще изключи ЕС от партньорите, за които САЩ въвежда сурови мита за вноса на стомана и алуминий, ако ЕС на свой ред премахне мита за американски стоки. „Европейският съюз – чудесни страни, които се отнасят зле със САЩ в търговията, се оплакват от митата върху стоманата и алуминия. Ако те се откажат от ужасните си пречки и мита върху американските стоки, ние ще се откажем от нашите. Ако ли не, ще въведем мита за колите и т.н. Справедливо!”, написа президентът в Twitter. \r\nПреди дни Тръмп подписа указ, с който въведе 25% мито на вносната стомана и 10% на вносния алуминий. Мярката бе посрещната на нож от останалия свят, като ЕС заплаши да въведе нови мита на американски стоки като фъстъченото масло,  бърбъна и др. Китай пък предупреди, че светът отива към търговска война, което няма да е изгодно за никого. Много от членките на Световната търговска организация (СТО) разкритикуваха митата на Тръмп и се заканиха, че ще вземат ответни мерки. \r\n ", "date": "2018.03.11", "title": "ТРЪМП ПОСТАВИ УЛТИМАТУМ: Ще изключим ЕС от новите мита, ако... \r\n\r\n"}
{"url": "http://www.bnews.bg/article/238341-raeva_nanese_zhestok_udar_na_robeva_vsichko_ima_nyakakvi_granitsi_dori_lazhite_na_neshka", "text": "Минаха няколко дни от последната размяна на реплики между Нешка Робева и Илиана Раева. И двете като че ли се заканиха повече да не стават част от публични дискусии, но днес всичко започва отначало. Нешка Робева гостува в телевизионно предаване, в което отново говори за случващото се в художествената гимнастика. Едно от нещата, по които тя взе отношение, е че в \"българския национален отбор не се прави селекция и така съсипваме много деца\". Робева допълни още: \"Същественото е да не се затваря кръга на националните състезатели и никой друг да няма достъп до тях. Важно е всички да се състезават. Ето, в Германия присъствах на селекцията, където се явиха деца от цялата страна. Тук не е добре, защото няма и селекция. Имахме много голям спор за дете, което уж се беше класирало. Тук децата не се състезават, треньорите ги посочват. Не е възможно на държавни първенства деца да побеждават, а после да биват отхвърлени. Защо дете, което минава всички етапи на една селекция, не се допуска? Така мачкаме сума ти деца. Не бива да се посочват децата.” На тези думи Илиана Раева взе отношение. Ето какво написа Илиана Раева в личния си профил в социалната мрежа \"Фейсбук\": Утре, БФХГ ще излезе с официално съобщение до медиите във връзка с поредните манипулации на Нешка Робева, направени днес в участието и по телевизията. Ще бъдат показани всички официални документи за начина, по който се прави селекцията на национални отбори. Ще предоставим всички официални отговори на нейните писма, за които днес Нешка Робева не почувства неудобство да излъже, че няма такива, забравяйки, че си ги публикуваше в страницата си във фейсбук. Разбира се, разбираемо не публикува последното, което ние ще публикуваме. Недопустимо за треньор като Нешка, по този недостоен начин да се опитва да нагнетява обстановката в българската художествена гимнастика дни преди най-важното ни състезание този месец - Световната купа в София! Недопустимо за треньор като Нешка, който се опитва да дестабилизира с манипулации пред обществото здравата обстановка в националния ни отбор в дни, в които както ние, така и многобройните ни фенове се радваме на възхода на талантливите ни момичета и завоюваните от тях златни медали от началото на тази година! Недопустимо и твърде жалко, но разбираемо за треньор като Нешка да си позволи по този грозен начин да манипулира общественото мнение, без капка свян, че изопачаваш както си искаш фактите. Нешка Робева не спира да говори срещу дейността на БФХГ и да се опитва да пречи и дестабилизира обстановката преди старта ни на големите и отговорни състезания. Тя живее в един свят, в който смята, че “всички обвиняеми” ще мълчат, че няма да и отговорят и ще подминават поредните и манипулации, както през годините. Е, не всички сме от нейния свят, а аз със сигурност. Всички, които я познаваме добре знаем, защо е избрала точно сега, дни преди световната купа в София да напада отново работата на федерацията... Но всичко има някакви граници, дори лъжите на Нешка Робева! P.s Бях казала, че няма да приема поканата на Нешка за война и няма повече да отговарям на лъжите и пред медиите, но като президент на БФХГ съм длъжна да не позволявам, който и да е да злослови по адрес на дейността ни, както и да не позволявам да манипулира общественото мнение!", "date": "2018.03.11", "title": "РАЕВА НАНЕСЕ ЖЕСТОК УДАР НА РОБЕВА: \"Всичко има някакви граници, дори лъжите на Нешка...!\""}
{"url": "http://www.bnews.bg/article/238342-klasatsiya_vizhte_koya_e_nay_populyarnata_zvezda_v_sotsialnite_mrezhi", "text": "В днешно време не е достатъчно да имаш милиони последователи в социалните мрежи, за да бъдеш определен като известен. Или поне това показва класацията на Hollywood Reporyer, която определя популярността на известните личности и по други критерии. Заедно с аналитичната компания MVPIndex, Reporter извършва ежеседмичен анализ на популярността на кино звездите в социалните мрежи като Twitter, Facebook, Instagram, YouTube и Google Plus. За разлика от останалите подобни класации обаче, изданието взема предвид не само броя последователи, но също и на \"социалния ангажимент\", демонстриран на въпросните платформи. Така, тази седмица големият победител е Дуейн Джонсън, известен още и като Скалата. Той е станал тазседмичният номер 1 благодарение на своя снимка, която е публикувал в Instagram и на която е облечен като Невероятният Хълк за Хелоун. Само за седмица публикацията е била харесана от 4 млн. потребители на мрежата. Предполагаме, че това трябва да бъде урок за всички амбициозни актьори. Трябва да омайвате публиката си с истории не само от настоящето, но и от миналото си. В класацията на Hollywood Reporter след Джонсън се нареждат съответно Дженифър Лопес, Зендая и Лупита Ньонг'о. На седмо място пък е \"Жената чудо\" Гал Гадот, която бележи най-големият скос. Според данните тя е успяла да се изкачи с цели 18 позиции спрямо предишната седмица. \r\n ", "date": "2018.03.11", "title": "КЛАСАЦИЯ! Вижте коя е най-популярната звезда в социалните мрежи! "}
{"url": "http://www.bnews.bg/article/238338-zavladyavashta_istoriya_kak_edin_menidzhar_na_40_miliarda_stana_fermer", "text": "\r\nЧecтo ce cлyчвa дa чyeм зa пoпyляpни пpoфecиoнaлиcти, ĸoитo ca peшили дa пpoмeнят ĸapиepaтa cи. He тoлĸoвa чecтo oбaчe ce cлyчвa мeниджъp нa aĸтиви нa cтoйнocт 40 милиapдa дoлapa дa peши дa cи ĸyпи фepмa в пpoвинциятa нa Aнглия. Ho тoчнo тoвa нaпpaви Гpeйъм Бъpч, ĸaтo зaмeни лидepcĸaтa cи пoзиция в инвecтициoнния бeгeмoт ВlасkRосk в Лoндoн зa живoт ĸaтo фepмep. Дocĸopo тoй пpeĸapвaшe днитe cи, впepил пoглeд в дaнни зa пaзapитe и aнaлизиpaйĸи caтeлитни изoбpaжeния нa oбpaбoтвaeмa зeмя - ceгa пpoдaвa мляĸo, oвec, пpoизвeдeни във фepмитe мy в югoзaпaднa Aнглия. Cĸoĸът oт мeниджъp нa фoнд (и тo oгpoмeн) дo фepмep нe e мaлъĸ, нo мoжeм дa пpocлeдим eднa нишĸa: любoвтa нa Бъpч ĸъм cтoĸи и cypoвинитe. Дoĸaтo бe в ВlасkRосk, тoй oглaвявaшe eĸипa зa инвecтиции в пpиpoдни pecypcи. Πъpвaтa cи фepмa тoй ĸyпи c жeнa cи Mapгapeт пpeз 2007 гoдинa. \"Зaпoчнax дa paзвивaм интepec ĸъм зeмeдиeтo, дoĸaтo бяx в ВlасkRосk. B пocлeдcтвиe ce пpeвъpнa в мaния\", ĸaзвa 57-гoдишният Бъpч в интepвю зa МаrkеtWаtсh. Днec фepмитe мy дocтaвят мляĸo зa oгpoмнaтa вepигa Маrkѕ & Ѕреnсеr и oвec зa ĸoмпaнии, чиитo пpoдyĸти чecтo ce виждaт пo paфтoвeтe. Πътят ĸъм зeмeдeлиeтo зaпoчвa oт пycĸaнeтo нa зeмeдeлcĸи фoнд в ВlасkRосk - нacoчeн oт дългocpoчнитe дeмoгpaфcĸи тeндeнции зa пoвишaвaнe нa нaceлeниeтo, ĸoeтo би дoвeлo дo yвeличaвaнe нa цeнитe нa xpaнитe, зaeднo c ypбaнизaциятa и пoвишaвaщият ce cтaндapт нa живoт. Hиĸoй oт ceмeйcтвoтo мy нe ce e зaнимaвaл cъc зeмeдeлиe. Зa дa ce cпpaви и зa дa изĸapвa дoбpи пapи, тoй пpилaгa cъвpeмeннaтa нayĸa - нaпpимep caтeлитни cнимĸи, зa дa пpeцeни ĸъдe дa нaтopи. \r\n ", "date": "2018.03.11", "title": "ЗАВЛАДЯВАЩА ИСТОРИЯ! Как един мениджър на $40 милиарда стана фермер"}
{"url": "http://www.bnews.bg/article/238339-dnes_e_krastopoklonna_nedelya_pochitame_pametta_na", "text": "Православната църква прославя Светия и Животворящ Кръст господен - Кръстопоклонна неделя“. В този ден се чества паметта на Св. Софроний патриарх Йерусалимски. Българската православна църква почита и нашия роден сетител - св. Софроний епископ Врачански. Знаменитият деец на Българското възраждане е роден в Котел през 1739 г. и получил кръщелното име Стойко Владиславов.  Останал кръгъл сирак на единадесет години, той израснал в недоимък и учил в местното килийно училище. Отличавал се с вродени способности и високи нравствени качества. Оженил се едва 18-годишен, а на 1 септември 1762 г. бил ръкоположен за свещеник. През 1765 г. се запознал с Паисий Хилендарски и преписал неговата „История славянобългарска\". През 1774 г. прекарал шест месеца на Света гора, а после доста се скитал немил-недраг из поробеното си отечество. През 1794 г., вече овдовял, той се замонашил в Арбанаси и два месеца бил игумен на Капиновския манастир „Св. Никола\". На 17 септември с. г. бил хиротонисан и изпратен за епископ във Враца. Прекарал десетгодишна архипастирска дейност в бурни и смутни времена, винаги ревностен и усърден сред своите пасоми. Бил изряден народен църковен пастир с високо съзнание за дълг и отговорност. Още като свещеник в Котел той се оформил като способен църковен писател - преписвач на богослужебна книжнина и на дамаскини, автор на оригинални нравоучителни произведения („Житие и страдания грешнаго Софроний\", „Кириакодромион сиреч Неделник\") и др. Починал на 13 септември 1813 г. в Букурещ. Канонизиран от Светия синод на Българската православна църква на 31 декември 1964 г. с Протокол N 23 с календарна прослава на именния му ден (денят на неговия патрон - св. Софроний Иерусалимски) - 11 март.  \r\n ", "date": "2018.03.11", "title": "ДНЕС Е КРЪСТОПОКЛОННА НЕДЕЛЯ! Почитаме  паметта на... "}
{"url": "http://www.bnews.bg/article/238348-zverska_katastrofa_avtomobil_e_razmazan_do_neuznavaemost_v_slanchev_bryag", "text": "Тежка катастрофа е станала рано тази сутрин до бензиностанция OMV в Слънчев бряг, съобщава \"Флагман\". Черен автомобил е размазан буквално до неузнаваемост след зверски сблъсък с друга кола. Предницата на автомобила е смляна. По целия път са разхвърляни брони, стъкла и части от колите. „Положението изглежда доста страшно. Явно са се ударили много сериозно. Дано да няма пострадали“, съобщава очевидец. Не е ясно дали при инцидента има ранени хора. На мястото все още има полицейски служители, които описва щетите от тежката катастрофа. Ако ви се налага да пътувате, избягвайте този участък.  \r\n ", "date": "2018.03.11", "title": "ЗВЕРСКА КАТАСТРОФА! Автомобил е размазан до неузнаваемост в Слънчев бряг!"}
{"url": "http://www.bnews.bg/article/238356-otchayvashta_statistika_edva_11_ot_balgarskoto_naselenie_sa_si_pravili_testove_za_hiv", "text": "Едва 11% от българското население са си правили тестове за ХИВ, за разлика от други 86%, които не са го сторили.  Това показва ново социологическо проучване на социологически център \"Тренд\", направено по поръчка на Сдружение \"Здраве без граници\". Евелина Славкова от \"Тренд\" отчете нагласите на българите спрямо темата за ХИВ. Тя посочи, че 3% от населението са заявили, че лично познават хора, които са носители на ХИВ, за разлика от други 92%, които са констатирали, че никога не са срещали хора, носители на вируса. Славкова добави, че от проведеното социологическо проучване става ясно, че 6% от населението са декларирали, че са се чувствали изложени на риск от инфектиране с ХИВ, докато други 85% заявяват, че не са били изложени на опасност от инфектиране. Последният проблем, на който тя даде отговор, е, че 33% от обществото знае, че има лечение на хора, които са носители на ХИВ, докато други 57% не са запознати с прилагането на ефикасни мерки срещу вируса. Елена Биринджиева, председател на Сдружението \"Здраве без граници\", също изрази съжаление, че едва 11% от българите декларират, че са си правили тест за ХИВ, за разлика от други 86%, които никога не са се изследвали. Тя отчете и трите основните причини, поради които човек може да се зарази от ХИВ. На първо място това е половият контакт, кръвопреливането и от майка на дете. Биринджиева заяви, че официално регистрираните случаи на хора, които са носители на ХИВ, са между 35-40 души годишно. Носителите на вируса са около 2760 души, допълни още тя. На въпрос дали вирусът може да се разпространи, ако се вземат навременни мерки за него, Биринджиева уточни, че хора, които са взели навременни мерки за лечението си, няма никакъв начин да го предадат. Тя каза още, че съвременните начини за лечение на ХИВ са с т. нар. \"Арт терапия\", която не причинява никакви странични ефекти, а може да се приема дори и чрез една или две таблетки на ден. \"Лечение за този вирус няма, а тази терапия сваля нивото на заболяването на кръвта\", сподели още тя. Тя направи и уточнението, че има разлика между ХИВ и СПИН. \"ХИВ е вирусът, който причинява така наречения синдром на имунна недостатъчност. Ако не се вземат мерки и лечение навреме, човек лесно може да придобие СПИН. Симптомите затова са нощното изпотяване, драстичното сваляне на килограми и всички други инфекции, които могат да се появяват при хора със значително слаб имунитет\". Силвана Лесидренска, представител на сдружение \"Хипеактив\", също коментира, че 1 300 000 души годишно в цял свят загиват от коварния вирус. Тя добави, че 328 милиона души по света са болни от ХИВ, като 80% са се изследвали, а 65% са се подложили на лечение. Решението, което се предложи от организациите и сдруженията във връзка с намаляване на смъртността на хората, е създаването на една Национална програма за справяне с ХИВ, която да следи колко хора годишно са се заразили с вируса и какви мерки да се вземат относно тяхното диагностициране и лечение.", "date": "2018.03.11", "title": "ОТЧАЙВАЩА СТАТИСТИКА: Едва 11% от българското население са си правили тестове за ХИВ"}
{"url": "http://www.bnews.bg/article/238347-ogromna_tragediya_17_godishen_uchenik_ot_ruse_se_samoubi", "text": "17-годишен ученик от Русе се е застрелял с ловна пушка навръх националния празник 3 март, пише в. \"Телеграф\". Майки в затворена фейсбук група са категорични, че детето е играло опасната игра \"Син кит\". \"Има наистина такъв случай, в момента работим по него. Разследват се всички възможни версии, но не мога да ви кажа повече, каза директорът на Областната дирекция на полицията в Русе старши комисар Теодор Атанасов. След един месец Мартин, който е единствено дете на родителите си, е трябвало да навърши 18 години. Открит е от близките си да лежи прострелян с ловната пушка на баща си в семейния им апартамент. Бил е ученик в 11 клас в Професионалната гимназия по електроника и електротехника \"Апостол Арнаудов\" в Русе.  След 7 клас бил приет в една от най-желаните специалности - в паралелката по системно програмиране. Бил е на училище до 26 февруари, след което в Русе бе обявена дървена ваканция заради силния снеговалеж.  \"Съучениците му е преподавателите му не са забелязали да е имал странно поведение. В шок сме от случилото се, защото е нямало никакъв знак, че нещо го тормози. Имаше хубав успех, добро поведение... На тази възраст не вярвам причината да е в играта \"Син кит\", може да е някоя нещастна любов, не знам...\", казва директорката на школото Надежда Русева.  Майката на момчето е пуснала на 4 март есемес на класната, че синът й се е самоубил. След това от училището я търсили, но жената не отговаряла. Погребението е било на 7 март.  \"Майки, темата е \"Син кит\", - \"Предизвсикателства\" или както там е модерно в момента. Говорете с децата си, пазете ги, наблюдавайте ги, молете се дори, но ги пазете!, апелира в затворената фейсбук група \"Майките на София\", жена, която се представя с името Анна.  \r\n ", "date": "2018.03.11", "title": "ОГРОМНА ТРАГЕДИЯ! 17-годишен ученик от Русе се самоуби"}
{"url": "http://www.bnews.bg/article/238340-grisho_belyaza_vtora_zaguba_na_kakvo_se_dalzhi_provalat_mu", "text": "Световният номер 3 Григор Димитров вече явно показа, че е в криза, след като на втори пореден голям турнир отпада още след първия си мач. Фиаското в Дубай, където Димитров беше номер 1 в схемата - за пръв път на толкова високо ранкиран турнир българин беше водач, беше последвано от загуба и на първия за годината турнир от серията \"Мастърс\" - в Индиън Уелс. Димитров загуби с 6:7 (4), 6:4, 3:6 от испанския ветеран Фернандо Вердаско. Големият провал за Григор се оказа първият сет - той поведе с пробив за 3:1 гейма, само за да допусне веднага рибрейк. При 5:4 в своя полза, Григор имаше два поредни сетбола на сервис на Вердаско, но не се справи, а в тайбрека испанецът направи с един минибрейк повече - 3:2, за да затвори на четири точки. \r\nВъв втория сет Димитров дръпна с 3:0 гейма, с два пробива, но Вердаско моментално върна единия и остави интригата до края на сета, след като при 4:2 гейма в своя полза Григор изпусна аванс от 0:40 в сервиса на противника и не успя да го пробие за трети път в сета. В крайна сметка се стигна до трети сет, но там Вердаско вдигна нивото на сервис и не позволи на Димитров да стигне до никакви шансове. За разлика от него, Григор се пропука по типичен начин - 4:3 за Вердаско, 40:30 за Димитров на негов сервис, след което три поредни точки за испанеца, две от които, при дюс, бяха двойна и непредизвикана грешка. Така Вердаско записа втора победа в 4 мача срещу Григор, като всичките им мачове са във формат 2 от 3 сета и всичките са завършвали с 3 сета. \r\n ", "date": "2018.03.11", "title": "ГРИШО БЕЛЯЗА ВТОРА ЗАГУБА! На какво се дължи  провалът му?"}
{"url": "http://www.bnews.bg/article/238350-vazrastna_zhena_e_pochinala_pri_pozhar_v_doma_si", "text": "82-годишна жена е намерена мъртва след пожар в жилището й на ул. „Стара планина“ в Разград. Това съобщиха от ОДМВР-Разград. Сигналът за инцидента е подаден на 10 март в 9.40 часа. \r\n ", "date": "2018.03.11", "title": "Възрастна жена е починала при пожар в дома си \r\n"}
{"url": "http://www.bnews.bg/article/238355-rusiya_nikoga_nyama_da_varne_krim_na_ukrayna_otseche_putin", "text": "Президентът на Русия Владимир Путин обяви в интервю за предстоящия филм за него на Андрей Кондрашов, че Москва никога няма да върне Крим обратно на Украйна, съобщават руските медии. В отговор на въпрос дали има вероятност Русия да предаде Крим на Украйна някога в бъдещето, Путин отсякъл: \"За какво говорите? Такива обстоятелства не съществуват и никога няма да съществуват.\" Русия анексира Крим през 2014 г. след украинската революция на Майдана в Киев. Полуостровът стана част от Руската империя в края на XVIII век и принадлежи на Русия до 1954 г., когато съветските депутати го прехвърлиха на Украинската съветска социалистическа република, която беше част от Съветския съюз.", "date": "2018.03.11", "title": "Русия никога няма да върне Крим на Украйна, отсече Путин\r\n"}
{"url": "http://www.bnews.bg/article/238354-uzhasyavashto_prebiha_16_godishen_zashtitil_bashta_si_v_spor_za_imot_s_rodnini", "text": "Дългогодишен имотен спор завърши с брутален побой над 16-годишно момче с инициали Х.С.М. в София. Инцидентът се случил около 17:30 часа в събота в столичния кв. „Враждебна“, след като момчето се опита да защити баща си от разбеснели се роднини, които посегнали да го бият, съобщава novini.bg Вместо да спрат, Б.С. на 66 г. и Е.С. на 43 г. се нахвърлят с цепеници и дървени орнаменти от ограда върху момчето и му разбиват главата. В опита си да се предпази, получава и множество охлузни рани по ръцете и тялото. Стига се дори до размахване на нож и заплаха за убийство. След като пострадалите баща и син успяват да се отдръпнат от нападателите, родителят се обажда на телефон 112 и на адреса пристига линейка и полицейски патрул. Докато двамата обясняват какво се е случило, нападателите успяват да укрият част от веществени доказателства. След това са отведени в столичното 5 РУ, където пишат обяснения за инцидента. Там бащата е подложен на поредна психическа травма, след като е настанен в една стая заедно с нападателите на сина си. След инцидента пострадалото момче е настанено в „Пирогов“ с комоцио, мнжество охлузвания по тялото и голяма прорезна рана на главата. Бащата също има лицево-челюстни травми, за което има издадени документи. Случката се разиграва в частната собственост на пострадалите и то в момент, в който се обмисля спешна промяна на Закона за неизбежната самоотбрана. Как ли трябваше да постъпи бащата в този случай, когато пред очите му се прави опит за убийство на сина му? Дали ако беше използвал оръжие, за да се защити, нямаше той да бъде арестуван, защото така действа системата. Интересното е, че местопрестъплението не е посетено от оперативно-следствена група, която да направи оглед на място, а това дава предпоставка извършителите да се разминат с по-леки наказания. За това престъпление се предвижда наказание по чл. 129. (1) от НК и гласи, че който причини другиму средна телесна повреда, се наказва с лишаване от свобода до пет години. Органите на реда, обаче решават да освободят извършителите на побоя, след като им връчват предупредителен протокол.   \r\n ", "date": "2018.03.11", "title": "УЖАСЯВАЩО! Пребиха 16-годишен, защитил баща си в спор за имот с роднини"}
{"url": "http://www.bnews.bg/article/238349-radev_v_intervyu_pred_ruska_televiziya_evrofiliya_ne_tryabva_da_bade_ravnoznachno_na_rusofobiya_video", "text": "Руската държавна телевизия \"Россия 24\" излъчи снощи вечерта интервю с президента Румен Радев в предаването \"Формула власти\", чийто водещ е известният руски журналист Михаил Гусман, който е и първи заместник-генерален директор на ТАСС. Интервюто е направено на \"Дондуков\" 2 и в него не присъства и сянка от последвалия скандал около изявлението на руския патриарх, още повече, че е монтирано след избухването му. „Еврофилия не трябва да бъде равнозначно на русофобия“, е ключова фраза от интервюто на президента за руския канал.   „Връзките между нашите народи са живи, особено в чисто човешки, емоционален, културен план и ако щете, на религиозно равнище, но в политически и икономически план нашите връзки бяха накърнени по време на прехода. Мисля, че нашите отношения трябва да се развиват и да вървят напред“, казва още президентът.   Интервюто започва с кадри и камбанен звън от храм-паметника \"Рождество Христово\" в Шипка, като събира в себе си и репортаж от празника. Водещият подчертава благодарността на българския народ към руските освободители и показва паметници, посветени на загиналите руски войници, както и улици, кръстени на руските пълководци. Репортажът прави обзор на отношенията ни в миналото до днес, напомня, че първи българите са приели християнството, покръстени от цар Борис Първи, показва красотите на България като туристическа дестинация, а накрая Гусман не крие комплиментите си към военния летец, който е станал президент на България. Радев е показан да пилотира, докато водещият изрежда неговото майсторство в небето.  Гусман пита Румен Радев как така е решил от военен летец-изтребител да се хвърли в политиката, на което Радев отговаря:   \"Професията на военния летец е невероятна. Професията на военния летец изисква пълна физическа, интелектуална и психическа мобилизация. Авиацията е любов за цял живот. Това е уникална професия. Но тези качества трябват и в политиката\". После Радев прави паралела - че докато по време на въздушен бой важи рицарският кодекс, той невинаги се спазва в политиката.   Затова политиката се явява голямо предизвикателство и не трябва да се оставя в ръцете на непочтени хора, казва още в интервюто българският президент.   На финала Радев изпълнява молбата на водещия да отправи ключови пожелания на руски към телевизионните зрители на \"Формула власти\". Българският президент го прави и отбелязва: „Между нашите народи има много дълбоки връзки“, като пожелава поколенията да ги запазят и развиват. \r\n ", "date": "2018.03.11", "title": "РАДЕВ В ИНТЕРВЮ ПРЕД РУСКА ТЕЛЕВИЗИЯ: Еврофилия не трябва да бъде равнозначно на русофобия (ВИДЕО)"}
{"url": "http://www.bnews.bg/article/238346-nayasno_li_sme_s_pravata_si_i_informiranoto_ni_saglasie", "text": "Информираното съгласие не е просто подпис, а процес на комуникация и споделена отговорност между пациента и медицинския екип. Знаете ли, че имате право да се съгласите само на част от предложените процедури, а други да откажете, без това да има негативни последствия върху вас като пациент? А наясно ли сте, че можете по всяко време да оттеглите съгласието си за провеждане на интервенции върху вас? Информирано ли се съгласявате? Лекарят е задължен по закон да обясни на пациента какво е заболяването му, какви са възможностите за неговото лечение и до какво може да доведе, колко време ще продължи, какви са евентуалните странични усложнения, които може да възникнат, т.е. пациентът трябва да знае всеки един аспект от това, което му се предлага, за да избере иска ли да го направи или не, защото тук се касае за неговия живот и здраве, които са неприкосновени. Пациентът трябва да разреши на лекаря да въздейства върху неговото тяло. Затова казваме, че информираното съгласие е централен проблем в медицината. Няма ли го него, нямаме качествена, своевременна, достатъчна и законосъобразна медицинска дейност и услуга. Най-вече проблемът е в това, че процедурата за информирано съгласие се спазва формално в много случаи и, че всъщност трябва да бъде защитено нейното документално присъствие. Според един от докладите на Агенцията за медицински одит процедурите за информирано съгласие са най-честия повод за подаване на жалби от пациенти и медицинския одит това регистрира най-често като нарушение.Декларацията за информирано съгласие не освобождава медицинското лице от отговорност, тя не му делегира пълни права да прави каквото поиска, когато поиска и както поиска с пациента. Този документ доказва, че пациентът е информиран за конкретните неща, които са записани в декларацията, т.е. всичко, което не е записано, означава че не му е обяснено. Това е официален документ, който носи доказателствена сила. Експерти по медицинско право коментират още, че има доста случаи, когато болници са плащали обезщетения за нарушено информирано съгласие, като проблемът е комплексен, не само заради информираното съгласие, а в резултат на това е настъпила някаква вреда на пациента, като това са повечето дела за така наречените медицински грешки. Според тях повечето такива дела се водят заради липсата на отношение.", "date": "2018.03.11", "title": "Наясно ли сме с правата си и информираното ни съгласие?\r\n\r\n"}
{"url": "http://www.bnews.bg/article/238344-barekov_samo_nso_to_na_patriarh_kiril_plyus_chernoriztsite_ot_manastirite_na_rusiya_sa_okolo_pet_pati_poveche_ot_tsyalata_balgarska_armiya_vodena_ot_praseto_karakachanov", "text": "Преди дни псевдопатриотът и нелеп вицепремиер  Валери Симеонов обяви в интервю за БНТ, нарече главата на руската църква „цигарен патриарх“, „второразрядно ченге“ и \"хитрец\". Думите му предизвикаха скандал в Обединените патриоти, като \"Атака“ и ВМРО се разграничиха от тях и поискаха той да се извини. Волен Сидеров дори каза, че управляващата коалиция може да съществува и без Симеонов. В тази връзка евродепутатът Николай Бареков направи коментар: *публикуваме без редакторска намеса", "date": "2018.03.11", "title": "Бареков: Само \"НСО- то\" на патриарх Кирил плюс черноризците от манастирите на Русия са около пет пъти повече от цялата българска армия, водена от прасето Каракачанов"}
{"url": "http://www.bnews.bg/article/238345-nov_udar_ot_evropa_sreshtu_gerb_danak_uikend_nezakonen", "text": "Европейската комисия оспорва т. нар. данък \"уикенд\". Това става ясно от официално съобщение до българското представителство. Заради несъответствие с европейското законодателство, Комисията предупреждава, че ни заплашва наказателна процедура. Посочват се общо две законови нарушения. В първото се оспорва налогът върху служебни вещи и разходи, използвани за лични цели. Такива например са фирмените автомобили, лаптопи, телефони и други.  Второто нарушение е свързано с факта, че малките търговци на горива са задължени да внасят авансово прекомерно високи суми, за да гарантират, че могат да платят дължимото ДДС.За големите дружества обаче е достатъчно само да внесат банкова гаранция, равна на дължимото ДДС.  Промяната влезе в сила през 2016 година. Дебатите бяха изключително оспорвани, като срещу поправките се обяви народния представител Димитър Байрактаров. Настървени защитници за въвеждането на данък уикенд бяха Менда Стоянова от ГЕРБ и Емил Димитров - Ревизиро от Обединени патриоти. Видно е, че Байрактаров отново е бил прав и по-добре подготвен като икономист. България разполага с два месеца да приведе законите в съответствие с европейското законодателство.", "date": "2018.03.11", "title": "НОВ УДАР ОТ ЕВРОПА СРЕЩУ ГЕРБ! Данък \"уикенд\"- незаконен"}
{"url": "http://www.bnews.bg/article/238335-kasmetat_shiroko_mu_se_usmihna_specheli_25_miliona_dolara_vizhte_kak", "text": "Неизвестен жител на провинция Онтарио спечели 32 милиона канадски долара /25 милиона американски долара/ в популярната национална лотария Лото Макс. Това съобщиха представители на асоциацията „Атлантик лотъри“, която организира десетки подобни игри в цялата страна, предаде БГНЕС. За момента не е ясно в кой град на провинцията е продаден щастливият билет. Според правилата на канадската лотария, за да получиш наградата трябва да представиш печелившия билет, а името на победителя трябва да бъде обявено публично. Традиционната „утешителна награда“ в размер на 1 милион канадски долара не беше спечелена от никой. Най-големият джакпот в историята на страната в размер на 64 милиона канадски долара е спечелен през октомври 2015 г. \r\n ", "date": "2018.03.11", "title": "КЪСМЕТЪТ ШИРОКО МУ СЕ УСМИХНА! Спечели 25 милиона долара! Вижте как!"}
{"url": "http://www.bnews.bg/article/238337-palen_absurd_zhitelite_na_haskovo_narichat_grada_si_malkata_venetsiya_ulitsite_prohodimi_samo_s_lodka", "text": "Улици, проходими само с лодки. Такива са няколко в Малево, те сродяват хасковското село с Венеция, съобщава haskovo.net. „Канализация няма. По тази причина от общината казват, че няма да положат настилка по тази улица. Като нея са още няколко в селото. На практика са непроходими с автомобил, минава се само пеша, при това с ботуши. Или с лодка”, обяснява кметът на селото Михаил Михайлов.   По улицата, която показва, са блокирани в калта и водата десетина семейства. На хората им е дошло до гуша да газят калта до колене и да заобикалят дълбоките локви, някои от които заемат почти цялата ширина на улицата и оставят тясна ивица в края за преманаване, при това само в индианска нишка.   Семейството на Николай Апостолов живее в къщата на ъгъла, в началото на улицата-канал. Техният проблем е липсата на канализация. Точно пред дворната врата е ямата, някогашен кладенец. Дълбочината е 15 метра. Пълна е догоре с отпадни води, покрита е с метално кофражно платно. „Изпитвам истински ужас винаги, когато детето мине оттук. Пропадне ли някой в дупката, не ми се мисли”, споделя младият мъж.   „Аз съм международен шофьор, имам пари. Исках да съберем пари съседите и да си направим сами канализацията. Сметнахме, че ще тръбите ще струват 7000 лева, трудът от нас. Обаче казаха, че каквото и да направим, ще е незаконен строеж и ще го бутнат. Общината не иска да прокара канализация. Какъв изход имаме?“, пита се горчиво мъжът. И отсича, че е готов да дари анонимно сумата на общината, само и само да прекара канализация по улицата.   Кметът Михаил Михайлов пък припомня, че на последните избори от ГЕРБ, а и самият Добри Беливанов, са обещавали всяко село да има собствен бюджет. „Ако бяха изпълнили това обещание, колкото и малък бюджет да имахме, досега тази улица да беше направена“, уверява селският управник. И ни отвежда до друга улица в селото, уникална с канализация наполовина.   „Тръбите свършват нагоре по улицата, мръсните води се стичат по  това дере дотук, където отново има тръби”, показва кметът. Прекъсната канализация върви със съответната воня. И тук необходимите средства са към 7-8 хиляди лева, но никой в селото вече не вярва, че някоя институция ще ги отпусне.   От община Хасково коментираха, че е е минала обществена поръчка за чакълиране на улици в Хасокво и в селата на общината. Поръчан е и фрезован асфалт. Въпросната улица-канал в Малево е в списъка за чакълиране, уточниха от администрацията. \r\n ", "date": "2018.03.11", "title": "ПЪЛЕН АБСУРД! Жителите на Хасково наричат града си Малката Венеция - улиците проходими само с лодка "}
{"url": "http://www.bnews.bg/article/238343-nikolay_vasilev_ima_hora_u_nas_koito_znayat_koy_stoi_zad_varbakova", "text": "Да се смесва политиката с икономиката е много лоша идея. Затова държавата не трябва да влиза в управлението на ЧЕЗ”. Това заяви пред Нова тв Николай Василев, бивш вицепремиер от правителството на Симеон Сакскобургготски, и уточни, че \"държавата по принцип е лош собственик\". \"В БДЖ ли се справи като собственик, в пощите ли, в \"Топлофикация-София\" ли?\", попита той. \r\nСпоред него с твърденията, че държавното участие е дружеството е в защита интереса на българите, се оправдава \"една лоша сделка\". \r\nТой изрази съмнение, че фирмата на Гинка Върбакова е тази, която купува ЧЕЗ. \r\n\"Има хора у нас, които знаят кой стои зад Върбакова”, каза още бившият вицепремиер. \r\n\"Не е възможно малка, българска фирмичка да купи едно от големите предприятия в държавата. Ако някой няма стотици милиони собствени средства, а не кредити, не може да влезе дори през вратата на ЧЕЗ да преговаря\", мотивира се той. \r\nСпоред него много вероятно е, ако държавата не се включи, сделката да се разпадне, особено след големия обществен отзвук. \r\nИ допълни: \"Сделката може да се разпадне с няколко телефонни обаждания от \"Дондуков” 1 до определени банки или до други държави. Но не знам дали това е целта, защото не знам кой стои зад сделката”. \r\nСпоред Василев, каквото и да случи, няма опасност абонатите на ЧЕЗ да останат без електричество. \r\n ", "date": "2018.03.11", "title": "Николай Василев: Има хора у нас, които знаят кой стои зад Върбакова"}
{"url": "http://www.bnews.bg/article/238336-poklonenie_stotitsi_izprashtat_dnes_bate_nikolay", "text": "Поклонението пред актьора Николай Николаев (бате Николай) е днес от 11.00 ч. в централното фоайе на Народния театър \"Иван Вазов\", съобщават от трупата и от Съюза на артистите в България. Николай Николаев почина на 77 години след инсулт. Роден е през 1940 г. в Силистра. През 1947 г. семейството му се премества в София. Завършва ВИТИЗ \"Кръстьо Сарафов\" в класа на проф. Кръстьо Мирски през 1965 г. Играе в Народния театър. Има много роли в киното. Изявява се и в цирка - като клоун и илюзионист. Особена популярност му носи детското тв предаване \"Сладкарница \"Захарно петле\", което - като Бате Николай - води заедно с Мариана Аламанчева. В последните години се грижи за настроението на малките пациенти на \"Пирогов\" като клоуна \"професор Коко\" от \"Клиниката по смехотерапия\". През 2015 г. е удостоен с най-високото отличие на Министерството на културата \"Златен век\" за принос в изкуството. \r\n ", "date": "2018.03.11", "title": "ПОКЛОНЕНИЕ! Стотици изпращат днес Бате Николай "}
{"url": "http://www.bnews.bg/article/238334-proletni_temperaturi_dnes_perfektno_vreme_za_razhodka", "text": "В неделя, 11 март, ще преобладава слънчево време. По-значителна средна и висока облачност ще има в сутрешните часове над Източна България. Почти тихо, с максимални температури между 17° и 22°, по морския бряг между 13° и 18°, в София около 17°. Това съобщи дежурният синоптик Анна Дякова от Националния институт по метеорология и хидрология към БАН пред \"Фокус\". Над Черноморието ще бъде предимно слънчево, преди обяд с разкъсана средна и висока облачност, по-значителна по северното крайбрежие. В следобедните часове ще духа слаб изток-югоизточен вятър. Максимални температури между 13° и 18°. Температурата на морската вода е 6-7°. Вълнението на морето ще бъде 1-2 бала. Над планините ще бъде слънчево. Ще духа слаб, по билата умерен западен вятър. Ще се затопли още и максималната температура на височина 1200 метра ще бъде 13-14°, на 2000 метра – около 6°. \r\n ", "date": "2018.03.11", "title": "ПРОЛЕТНИ ТЕМПЕРАТУРИ ДНЕС! Перфектно време за разходка! "}
